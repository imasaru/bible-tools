var book = {
	"name": "Ісаї",
	"numChapters": 66,
	"chapters": {
		"1": {
			"1": "<sup>1</sup> Видіння Ісаї, Амосового сина, яке він бачив стосовно Юдеї та Єрусалима за часів юдейських царів: Уззії, Йотама, Ахаза та Єзекії.",
			"2": "<sup>2</sup> Слухайте небеса, і візьми до уваги, земле, бо говорить Господь: Я зростив і виховав дітей, а вони збунтувалися проти Мене!",
			"3": "<sup>3</sup> Віл знає свого господаря, і осел – ясла свого хазяїна, а Ізраїль Мене не знає, і Мій народ не звертає на Мене уваги!",
			"4": "<sup>4</sup> Горе тобі, народе грішний, люди, обтяжені беззаконням, потомство лиходіїв, діти-виродки! Ви покинули Господа і занедбали Святого Ізраїлевого, обернулись назад!",
			"5": "<sup>5</sup> У що вас ще бити, адже ви продовжуєте своє відступництво? Вся ваша голова в ранах, і кожне серце хворе!",
			"6": "<sup>6</sup> Від підошви ніг і до голови на ньому (Ізраїлі) немає здорового місця: синці, рани й свіжі виразки не оглянуті, не очищені, не перев’язані й не зм’якшені єлеєм.",
			"7": "<sup>7</sup> Ваша земля спустошена, ваші міста спалені вогнем. Плоди вашої країни на ваших очах пожирають чужинці, – вона (країна), знищена чужинцями, стає пустелею.",
			"8": "<sup>8</sup> Дочка Сіону залишилась, немов курінь у винограднику, – як сторожка на огірковому баштані, і як місто в облозі.",
			"9": "<sup>9</sup> І, якби Господь Саваот не залишив нам невеличкого залишку, то ми перетворилися б на Содом і уподібнились до Гоморри.",
			"10": "<sup>10</sup> Послухайте слово Господа, содомські князі, – зверни увагу на Божий Закон, народе гоморрський!",
			"11": "<sup>11</sup> Навіщо Мені безліч ваших жертв? – говорить Господь. – Я переситився всепаленнями з баранів, жиром відгодованих телят, – крові биків, овець та козлів Я не бажаю!",
			"12": "<sup>12</sup> Коли приходите, щоб з’явитися переді Мною, хто від вас вимагає, щоб ви топтали Мої двори?",
			"13": "<sup>13</sup> Не приносьте більше даремних дарів! Ваше кадіння стало огидним для Мене! Новомісяччя, суботи й скликання зборів Я не можу терпіти – беззаконня разом зі святкуванням!",
			"14": "<sup>14</sup> Ваші новомісяччя і ваші свята ненавидить Моя душа! Вони стали для Мене тягарем, – Я змучився їх нести!",
			"15": "<sup>15</sup> І коли ви простягаєте свої руки, Я відвертаю від вас Свої очі; навіть якщо б ви примножували ваші молитви, Я не слухатиму вас. Ваші руки закривавлені!",
			"16": "<sup>16</sup> Обмийтеся, станьте чистими, усуньте ваші злі вчинки з-перед Моїх очей, – перестаньте чинити зло,",
			"17": "<sup>17</sup> навчіться робити добро, дотримуйтесь правосуддя, рятуйте пригнобленого, захищайте сироту і заступайтесь за вдову!",
			"18": "<sup>18</sup> Тоді приходьте і розсудимось (проаналізуємо), – говорить Господь, – і хоча б ваші гріхи були, наче кармазин, вибілю, як сніг; і якщо будуть, як багряниця, стануть білими, наче вовна.",
			"19": "<sup>19</sup> Якщо ви забажаєте і послухаєтесь, то будете споживати блага землі.",
			"20": "<sup>20</sup> А коли відмовитесь і залишатиметесь непокірливими, то меч вас пожере, бо так провістили Господні уста!",
			"21": "<sup>21</sup> Якою ж розпусницею стало колись вірне місто Сіон, сповнене правосуддя! Там панувала справедливість, а тепер – убивці!‥",
			"22": "<sup>22</sup> Твоє срібло перетворилось на жужіль, а твій напій розбавлений водою.",
			"23": "<sup>23</sup> Твої правителі – бунтівники і спільники злодіїв, – усі полюбляють хабарі, й женуться за винагородами; не захищають сиріт, і справи вдів до них не доходять.",
			"24": "<sup>24</sup> Тому так говорить Володар, Господь Саваот, Сильний Ізраїлю: О, Я тішитимусь відплатою Моїм ворогам! Я відомщу Моїм противникам!",
			"25": "<sup>25</sup> Я простягну на тебе Мою руку, і вогнем, наче у горні, розтоплю твою жужіль і відокремлю все твоє олово.",
			"26": "<sup>26</sup> Я знову поверну твоїх суддів, як було раніше, – твоїх радників, як напочатку. І після цього тебе називатимуть: Місто справедливості, місто вірності!",
			"27": "<sup>27</sup> Сіон буде викуплений через суд, а ті у ньому, котрі навернуться, – справедливістю.",
			"28": "<sup>28</sup> А відступників та грішників чекає однакова погибель, – ті, котрі залишать Господа, будуть знищені.",
			"29": "<sup>29</sup> Їм буде соромно за ті дуби, яких вони так бажали, – будуть стидатись своїх священних гаїв, які вибрали.",
			"30": "<sup>30</sup> Вони уподібняться до дерева, листя якого опало, – до саду, в якому немає води.",
			"31": "<sup>31</sup> Навіть сильний стане, як клоччя, а його діло – іскрою; так що згорять обоє разом, і не буде того, хто загасив би."
		},
		"2": {
			"1": "<sup>1</sup> Слово, що прийшло у видінні Ісаї, синові Амоса, про Юду та Єрусалим.",
			"2": "<sup>2</sup> В останні дні станеться так, що гора Господнього дому стоятиме твердо на чолі інших гір і підніметься над пагорбами, – потягнуться до неї всі народи.",
			"3": "<sup>3</sup> Прийдуть численні народи і скажуть: Ходіть, зійдемо на Господню гору, до Дому Бога Якова, а Він покаже нам Свої дороги, і ми ходитимемо Його стежками! Адже з Сіону вийде Закон, і слово Господнє – з Єрусалима.",
			"4": "<sup>4</sup> Він судитиме народи і буде розсуджувати численні племена. Вони перекують свої мечі на плуги, а списи свої – на серпи; більше не підніматиме народ проти народу меча, і не вчитимуться більше воювати.",
			"5": "<sup>5</sup> Доме Якова, ходіть, і будемо жити в Господньому світлі!",
			"6": "<sup>6</sup> Адже нині Ти відкинув Свій народ, дім Якова, через те що вони багато чого перейняли зі Сходу, займаються чаклунством, як филистимці, і братаються з чужими дітьми.",
			"7": "<sup>7</sup> Бо його (роду Якова) країна наповнилася сріблом і золотом, – немає міри його скарбам. Його земля також наповнилася кіньми, і немає лічби його колісницям.",
			"8": "<sup>8</sup> Разом з тим його земля сповнилася гидотами. Вони поклоняються ділу своїх рук, – тому, що зробили власні пальці.",
			"9": "<sup>9</sup> Ось так похилилась людина, – впав низько чоловік й Ти їм цього не простиш!",
			"10": "<sup>10</sup> Тому ввійди у скелю й сховайся в землю зі страху перед Господом і від слави Його могутності.",
			"11": "<sup>11</sup> Поникнуть горді погляди людини, буде принижена людська зарозумілість, і лише один Господь у той день буде піднесений.",
			"12": "<sup>12</sup> Адже день Господа Саваота торкнеться усього гордого та зарозумілого, – кожного самозвеличуваного, і того, хто високо підноситься, аби їх упокорити;",
			"13": "<sup>13</sup> всіх високих й тих, що виділяються, – кедрів Лівану, та всіх дубів башанських;",
			"14": "<sup>14</sup> всіх високих гір, і всіх піднесених (шпилястих) пагорбів;",
			"15": "<sup>15</sup> кожної високої вежі, й кожного високого муру;",
			"16": "<sup>16</sup> всіх кораблів Таршішу, і всіх принадних прикрас кораблів.",
			"17": "<sup>17</sup> І впокорена буде гординя людини, – принизиться велич людей. Один лише Господь буде найвищим у той день,",
			"18": "<sup>18</sup> а ідоли – взагалі щезнуть.",
			"19": "<sup>19</sup> Ховатимуться вони (люди) в скелястих печерах та криївках землі від страху перед Господом і від слави Його величності, коли Він підійметься, щоб потрясти землю.",
			"20": "<sup>20</sup> Того дня люди повикидають кротам і кажанам своїх срібних гидких ідолів та своїх ідолів золотих, яких собі зробили, щоб їм поклонятися, –",
			"21": "<sup>21</sup> аби сховатися в скельних печерах та в гірських ущелинах від страху перед Господом і від слави Його величності, коли Він встане, щоб покарати землю.",
			"22": "<sup>22</sup> Перестаньте надіятись на людину, дихання якої в її ніздрях, бо що вона значить?"
		},
		"3": {
			"1": "<sup>1</sup> Бо ось Владика, Господь Саваот, забере в Єрусалима і в Юди підпору і палицю, – усяку допомогу у хлібі і всяку допомогу у воді;",
			"2": "<sup>2</sup> хороброго лицаря та воїна, суддю і пророка, прозорливця і старійшину;",
			"3": "<sup>3</sup> начальника півсотні й поважного радника, мудрого митця і вправного в слові.",
			"4": "<sup>4</sup> Поставлю підлітків за начальників над ними, і діти керуватимуть ними.",
			"5": "<sup>5</sup> У суспільстві люди будуть пригноблювати один одного, – кожний свого ближнього. Юнак повстане на старійшину, нікчемний – на шляхетного.",
			"6": "<sup>6</sup> Тоді людина хапатиме за полу свого брата в родині свого батька, говорячи: В тебе є одяг, – будь нашим правителем, а ці руїни нехай будуть під твоїм управлінням!",
			"7": "<sup>7</sup> Але він того дня відповість: Не можу я гоїти рани, бо в моєму домі немає ні хліба, ні одягу. Не робіть мене правителем народу!",
			"8": "<sup>8</sup> Адже Єрусалим хитається, і Юда падає, тому що їхня мова і їхні вчинки проти Господа, аби зневажати повний слави Його погляд.",
			"9": "<sup>9</sup> Вираз їхніх облич свідчить проти них, і про свої гріхи розповідають відверто, не соромлячись, як содомляни. Горе їхнім душам, оскільки самі на себе накликали зло.",
			"10": "<sup>10</sup> Скажіть праведному, що йому добре, бо він споживатиме плоди своїх учинків!",
			"11": "<sup>11</sup> А беззаконнику горе, бо він отримає відплату за ділами своїх рук.",
			"12": "<sup>12</sup> Хоч це народ Мій, але знущаються над ним діти, й жінки владарюють над ним! Народе Мій! Твої правителі – облудники, котрі викривили дорогу, якою маєш ти ходити!",
			"13": "<sup>13</sup> Господь встав до суду, піднявся, щоб судити народи.",
			"14": "<sup>14</sup> Господь розпочинає судову справу зі старійшинами свого народу і з його володарями: Це ви знищили виноградник й у ваших домах награбоване в бідних!",
			"15": "<sup>15</sup> Чому ви пригноблюєте Мій народ і маєте за ніщо людей бідних? – питання Владики, Господа Саваота.",
			"16": "<sup>16</sup> Ось що Господь говорить: Через те, що дочки Сіону загордились і ходять, витягнувши шию й підморгуючи очима, – ступають дрібними кроками, брязкаючи ланцюжками на своїх ногах,",
			"17": "<sup>17</sup> тому Господь вкриє пархами голову сіонських дочок, – Господь відкриє їхню наготу.",
			"18": "<sup>18</sup> Того дня Господь познімає гарні ланцюжки на ногах, прикраси на чолі й намиста;",
			"19": "<sup>19</sup> сережки, браслети й опахала;",
			"20": "<sup>20</sup> віночки на голові й прикраси на ногах, пояси, пляшечки з пахощами й амулети;",
			"21": "<sup>21</sup> персні й кільця для носа,",
			"22": "<sup>22</sup> вишуканий убір, пов’язки, хусточки і торбинки;",
			"23": "<sup>23</sup> дзеркальця, блузочки, завої і накидки.",
			"24": "<sup>24</sup> І буде, замість приємних пахощів, – сморід, а замість пояса – шнурок, замість мистецьки укладеного на голові волосся – лисина, замість оздобленого вбрання – тісно облягаюча мішковина, і замість краси – ганебне тавро.",
			"25": "<sup>25</sup> Твої чоловіки поляжуть від меча, і твої лицарі – в бою.",
			"26": "<sup>26</sup> Плач і ридання лунатимуть у її (сіонської дочки) брамах, і спустошена вона, сидітиме на землі."
		},
		"4": {
			"1": "<sup>1</sup> У той день сім жінок вхопляться за одного чоловіка й скажуть: Свій хліб будемо їсти і свій одяг будемо носити, аби лише називатись твоїм ім’ям, – зніми з нас сором!",
			"2": "<sup>2</sup> Того дня Господній Пагінчик стане красою та оздобою, а плід землі – величчю і красою для тих, хто вцілів у Ізраїлі.",
			"3": "<sup>3</sup> Тому те, що залишиться в Сіоні, – залишок в Єрусалимі, буде називатися святим: кожен записаний у книгу для проживання в Єрусалимі.",
			"4": "<sup>4</sup> Коли Владика Господь обмиє бруд дочок Сіону і духом суду та духом вогню очистить плями крові Єрусалима з-посеред нього,",
			"5": "<sup>5</sup> тоді Господь створить над усім простором гори Сіону і над Його святковими зібраннями вдень хмару і дим, а світло палаючого вогню – вночі. Адже над усім буде розпростерта Божа слава, як захист.",
			"6": "<sup>6</sup> І буде тінь, наче намет, від спеки вдень та притулок, аби сховатись від негоди та дощу вночі."
		},
		"5": {
			"1": "<sup>1</sup> Заспіваю моєму Улюбленому пісню мого Улюбленого про Його виноградник. В мого Улюбленого був виноградник у родючому місці на схилі гори.",
			"2": "<sup>2</sup> Він перекопав його, очистив його від каміння і засадив його добірною виноградною лозою, – побудував посеред нього башту і викопав у ньому чавило. Він очікував, що лоза родитиме хороші грона винограду, а вона вродила дикі ягоди.",
			"3": "<sup>3</sup> Тепер же ви, мешканці Єрусалима і мужі Юди, розсудіть між Мною і між Моїм виноградником.",
			"4": "<sup>4</sup> Що ще Я мав би зробити для Мого виноградника, чого Я для нього не зробив? Чому ж, коли Я чекав, що він принесе добрий виноград, а він вродив дикі ягоди?",
			"5": "<sup>5</sup> Отже, тепер Я сповіщу вам, що зроблю з Моїм виноградником. Заберу його огорожу, і нехай його нищать, – зруйную його стіну, і його топтатимуть, –",
			"6": "<sup>6</sup> залишу його на спустошення. Його не будуть ні обрізувати, ні обкопувати, і він заросте терниною і будяками. А ще Я накажу хмарам, щоб не зрошували його дощем.",
			"7": "<sup>7</sup> Виноградник Господа Саваота – це рід Ізраїля, і нащадки Юди – Його улюблені саджанці. Він сподівався правосуддя, – а тут кровопролиття, справедливості, – а ось голосіння.",
			"8": "<sup>8</sup> Горе тим, що прилучають дім до дому, приєднують поле до поля, так що іншим немає місця, – так ніби ви одні поселені на землі.",
			"9": "<sup>9</sup> До мого слуху долинув голос Господа Саваота: Через те багато будинків опустіють, – великі гарні оселі залишаться без мешканців.",
			"10": "<sup>10</sup> Бо десять акрів виноградника даватиме лише один бат, а хомер посіяного вродить тільки ефу.",
			"11": "<sup>11</sup> Горе тим, котрі з самого ранку шукають п’янких напоїв, і до пізнього вечора розпалюються вином!",
			"12": "<sup>12</sup> На їхніх бенкетах є арфа, цитра, тимпан, сопілка і, звичайно ж, вино, тоді як на Господні діяння не вважають, і про діла Його рук не думають.",
			"13": "<sup>13</sup> Тому Мій народ піде в полон несподівано, – його можновладці голодуватимуть, а чимало його громадян умліватимуть від спраги.",
			"14": "<sup>14</sup> Тому шеол вже розширився і понад міру відкрив свою пащу, – туди зійде його (народу) велич, безліч його багатств, його галас і все, що їх веселить.",
			"15": "<sup>15</sup> Так буде впокорена людина, буде принижений чоловік, і опустяться очі гордих.",
			"16": "<sup>16</sup> А Господь Саваот буде піднесений через суд, – Святий Бог виявить Свою святість у справедливості.",
			"17": "<sup>17</sup> І будуть пастися вівці в місті, як на своєму пасовиську, а чужинці їстимуть залишене після спустошення багатих.",
			"18": "<sup>18</sup> Горе тим, котрі тягнуть за собою гріхи, наче шнурами марноти, і беззаконня – наче мотузками від воза.",
			"19": "<sup>19</sup> і при цьому, іронізуючи, кажуть: Нехай поспішить, пришвидшить Своє діло, аби ми Його побачили; нехай наблизиться Святий Ізраїлів зі Своїм задумом, щоб ми Його пізнали!",
			"20": "<sup>20</sup> Горе тим, котрі зло величають добром, а добро – злом; котрі темряву вважають світлом, а світло – темрявою; котрі гірке називають солодким, а солодке – гірким.",
			"21": "<sup>21</sup> Горе тим, хто мудрий у власних очах і розумний перед самим собою.",
			"22": "<sup>22</sup> Горе тим, котрі хоробрі пити вино, й могутні у виготовленні міцних напоїв;",
			"23": "<sup>23</sup> котрі за хабарі виправдовують винуватого, а невинному відмовляють у справедливості.",
			"24": "<sup>24</sup> Тому, як вогонь пожирає солому, і полум’я нищить стерню, так зітліє, наче порох, навіть їхній корінь, а їхній цвіт розвіється, як курява. Адже вони відкинули Закон Господа Саваота і знехтували словом Святого Ізраїлевого.",
			"25": "<sup>25</sup> Через те запалав Господь гнівом на Свій народ. Він простягнув проти нього Свою руку й вдарив його так, що затремтіли гори, а їхні трупи лежали, наче гній, на вулицях. І при всьому цьому Його гнів не припиниться, а Його рука залишиться простягнутою.",
			"26": "<sup>26</sup> Тож Він підніме стяг у напрямку далекого народу, – покличе його посвистом від країв землі, – і той легко та швидко прибуде.",
			"27": "<sup>27</sup> Немає з-посеред нього жодного втомленого, ні того хто спотикався б, – ніхто не задрімає і не засне. Не ослабиться пояс на його крижах, і ремінці його взуття не порвуться.",
			"28": "<sup>28</sup> Його стріли нагострені, і всі його луки натягнуті; копита його коней немов кремінь, а його колеса – наче вихор.",
			"29": "<sup>29</sup> Його ричання, ніби лев’яче, – він ричить, як левчук. З риком, він хапає здобич, несе її, і немає того, хто міг би врятувати!",
			"30": "<sup>30</sup> Того дня він ричатиме над нею (здобиччю), наче ревіння моря, – куди лишень глянеш на землю, скрізь непроглядна темрява, – навіть світло померкло в темних хмарах."
		},
		"6": {
			"1": "<sup>1</sup> У рік смерті царя Уззії я побачив мого Владику, Який сидів на високому і піднесеному престолі, а краї Його шат наповнювали Храм.",
			"2": "<sup>2</sup> Над Ним стояли серафими. У кожного з них було по шість крил: двома він закривав своє обличчя, двома покривав свої ноги і двома літав.",
			"3": "<sup>3</sup> І волали вони один до другого, повторюючи: Святий, святий, святий Господь Саваот! Уся земля сповнена Його славою!",
			"4": "<sup>4</sup> Від голосу волаючих захиталися підвалини й пороги брам, і Храм наповнився димом.",
			"5": "<sup>5</sup> І я сказав: Горе мені! Я пропащий! Адже я людина з нечистими устами, і живу серед народу також з нечистими устами, в той час як мої очі побачили Царя, Господа Саваота.",
			"6": "<sup>6</sup> Тоді до мене підлетів один із серафимів, тримаючи в руці жаріюче вугілля, яке взяв щипцями з жертовника,",
			"7": "<sup>7</sup> і, доторкнувшись до моїх уст, сказав: Тепер, коли це доторкнулося до твоїх уст, твоя провина усунута, і твій гріх викуплений!",
			"8": "<sup>8</sup> І ось я почув голос мого Владики, Який говорив: Кого Мені послати, і хто піде для Нас? І я відповів: Ось я, пошли мене!",
			"9": "<sup>9</sup> А Він промовив: Йди і говори цьому народові: Ви слухаєте уважно, але не розумієте; ви очима дивитеся, але не пізнаєте!",
			"10": "<sup>10</sup> Учини затверділим серце цього народу, а його вуха зроби тугими, закрий його очі, щоб він не бачив своїми очима, і не чув своїми вухами, не розумів своїм серцем, не навернувся і не зцілився.",
			"11": "<sup>11</sup> І я запитав: До яких пір, мій Владико? А Він відповів: Аж доки не будуть спустошені міста і залишаться без мешканців, а будинки без людей, доки країна не перетвориться на суцільні руїни.",
			"12": "<sup>12</sup> Господь відпровадить людей далеко, а залишена земля цілковито опустіє.",
			"13": "<sup>13</sup> І хоча б на ній залишилась, або повернулась десята частина, то вона буде знову знищена, але, як теребінт і як дуб, після того як їх зрубають, залишається корінь, так залишиться його пень, який стане святим насінням."
		},
		"7": {
			"1": "<sup>1</sup> Так сталося, що за днів юдейського царя Ахаза, сина Йотама, онука Уззії, арамійський (сирійський) цар Рецін, і Пеках, син Ремаліїн, цар Ізраїльський, виступили проти Єрусалима, щоб воювати проти нього, але не змогли його завоювати.",
			"2": "<sup>2</sup> І коли сповістили нащадкам Давида, повідомивши: У краю Єфрема отаборились сирійці, затремтіло серце царя і серця його народу, як у лісі тремтять від вітру листя дерева.",
			"3": "<sup>3</sup> Тоді Господь сказав Ісаї: Вийди назустріч Ахазові, зі своїм сином Шеар-Яшубом, на край водопроводу з верхнього ставу, – на дорогу через поле валяльників шерсті,",
			"4": "<sup>4</sup> і скажи йому: Візьми до уваги, але будь спокійний; не бійся, і нехай твоє серце не лякається цих двох недогорілих димуючих головешок, що лютують гнівом, Реціна з арамійцями та Ремаліїного сина.",
			"5": "<sup>5</sup> Так, арамійці та єфремляни на чолі з сином Ремалії, змовились учинити стосовно тебе зло, говорячи:",
			"6": "<sup>6</sup> Вирушимо на Юдею, налякаємо, і захопимо її для себе, та поставмо над нею царем Тавеїлового сина!",
			"7": "<sup>7</sup> Проте Всемогутній Господь говорить так: Цього не станеться і так не буде!",
			"8": "<sup>8</sup> Бо хоч столицею Сирії є Дамаск, а главою Дамаска – Рецін, через шістдесят п’ять років Єфрем буде знищений і перестане зватись народом.",
			"9": "<sup>9</sup> Поки що столицею Єфрема є Самарія, а главою Самарії – син Ремаліїн. Якщо не залишитесь вірними, то й ви не втримаєтесь!",
			"10": "<sup>10</sup> Продовжуючи говорити, Господь до Ахаза далі сказав:",
			"11": "<sup>11</sup> Попроси собі ознаки від Господа, твого Бога, – проси чи з глибини землі, чи з висоти над землею.",
			"12": "<sup>12</sup> Але Ахаз відповів: Я не проситиму і не спокушуватиму Господа.",
			"13": "<sup>13</sup> А Ісая сказав: Послухайте ж, нащадки Давида: Хіба мало вам того, що обтяжуєте людей, то ви ще хочете обтяжувати терпіння мого Бога?",
			"14": "<sup>14</sup> Отже, Сам мій Владика дасть вам ознаку. Ось Діва завагітніє й народить Сина, і дасть Йому ім’я Еммануїл.",
			"15": "<sup>15</sup> Він харчуватиметься молоком і медом, аж поки не навчиться відкидати погане і вибирати добре.",
			"16": "<sup>16</sup> Тому-то, перш ніж дитина навчиться відкидати зло і обирати добро, країни обох царів, яких ти боїшся, стануть запустінням.",
			"17": "<sup>17</sup> Але й на тебе, на твій народ і нащадків твого батька Господь наведе через ассирійського царя часи, яких ніколи не було з того дня, як Єфрем відокремився від Юди.",
			"18": "<sup>18</sup> В той день Господь покличе муху, що в гирлі Єгипетського Потоку, і бджолу, яка в ассирійському краї.",
			"19": "<sup>19</sup> Вони налетять і осядуть у стрімких ярах річок, у щілинах скель, на тернових кущах та на всіх пасовиськах.",
			"20": "<sup>20</sup> У той день мій Владика поголить, наче бритвою, найнятою по тім боці Ріки, рукою царя ассирійського, голову і волосся на ногах, а також обітне бороду.",
			"21": "<sup>21</sup> Того часу людина годуватиме лише одну корову і дві овечки,",
			"22": "<sup>22</sup> але через надлишок отриманого від них молока споживатиме масло, – маслом і медом харчуватимуться всі, котрі залишаться в країні.",
			"23": "<sup>23</sup> Станеться того часу таке, що на кожному місці, де плодоносили тисяча виноградних лоз вартістю в тисячу срібних шекелів, будуть зарості терну і будяків.",
			"24": "<sup>24</sup> Туди можна буде ходити лише озброєному стрілами і луком, бо весь край заросте терниною і колючим чагарником.",
			"25": "<sup>25</sup> Через страх перед терном і колючим чагарником не будуть виходити на жоден пагорб, який обробляли мотикою. Туди випускатимуть хіба що волів для випасання і овець, щоб витоптували."
		},
		"8": {
			"1": "<sup>1</sup> І сказав мені Господь: Візьми собі великий сувій і напиши на ньому звичайним людським письмом: Магер-Шалал-Хаш-Баз (поспішає здобич, прискорюється грабунок).",
			"2": "<sup>2</sup> І поклич задля Мене вірних свідків: священика Урію та Захарію, сина Єверехія.",
			"3": "<sup>3</sup> Після цього я увійшов до пророчиці – вона завагітніла й народила сина. Тоді Господь сказав мені: Дай йому ім’я: Магер-Шалал-Хаш-Баз.",
			"4": "<sup>4</sup> Тому що, перш ніж дитина навчиться вимовляти: тату мій і мамо моя, понесуть багатства Дамаска і здобич від Самарії перед ассирійським царем.",
			"5": "<sup>5</sup> Продовжуючи до мене говорити, Господь сказав:",
			"6": "<sup>6</sup> Оскільки цей народ знехтував тихоплинними водами Сілоаму, а захоплюється Реціном і сином Ремаліїним,",
			"7": "<sup>7</sup> тому мій Владика спровадить на них потужні й великі води Ріки – царя ассирійського і всю його потугу. Вона (Ріка) прибуде в усіх своїх руслах і виступить з усіх своїх берегів.",
			"8": "<sup>8</sup> Вона дійде до Юдеї, затопить її і, піднімаючись, сягатиме шиї, а розпростерті її крила покриватимуть усю широту Твоєї країни, Еммануїле!",
			"9": "<sup>9</sup> Розлючуйтесь, народи, і тремтіть! Прислухайтесь усі віддалені землі! Озбройтесь, але тремтіть! Підпережіться і тремтіть!",
			"10": "<sup>10</sup> Обмірковуйте плани, але вони не здійсняться; видавайте накази, але вони не будуть виконані, бо з нами Бог.",
			"11": "<sup>11</sup> Так сказав мені Господь, тримаючи мене сильною рукою, – й застерігаючи мене не ходити дорогами цього народу, наказав:",
			"12": "<sup>12</sup> Не називайте змовою те, що цей народ називає змовою, й не бійтеся того, чого він боїться, і не жахайтесь!",
			"13": "<sup>13</sup> Господа Саваота – Його свято шануйте! Його Одного вам слід боятись і перед Ним вам треба тремтіти!",
			"14": "<sup>14</sup> Він буде Святилищем (для вірних), і каменем спотикання, – скелею спокушення для обох царств Ізраїлю, пасткою і сильцем для мешканців Єрусалима.",
			"15": "<sup>15</sup> Чимало з них через це спотикнуться і впадуть розбитими, – заплутавшись у сітях, будуть упіймані.",
			"16": "<sup>16</sup> Зав’яжи це свідчення, – запечатай, як Закон, при Моїх учнях.",
			"17": "<sup>17</sup> Я очікуватиму Господа! Хоч Він і ховає Своє обличчя від дому Якова, я покладатимусь на Нього.",
			"18": "<sup>18</sup> Ось я і діти, яких мені дав Господь, – ми є ознаками і передвістям в Ізраїлі від Господа Саваота, Який мешкає на горі Сіон.",
			"19": "<sup>19</sup> І коли вам скажуть: Запитайте в чарівників та ворожбитів, у шептунів і черевомовців, то відповідайте: Хіба народ не до свого Бога має звертатися? Хіба питають у мертвих про живих?",
			"20": "<sup>20</sup> Звертайтесь до Закону і до Свідчення пророків! Якщо вони не говоритимуть згідно з цим словом, то в них немає світла.",
			"21": "<sup>21</sup> І блукатиме (рід Якова) по ній (землі) пригнічений та зголоднілий; і коли зголодніє, то розлютиться і проклинатиме свого царя та свого Бога… Нарешті погляне вгору,",
			"22": "<sup>22</sup> після чого погляне на землю, а там горе і морок, – непроглядна темрява утиску…",
			"23": "<sup>23</sup> Проте не завжди буде морок для того, хто пригноблений. Як у минулому Він (Бог) відкинув країну Завулона і землю Нефталима, так у майбутньому прославить приморську дорогу, що на другому боці Йордану, – Галилею язичницьких народів!"
		},
		"9": {
			"1": "<sup>1</sup> Народ, який ходить у темряві, побачить велике сяйво, – над тими, котрі живуть у країні смертної тіні, засяє світло.",
			"2": "<sup>2</sup> Ти Господи намножив народ, Ти збільшив йому радість, – вони веселитимуться перед Тобою, як радіють під час жнив, і як тішаться ті, котрі ділять здобич.",
			"3": "<sup>3</sup> Тому що Ти розламав обтяжливе ярмо – його важкий тягар і палицю, якою били по його плечах, – жезл його гнобителя, як за днів Мідіяна.",
			"4": "<sup>4</sup> Адже всякий військовий чобіт, що гучно крокує, і одяг заплямований кров’ю, будуть спалені, – віддані на їжу вогню.",
			"5": "<sup>5</sup> Тому що Дитя нам народилося, – нам дано Сина. Влада на Його плечах, і дадуть Йому ім’я: Дивовижний Порадник, сильний Бог, Отець вічності, Владика миру.",
			"6": "<sup>6</sup> Потужною буде влада і нескінчений мир на престолі Давида і в усьому царстві, оскільки влада буде закріплена й утверджена на правді і правосудді – відтепер і на віки вічні! Це учинить ревність Господа Саваота!",
			"7": "<sup>7</sup> Мій Владика послав слово проти Якова, і воно впало на Ізраїль;",
			"8": "<sup>8</sup> почув його і зрозумів весь народ, – Єфрем і мешканці Самарії, але вони чванливо і в зарозумілості серця сказали:",
			"9": "<sup>9</sup> Цегляні стіни рухнули – побудуємо їх з тесаного каменя; сикомори зрубали – замінимо їх кедрами.",
			"10": "<sup>10</sup> Але Господь підніме проти нього навіть ворогів Реціна, та спонукає інших його ворогів:",
			"11": "<sup>11</sup> Сирійців зі сходу, а филистимців – з заходу; вони пожиратимуть Ізраїль повним ротом. Проте й після всього цього не відвернеться Його гнів, і Господня рука буде ще простягнута.",
			"12": "<sup>12</sup> Отже, народ не навернувся до Того, Хто його карав, і не шукав Господа Саваота.",
			"13": "<sup>13</sup> Тому Господь відітне в Ізраїлі голову і хвіст, пальму і тростину в один день.",
			"14": "<sup>14</sup> Голова – це старійшини і знатні особи, а хвіст – лжепророки, які навчають беззаконня.",
			"15": "<sup>15</sup> Стали відступниками провідники цього народу, тому всі, котрі піддалися відступництву, також будуть пожерті.",
			"16": "<sup>16</sup> Через це мій Владика не буде задоволений їхніми юнаками, не щадитиме їхніх сиріт та їхніх вдів, оскільки всі вони нечестивці та злочинці; кожні уста сповнені блюзнірства. Тому й після цього не відвернеться Його гнів, і рука Господня далі буде простягнута.",
			"17": "<sup>17</sup> Беззаконня розгорілось, – як пожежа, пожирає терен та колючий чагарник, і запалює лісові хащі, – так що піднімаються клуби диму.",
			"18": "<sup>18</sup> Від гніву Господа Саваота горітиме земля, і люди стануть поживою вогню. Ніхто не щадитиме навіть свого брата.",
			"19": "<sup>19</sup> Рубатимуть праворуч, та залишатимуться голодними, пожиратимуть ліворуч, але не будуть ситими, – людина пожиратиме тіло своєї руки:",
			"20": "<sup>20</sup> Манассія поїдатиме Єфрема, Єфрем – Манассію, а потім обидва разом підуть проти Юди. Але й після всього цього не відвернеться Його гнів, і рука Господня залишатиметься простягнутою."
		},
		"10": {
			"1": "<sup>1</sup> Горе тим, котрі створюють несправедливі закони, і писарям, які пишуть жорстокі постанови,",
			"2": "<sup>2</sup> позбавляючи бідних правосуддя та урізуючи права Мого вбогого народу, щоби вдови ставали здобиччю, і можна було грабувати сиріт.",
			"3": "<sup>3</sup> А що ви робитимете в день ваших відвідин, коли нагряне на вас погибель здалеку? До кого втікатимете по допомогу і де залишите ваші скарби?",
			"4": "<sup>4</sup> Без Мене ви опинитесь серед бранців, або поляжете між убитими. Але і після всього цього не відвернеться Його гнів, і рука Господня буде простягнута.",
			"5": "<sup>5</sup> Горе Ассирії – палиці Мого гніву, адже в її руках жезл Мого обурення!",
			"6": "<sup>6</sup> Я посилаю Ассирію проти нечестивого народу, – на народ, на якому Моє обурення, даю дозвіл брати здобич грабуванням, а його самого топтати, як болото на дорозі.",
			"7": "<sup>7</sup> Вона ж (Ассирія) мислить по-іншому, в її серці інші задуми. Вона у своєму серці замишляє спустошувати і нищити багато інших народів.",
			"8": "<sup>8</sup> Вона каже: Хіба всі мої можновладці – не царі?",
			"9": "<sup>9</sup> Хіба Калне не те саме, що й Каркеміш, або Хамат не те, що й Арпад, чи Самарія не те, що й Дамаск?",
			"10": "<sup>10</sup> Адже моя рука підкорила царства з їхніми ідолами, де було різьблених ідолів більше, ніж у Єрусалимі та в Самарії;",
			"11": "<sup>11</sup> як я зробив із Самарією та її рукотворними кумирами, так зроблю з Єрусалимом та його ідолами…",
			"12": "<sup>12</sup> Тому, коли мій Владика завершить усі Свої справи на горі Сіон і в Єрусалимі, то займеться результатами зарозумілості серця царя Ассирії, – його хвастощами слави у власних очах.",
			"13": "<sup>13</sup> Адже він думає: Усе це я зробив силою власної руки і завдяки своєму розуму, оскільки я своєю мудрістю пересуваю кордони народів, грабую їхні скарби, і як витязь викидаю їхніх правителів.",
			"14": "<sup>14</sup> Моя рука сягає багатств народів, як пташиних гнізд; і як забирають залишені в них яйця, так я забрав усі землі, і не було жодного, хто поворухнув би крилом, чи відкрив рота й пискнув.",
			"15": "<sup>15</sup> Але хіба сокира величається перед тим, хто нею рубає? Хіба пила вихваляється перед тим, хто нею працює? Це схоже, якби палиця розмахувала б тим, хто її піднімає, або кий опирався б на того, хто його тримає в руці.",
			"16": "<sup>16</sup> Тому мій Владика, Господь Саваот, пошле сухоти на всіх його вгодованих, а під його славою спалахне вогонь, немов полум’я пожежі.",
			"17": "<sup>17</sup> Світло Ізраїлю спалахне вогнем, а його Святиня – полум’ям, яке спалить, пожираючи його терен та колючий чагарник в один день.",
			"18": "<sup>18</sup> Він дощенту, з душею і тілом, знищить славу його лісу та його саду, а він сам чахнутиме, як хворий на сухоти, –",
			"19": "<sup>19</sup> а залишок дерев його лісу буде таким нечисленним, що навіть дитина їх порахує.",
			"20": "<sup>20</sup> Того дня станеться так, що залишок Ізраїлю і врятовані з роду Якова, більше не покладатимуться на тих, хто їх побив, але в істині будуть покладатися на Господа, Святого Ізраїлевого.",
			"21": "<sup>21</sup> Залишок навернеться, – залишок Якова, – до Всемогутнього Бога.",
			"22": "<sup>22</sup> Бо хоча б твого народу, Ізраїлю, було, як морського піску, лише його залишок навернеться. Загибель визначена вищою справедливістю.",
			"23": "<sup>23</sup> Адже визначена загибель звершується по всій землі за волею мого Владики, Господа Саваота.",
			"24": "<sup>24</sup> Тому так говорить мій Владика, Господь Саваот: Народе Мій, який мешкаєш на Сіоні, не бійся ассирійців! Вони вдарять тебе палицею, піднявши на тебе кия, як в давнину Єгипет.",
			"25": "<sup>25</sup> Але вже зовсім недовго, і Моє обурення припиниться, а Мій гнів обернеться задля їхнього знищення.",
			"26": "<sup>26</sup> Господь Саваот підійме на них батога, як під час знищення Мідіяна біля скелі Орева, і як Він підняв Свого жезла над морем проти Єгипту.",
			"27": "<sup>27</sup> У той час станеться таке: тягар Ассирії буде знятий з твоїх плечей, і її ярмо – з твоєї шиї, – ярмо розпадеться на зміцнілій твоїй шиї…",
			"28": "<sup>28</sup> Вони йдуть на Аят, переходять через Міґрон і залишають свій військовий обоз у Міхмасі.",
			"29": "<sup>29</sup> Переходять ущелину, а в Геві будуть ночувати; затремтіла Рама, з Гіви Саулової розбігаються.",
			"30": "<sup>30</sup> Заголоси і ти, о, дочко Ґалліма, – нехай почує Лаїш, обізветься нещасний Анатот.",
			"31": "<sup>31</sup> Порозбігалися з Мадмени, а ті, що живуть у Ґевімі, шукають схованки.",
			"32": "<sup>32</sup> Ще день стоятимуть у Нові, погрозять своєю рукою горі, – дочці Сіону, та єрусалимському пагорбу.",
			"33": "<sup>33</sup> Але Владика, Господь Саваот, потужною силою повідтинає галузки, – буйні з них будуть зрубані, – навіть найвищі будуть повалені.",
			"34": "<sup>34</sup> Він вирубає лісові хащі залізом, – впаде Ліван від Всемогутнього."
		},
		"11": {
			"1": "<sup>1</sup> Вийде Пагонець з Єссеєвого пня, – Паросток з його кореня видасть плід.",
			"2": "<sup>2</sup> І спочине на Ньому Господній Дух, – дух мудрості й розуму, дух поради і сили, дух знання і Господнього страху.",
			"3": "<sup>3</sup> Він сповниться Господнім страхом. Не за поглядом Своїх очей судитиме, і не за слухом Своїх вух вирішуватиме справи,",
			"4": "<sup>4</sup> але по справедливості звершуватиме судочинство над убогими і неупереджено виголошуватиме вироки покірним землі. Жезлом Свого слова вражатиме землю і подихом Своїх уст знищить нечестивого.",
			"5": "<sup>5</sup> Справедливість буде поясом на Його крижах, – Він підпережеться правдою.",
			"6": "<sup>6</sup> Тоді вовк житиме з ягням, і леопард лежатиме з козеням, – і телятко, і левеня, і віл будуть разом, а мала дитина їх водитиме.",
			"7": "<sup>7</sup> Корова і ведмедиця будуть разом пастися, а їхні дитинчата лежатимуть поруч; навіть лев разом з волом харчуватимуться соломою.",
			"8": "<sup>8</sup> Немовля буде бавитись над норою гадюки, і дитина простягне свою руку в зміїне гніздо.",
			"9": "<sup>9</sup> На всій Моїй святій горі ніхто не чинитиме іншому зла і не шкодитиме, адже земля буде сповнена пізнання Господа так, як вода наповнює море.",
			"10": "<sup>10</sup> У той час Корінь Єссея стане знаменом для народів, – Його шукатимуть племена. Місце Його перебування буде прославлене!",
			"11": "<sup>11</sup> Того дня станеться так, що мій Владика вдруге простягне Свою руку, щоб вернути залишок Свого народу, – тих, котрі залишилися в Ассирії, в Єгипті, в Патросі, в Ефіопії, в Еламі, в Шінеарі (Вавилоні), в Хаматі та на морських островах.",
			"12": "<sup>12</sup> Він підійме знамено для народів, і покличе вигнанців Ізраїлю; розпорошених юдеїв Він збере з усіх чотирьох сторін світу.",
			"13": "<sup>13</sup> Тоді скінчиться заздрість Єфрема, а вороги Юди будуть знищені. Єфрем не буде заздрити Юді, а Юда не гнобитиме Єфрема.",
			"14": "<sup>14</sup> І понесуться вони на Захід – на плечах филистимців. Разом спустошать синів Сходу, простягнуть свою руку на Едом і Моав, а нащадки Аммона стануть їхніми підданими.",
			"15": "<sup>15</sup> І висушить  Господь затоку Єгипетського Моря, і простягне Свою руку на Ріку, – Своїм потужним вітром розділить її на сім потоків так, щоб можна було перейти в сандалях.",
			"16": "<sup>16</sup> Таким чином для залишку Його народу, який ще перебуває в Ассирії, відкриється широка дорога, яку мав Ізраїль, коли він вийшов з єгипетського краю."
		},
		"12": {
			"1": "<sup>1</sup> Того дня вигукнеш: Славлю Тебе, Господи! Ти гнівався на мене, але відвернув Свій гнів і потішив мене.",
			"2": "<sup>2</sup> Адже, Бог – моє спасіння! Надіюся на Нього і не боятимусь, тому що моя сила і моя пісня – Господь! Він став моїм спасінням.",
			"3": "<sup>3</sup> Тоді з радістю будете черпати воду з джерел спасіння!",
			"4": "<sup>4</sup> І скажете того дня: Прославляйте Господа, проголошуючи Його Ім’я! Сповіщайте між народами про діяння Його, розповідаючи, яке преславне Його Ім’я.",
			"5": "<sup>5</sup> Співайте Господеві, адже Він здійснив велике! Нехай про це знають по всій землі!",
			"6": "<sup>6</sup> Веселіться й радійте всі мешканці Сіону, бо Величний посеред тебе, Святий Ізраїлів!"
		},
		"13": {
			"1": "<sup>1</sup> Пророцтво про Вавилон, яке побачив Ісая, син Амоса.",
			"2": "<sup>2</sup> На відкритій горі підніміть прапор, голосніше заволайте, дайте знак рукою, щоб вони входили в брами можновладців!",
			"3": "<sup>3</sup> Я наказав Своїм посвяченим, Я покликав для звершення Мого гніву Своїх витязів, котрі радіють Моїй величі.",
			"4": "<sup>4</sup> Чути гомін на горах, немов численного натовпу людей, – велике хвилювання охопило царства й збираються народи, – це Господь Саваот здійснює перегляд готового до бою війська.",
			"5": "<sup>5</sup> Вони йдуть з далеких країн, від краю небес. Господь і знаряддя Його гніву прийдуть, щоб знищити всю землю!",
			"6": "<sup>6</sup> Ридайте, бо близько Господній день! Він прийде як спустошення від Всемогутнього.",
			"7": "<sup>7</sup> Тому опустяться всі руки і здригнеться кожне людське серце.",
			"8": "<sup>8</sup> Всі охоплені страхом, – корчаться від болю й мук, як жінка, котра народжує. З жахом дивляться один на одного, – їх обличчя полум’яніють.",
			"9": "<sup>9</sup> Так невблаганно надходить Господній день, палаючий обуренням і гнівом, аби обернути землю в пустелю і знищити на ній грішників.",
			"10": "<sup>10</sup> Погаснуть на небі зірки і потьмяніють їхні сузір’я, – щойно зійшовши, тьмянітиме сонце, і місяць не дасть свого світла.",
			"11": "<sup>11</sup> Я покараю світ за зло, і нечестивих – за їхні злочини, – покладу край зарозумілості, і впокорю самовпевненість гнобителів.",
			"12": "<sup>12</sup> Я зроблю смертного ціннішим за золото, людину – значнішою за золото офірське.",
			"13": "<sup>13</sup> Адже Я захитаю небом, – здригнеться, зрушиться зі свого місця земля від обурення Господа Саваота в день Його палкого гніву.",
			"14": "<sup>14</sup> Тоді люди уподібняться до втікаючої сарни і до розпорошеної отари, якої нікому зібрати. Кожний поспішатиме до свого народу, – людина втікатиме до своєї країни.",
			"15": "<sup>15</sup> Але той, кого знайдуть, буде заколеним, – кожний, кого лише впіймають, загине від меча.",
			"16": "<sup>16</sup> На їхніх очах вбиватимуть їхніх дітей, грабуватимуть їхні житла і ґвалтуватимуть їхніх жінок.",
			"17": "<sup>17</sup> Оце Я підніму проти них мідійців, які не зважають на срібло і байдужі до золота.",
			"18": "<sup>18</sup> Їхні луки вбиватимуть юнаків, й не пощадять материнського плоду в утробі, – їхні очі не змилосердяться над дітьми.",
			"19": "<sup>19</sup> Вавилон, окраса царств, оздоба гордості халдеїв, стане, як Содом і Гоморра, яких Бог знищив.",
			"20": "<sup>20</sup> Не буде заселеним повіки, і залишиться безлюдним протягом усіх поколінь. Не поставлять там намету аравійці, й пастухи не затримаються в ньому з отарами.",
			"21": "<sup>21</sup> Там мешкатимуть звірі пустелі, а в його будинках буде повно сов. Там житимуть страуси, і скакатимуть волохачі.",
			"22": "<sup>22</sup> У зруйнованих баштах витимуть шакали, а гієни – в палацах насолоди. Наближається його (Вавилона) час, і його дні полічені."
		},
		"14": {
			"1": "<sup>1</sup> Але Господь помилує Якова, знову обере Ізраїля, і в спокої поселить його на власній землі. До них приєднаються приходці, які будуть заодно з родом Якова.",
			"2": "<sup>2</sup> Ці народи самі припровадять ізраїльтян на їхні місця, а рід Ізраїля прийме їх у спадок на Господній землі, як рабів і невільниць. І стануть вони (приходці) полоненими у тих, котрих вони полонили, а ті (ізраїльтяни) володітимуть тими, котрі володіли ними.",
			"3": "<sup>3</sup> Того дня, коли Господь дасть тобі спокій від твоїх страждань, твого смутку і твоєї тяжкої неволі, в якій ти був змушений служити, –",
			"4": "<sup>4</sup> ти притчею заспіваєш пісню про царя вавилонського такого змісту: Ось і не стало гнобителя, – скінчилося пригноблення!",
			"5": "<sup>5</sup> Господь зламав палицю нечестивих, жезл тиранів,",
			"6": "<sup>6</sup> які зі злістю нищили народи, без перестанку наносячи у гніві удари, топтали народи, нещадно переслідуючи їх.",
			"7": "<sup>7</sup> Тому вся земля в спокої відпочиватиме, голосно і з радістю співатиме!",
			"8": "<sup>8</sup> Навіть кипариси та ліванські кедри з цього приводу веселитимуться, промовляючи: Відколи тебе вразили, не виходить жоден дроворуб нас зрубувати!",
			"9": "<sup>9</sup> Шеол внизу, – і той заворушився через тебе, готуючись зустріти тебе при вході, – він (шеол) розбудив заради тебе духів усіх колишніх можновладців землі, піднявши з престолів царів усіх народів.",
			"10": "<sup>10</sup> Усі вони скажуть тобі: І ти ослаб, як і ми, – зрівнявся з нами!",
			"11": "<sup>11</sup> Тож твоя пиха і звуки твоїх арф провалились до шеолу. Постіль під тобою – черв’яки, а твоє накриття – хробацтво.",
			"12": "<sup>12</sup> Як же ти впав з неба, досвітня зоре, сину зірниці, – розбився об землю, погромнику усіх народів.",
			"13": "<sup>13</sup> Але ж ти говорив у своєму серці: Підіймуся на небо, вище Божих зірок поставлю свій престол, сяду на Горі Зборів, – на далекій північній горі;",
			"14": "<sup>14</sup> підіймуся понад високі хмари, уподібнюсь Всевишньому!",
			"15": "<sup>15</sup> Але ти скинутий у шеол, – у земні глибини безодні.",
			"16": "<sup>16</sup> Ті, що тебе побачать, уважно дивитимуться, приглядаючись до тебе: Чи це той самий, котрий примушував землю тремтіти, руйнував царства?",
			"17": "<sup>17</sup> Який перетворював світ на пустелю, спустошував міста, і не відпускав на волю своїх полонених?",
			"18": "<sup>18</sup> Усі царі народів відпочивають у честі, – кожний у своїй усипальниці, –",
			"19": "<sup>19</sup> тебе ж викинули з твого гробу, як гнилу галузку, покриту вбитими, прошитими мечем, і скинутими у кам’яні ями. Як затоптаний труп,",
			"20": "<sup>20</sup> ти не будеш похований з ними, тому що ти нищив свій край, і вбивав власний народ. Повік не згадуватимуться нащадки злочинців!",
			"21": "<sup>21</sup> Готуйте до вигублення його дітей за беззаконня їхніх батьків, аби вони ніколи не повстали і не заволоділи світом, забудовуючи містами поверхню землі!",
			"22": "<sup>22</sup> Я повстану проти них, – каже Господь Саваот, – і знищу ім’я Вавилон, навіть його залишок – спадкоємців і нащадків, – таке слово Господа.",
			"23": "<sup>23</sup> Перетворю його на житло їжаків, у багно з очеретом, – вимету його мітлою цілковитого зруйнування, – таке слово Господа Саваота.",
			"24": "<sup>24</sup> Заприсягнувся Господь Саваот, кажучи: Як Я задумав, так і станеться, і як Я визначив, так і відбудеться.",
			"25": "<sup>25</sup> Я розгромлю ассирійців на Моїй землі, – на Моїх горах Я їх розтопчу, – аби знято було з Мого народу ярмо, і їхній (ассирійський) тягар впав з його (Ізраїлю) плечей!",
			"26": "<sup>26</sup> Це постанова, яка визначена для всієї землі, – це рука, що простягнута над усіма народами.",
			"27": "<sup>27</sup> І якщо Господь Саваот вирішив, то хто може відмінити? Якщо Його рука простягнута, хто її відверне?",
			"28": "<sup>28</sup> Того року, коли помер цар Ахаз, було таке пророче слово:",
			"29": "<sup>29</sup> Не радій, филистимська земле, що зламаний жезл, який вас бив, – адже зі зміїного зародка виросте гадюка, а від неї народиться літаючий дракон.",
			"30": "<sup>30</sup> Тоді як діти бідних наситяться, і знедолені безпечно спочиватимуть, твій корінь Я вигублю голодом, – знищу твій залишок.",
			"31": "<sup>31</sup> Голосіть ті, що при брамах, – нехай кричить місто! Впади у розпач, уся филистимська земле, бо з півночі клубиться дим великого війська, і немає жодного, хто залишив би своє місце.",
			"32": "<sup>32</sup> А що відповісти послам народу? Скажи: Господь спорудив Сіон, і в ньому знайдуть сховище знедолені Його народу."
		},
		"15": {
			"1": "<sup>1</sup> Пророцтво відносно Моаву. Ар-Моав буде спустошений і в одну ніч знищений! Так само вночі буде спустошений і знищений Кір-Моав.",
			"2": "<sup>2</sup> Він (Моав) піднявся на вершини Баїта і Дівона, щоб плакати. Моав голосить над Нево і над Медевою, в кожного голова оголена, в усіх борода обстрижена!",
			"3": "<sup>3</sup> На його вулицях люди одягнені у веретище, – на його покрівлях і майданах усі вмлівають від голосіння!",
			"4": "<sup>4</sup> Риданням сповнені Хешбон і Елеала, – голосіння чути в самому Ягаци, – навіть вояки Моаву тремтять від страху і плачуть.",
			"5": "<sup>5</sup> І моє серце голосить за Моавом, – його біженці втікають аж у Цоар і Еґлат-Шелішії. Ридаючи, підіймаються по дорозі до Лухіта, а також дорогою до Хоронаїма, голосячи про свою загибель!",
			"6": "<sup>6</sup> Води Німріма висихають і все навкруги в’яне, – трава посохла й зовсім не залишається зелені.",
			"7": "<sup>7</sup> Усі свої запаси, які моавійці набули і берегли, вони переносять за потік Аравім.",
			"8": "<sup>8</sup> Отже, чути плач у всіх кордонах Моаву. Голосіння дійшло й до Еґлаїма, – його чути аж у Беер-Елімі.",
			"9": "<sup>9</sup> Води Дімона стали червоними від крові, проте Я наведу на Дімон додаткове лихо: на втікачів з Моаву і на залишок в країні спроваджу левів."
		},
		"16": {
			"1": "<sup>1</sup> Посилайте ягнят до володаря краю із Сели в пустелі, на гору дочки Сіону.",
			"2": "<sup>2</sup> Адже дочки Моава уподібняться пташенятам, що випали з гнізда, і опинилися біля бродів Арнону.",
			"3": "<sup>3</sup> Дай пораду, прийми рішення, і своєю тінню в ясний полудень вкрий, як уночі, – сховай вигнанців й не видавай біженців.",
			"4": "<sup>4</sup> Нехай поживуть у тебе моавські втікачі, стань для них укриттям від грабіжника. Адже не стане мучителя й припиниться знищення, – зникне той, хто топтав нашу землю.",
			"5": "<sup>5</sup> Тоді утвердиться престол милосердям, і на ньому сидітиме справедливий суддя, котрий дбатиме про дотримання закону, – він діятиме справедливо в Давидовому наметі.",
			"6": "<sup>6</sup> Ми чули про зарозумілість Моава, і як він у своїй гордині й чванливості злісно пишається собою, але всі його вихваляння – порожнє белькотання.",
			"7": "<sup>7</sup> Тому Моав ридатиме за Моавом (за собою), – усі його люди плакатимуть, – голоситимуть за виноградними паляницями Кір-Харесета, який цілковито зруйнований.",
			"8": "<sup>8</sup> Хешбонські поля та виноградники Сівми спустошені. Правителі народів знищили її виноградники, які сягали аж до Язера, – простягались далі в пустелю! Їхні добірні лози розростались аж за море.",
			"9": "<sup>9</sup> Тому і я оплакуватиму разом із Язером виноградники Сівми, – орошу своїми сльозами Хешбон і Елеале, оскільки на твої жнива і на твоє збирання плодів припадають бойові крики ворога.",
			"10": "<sup>10</sup> Замовкли в садах радість і веселощі, а у виноградниках вже не чути голосу пісень і радісних вигуків; вже не чавлять виногрон у виноградних чавильнях. Я (Господь) припинив усі веселощі.",
			"11": "<sup>11</sup> Тому-то й стогне моє нутро над долею Моаву, як звук гусел, – моє серце ридає над Кір-Харесом.",
			"12": "<sup>12</sup> І хоч виходитиме Моав на узвишшя і до знесилення молитиметься у своїй святині, йому це не допоможе.",
			"13": "<sup>13</sup> Таке слово провістив Господь про Моав раніше.",
			"14": "<sup>14</sup> Тепер же Господь говорить такі слова: рівно за три роки, відповідно до року наймита, (день у день) слава Моаву з усім його велелюддям буде зневажена, а залишок буде дуже малим і незначним."
		},
		"17": {
			"1": "<sup>1</sup> Пророцтво щодо Дамаска. Дамаск буде вилучений з-поміж міст, і стане купою руїн.",
			"2": "<sup>2</sup> Залишені будуть міста Ароера, – вони служитимуть для відпочинку отар, яких ніхто не лякатиме.",
			"3": "<sup>3</sup> Не стане фортеці Єфрема і царства Дамаск, а з залишками Араму (Сирії) буде те ж саме, що й зі славою нащадків Ізраїля, – говорить Господь Саваот.",
			"4": "<sup>4</sup> Настане такий день, коли слава Якова буде зменшуватись, і його сите тіло схудне.",
			"5": "<sup>5</sup> Буде так, як під час жнив, коли зрізають спіле збіжжя, а за женцями хтось визбирує колоски в Рефаїмській Долині,",
			"6": "<sup>6</sup> а після них залишається лише стерня; або як буває після оббивання плодів оливкового дерева: дві-три ягідки на самому вершечку, чотири-п’ять, залишаються на його рясних галузках, – це слова Господа, Бога Ізраїлю.",
			"7": "<sup>7</sup> У той день людина зверне свій погляд на Того, Хто її створив, – її очі дивитимуться на Святого Ізраїлевого,",
			"8": "<sup>8</sup> й перестане покладатись на вівтарі та власні витвори, зроблені своїми руками, – не дивитиметься також на свої священні гаї (Ашери) та на жертовники ідолів.",
			"9": "<sup>9</sup> Того дня його (Ізраїлю) укріплені міста будуть, наче опустілі ліса та верхів’я гір, що їх колись залишили перед синами Ізраїля втікачі. Вони будуть спустошені,",
			"10": "<sup>10</sup> оскільки ти забув Бога, твого Спасителя, і не згадав про Скелю твоєї сили. Тому ти садиш розкішні саджанці, прищеплюючи їх з чужою галузкою.",
			"11": "<sup>11</sup> Того дня як посадив, ти впевнився, що посаджене росте, і посприяв, щоб воно рано зацвіло, проте в час врожаю ти отримаєш купу галуззя – смуток і невтішний біль.",
			"12": "<sup>12</sup> О, горе! Шумлять численні народи! Подібно до моря, що розбурхалось, вони бурлять, і галас багатьох племен лунає, як ревіння великих вод.",
			"13": "<sup>13</sup> І хоч народи клекочуть, як гуркіт могутніх хвиль, Він їм погрозить, і вони побіжать дуже далеко, – понесуться, як полова від гірського вітру, або трава перекотиполе від буревію.",
			"14": "<sup>14</sup> Під вечір наводять вони жах, але перш ніж настане ранок, їх уже немає! Таке майбутнє всіх, котрі нас грабують, і доля тих, котрі нас оббирають."
		},
		"18": {
			"1": "<sup>1</sup> Горе, краю скрекочучих крил, що на другому боці ефіопських рік,",
			"2": "<sup>2</sup> що посилає морем послів у папірусних човнах по поверхні води. Ідіть, швидкохідні посли, до високорослого народу, з гладкою шкірою; до народу, який віддавна наводить жах; до народу, відомого силою та загарбництвом, і землю якого перетинають ріки.",
			"3": "<sup>3</sup> Усі, мешканці землі, що населяєте світ! Коли підніметься на горах стяг, будьте уважні! І коли звучить голос труби, прислухайтесь!",
			"4": "<sup>4</sup> Адже так мені сказав Господь: Я спокійно дивлюся зі Свого місцеперебування, як непомітне тепло́ при сонячнім світлі і як хмара роси в спеку жнив.",
			"5": "<sup>5</sup> Бо ще перед жнивами, коли закінчиться цвітіння, і зелені грона ставатимуть виноградом, Він обріже галузки ножем, а ті, що стеляться, повідтинає.",
			"6": "<sup>6</sup> Усе це залишиться гірським птахам і диким звірам. На них проводитимуть літо птахи, а зимою там житимуть усі звірі краю.",
			"7": "<sup>7</sup> Тоді буде принесений Господу Саваотові дар від високорослого народу, з гладкою шкірою; від народу, який віддавна наводить жах; від народу, відомого силою та загарбництвом, і землю якого перетинають ріки, до місця, де перебуває Ім’я Господа Саваота, на гору Сіон."
		},
		"19": {
			"1": "<sup>1</sup> Пророцтво про Єгипет. Ось Господь несеться на легкій хмарині, прямуючи в Єгипет. І затремтять перед Ним рукотворні ідоли Єгипту й здригнеться в грудях у єгиптян їхнє серце.",
			"2": "<sup>2</sup> Підніму єгиптян проти єгиптян, так що воюватиме брат зі своїм братом, – кожен виступить проти свого ближнього, місто – проти міста й царство – проти царства.",
			"3": "<sup>3</sup> І підупаде дух Єгипту в ньому. Я розладнаю його задуми, і вони кинуться за порадами до ідолів, до духів померлих, ворожбитів і чарівників.",
			"4": "<sup>4</sup> Я видам Єгипет у руку жорстокого володаря, – лютий цар пануватиме над ними! – це Слово Владики, Господа Саваота.",
			"5": "<sup>5</sup> І зникне вода моря, ріка пересохне, – вона висохне.",
			"6": "<sup>6</sup> Ріка засмердиться, обміліють і висохнуть притоки та канали Єгипту, очерет і папірус зігниють.",
			"7": "<sup>7</sup> Рослинність, що при гирлі ріки, і все посіяне біля ріки, посохне, буде розвіяне і загине.",
			"8": "<sup>8</sup> Засмутяться рибалки, і плакатимуть усі, хто ловить рибу вудкою; а ті, котрі закидають у воду невід, ридатимуть.",
			"9": "<sup>9</sup> Впадуть у відчай ті, котрі вирощують добірний льон, – як і ті, котрі виготовляють полотно.",
			"10": "<sup>10</sup> Його (ткацтва) основи будуть зруйновані, а всі найняті робітники втратять заробітки.",
			"11": "<sup>11</sup> Тож немудрими виявляться правителі Цоану, і наймудріші радники фараона даватимуть безглузді поради. Як же вони скажуть фараонові: Я з покоління мудреців, – потомок давнього царського роду?!",
			"12": "<sup>12</sup> Та де ж оті твої мудреці? Нехай вони скажуть, – повідомлять тобі і всім, що Господь Саваот задумав відносно Єгипту!",
			"13": "<sup>13</sup> Безглуздими стали князі Цоану, обманулись правителі Нофа, на манівці спровадили Єгипет начальники їхніх племен.",
			"14": "<sup>14</sup> Господь затьмарив їхній розум оманою, тому, що б не робив Єгипет, у всьому йому не щаститиме; хитається він, як п’яний, сковзаючись на своєму блювотинні.",
			"15": "<sup>15</sup> І не зможуть у Єгипті нічого зробити, – ні голова, ні хвіст, ні пальмова галузка, ні очерет.",
			"16": "<sup>16</sup> Того дня єгиптяни уподібняться до жінок, – у страсі тремтітимуть від піднятої руки Господа Саваота, яку Він на них підійме.",
			"17": "<sup>17</sup> Страшною для єгиптян стане і Юдейська країна. Кожен, кому лише згадають про неї, тремтітиме з приводу задуму Господа Саваота, який Він має стосовно них (єгиптян).",
			"18": "<sup>18</sup> У той день п’ять міст у єгипетському краї почнуть говорити ханаанською мовою і присягатись на вірність Господу Саваоту. Ім’я одного з них – Місто Руїн.",
			"19": "<sup>19</sup> У той день буде посеред єгипетського краю жертовник Господу і пам’ятний стовп Господу на його кордоні.",
			"20": "<sup>20</sup> Він буде знаком і свідченням Господа Саваота в країні Єгипту: коли заволають вони (Юдеї) до Господа через пригнічення їх гнобителями, Він пошле їм того, хто прийде на допомогу – Спасителя, Який їх врятує.",
			"21": "<sup>21</sup> Господь явить Себе єгиптянам, і Єгипет пізнає того дня Господа. Вони вшанують Господа жертвами і приношеннями, складуть обітниці, і виконають їх.",
			"22": "<sup>22</sup> Господь уразить єгиптян, – уразить – і вилікує. Вони обернуться до Господа, – Він їх вислухає і дасть їм зцілення.",
			"23": "<sup>23</sup> Того дня відкриється дорога з Єгипту в Ассирію, і будуть ассирійці приходити в Єгипет, а єгиптяни ходитимуть у Ассирію, – єгиптяни разом з ассирійцями служитимуть Господу.",
			"24": "<sup>24</sup> Тоді Ізраїль стане благословенням посеред землі, – третім нарівні з Єгиптом і Ассирією.",
			"25": "<sup>25</sup> Господь Саваот поблагословить землю, проголосивши: Благословенний Мій народ: Єгипет, та діло моїх рук – Ассирія, а також Мій спадок – Ізраїль."
		},
		"20": {
			"1": "<sup>1</sup> Того року, коли Тартан, за наказом ассирійського царя Сарґона, виступив проти Ашдода, – воював з Ашдодом і захопив його, –",
			"2": "<sup>2</sup> тоді промовив Господь до Ісаї, сина Амоса, такі слова: Іди й зніми волосяницю (веретище) з твоїх крижів, і скинь з твоїх ніг твоє взуття. Зробивши так, Ісая ходив нагим і босим.",
			"3": "<sup>3</sup> Тоді Господь сказав: Те, що Мій слуга Ісая ходить три роки нагим і босим, є ознакою і провіщенням щодо Єгипту і Куша (Ефіопії).",
			"4": "<sup>4</sup> Адже так поведе ассирійський цар полонених Єгипту і вигнанців Ефіопії, – молодих і старих, – нагими і босими, – з непокритими спинами на сором Єгиптові.",
			"5": "<sup>5</sup> Тоді налякаються і засоромляться ті, котрі покладали надію на Ефіопію та вихвалялись Єгиптом.",
			"6": "<sup>6</sup> І скажуть у той день мешканці того узбережжя: Так ось на кого ми надіялись, у кого шукали допомоги, рятуючись від ассирійського царя! То як же нам врятуватись?"
		},
		"21": {
			"1": "<sup>1</sup> Пророцтво щодо приморської пустелі. Як налітає південний буревій, так насувається з пустелі ворог, рухаючись зі страшної землі.",
			"2": "<sup>2</sup> Мені показано грізне видіння: Зрадник чинить віроломно, руйнівник руйнує! Вирушай, Еламе, бери в облогу, Мідіє! Я покладу кінець усякому їхньому (пригноблених) зітханню.",
			"3": "<sup>3</sup> Тому мої крижі сповнені болісним тремтінням, мене охопили нестерпні страждання, як муки породіллі. Я приголомшений від того, що почув, мені страшно від того, що побачив.",
			"4": "<sup>4</sup> Моє серце переживає стрес, – я зі страху тремчу! Такі бажані мені сутінки наганяють на мене жах.",
			"5": "<sup>5</sup> Ось розставляють столи, накривають їх килимами – їдять і п’ють… І тут клич: Піднімайтеся, князі, намащуйте щити!",
			"6": "<sup>6</sup> Бо так сказав мені мій Владика: Іди й постав вартового, аби він сповіщав те, що побачить.",
			"7": "<sup>7</sup> І коли він побачить кіннотників, що їдуть верхи попарно, вершників на ослах та вершників на верблюдах, то нехай він уважно прислухається, дуже уважно!",
			"8": "<sup>8</sup> І вартовий закричав, як лев: Володарю мій, я постійно стою на сторожовій вежі вдень, і стою на моїй варті всю ніч!",
			"9": "<sup>9</sup> Бачу кіннотників, що їдуть верхи попарно, і той у відповідь проголосив: Упав, упав Вавилон! Потрощені, лежать на землі всі його ідоли!",
			"10": "<sup>10</sup> О, Мій народе, молочений і битий як на току! Що я почув від Господа Саваота, Бога Ізраїлю, те сповіщаю я вам!",
			"11": "<sup>11</sup> Пророче слово про Думу. До мене кличуть із Сеіру: Вартовий, яка пора ночі? Вартовий, яка пора ночі?",
			"12": "<sup>12</sup> А вартовий відповів: Надходить ранок, але ніч ще триватиме. Якщо захочете ще спитати, питайте, – поверніться й приходьте знову.",
			"13": "<sup>13</sup> Пророцтво про Аравію. В аравійському лісі прийдеться вам ночувати, каравани деданців!",
			"14": "<sup>14</sup> А ви, мешканці теманського краю, винесіть води назустріч спраглим! Хлібом зустріньте тих, котрі втікають.",
			"15": "<sup>15</sup> Адже від меча вони втекли, – від меча оголеного, від натягнутого лука, і від жорстокої битви.",
			"16": "<sup>16</sup> Тому так сказав мені мій Владика: Ще за рік, відповідно до року наймита, і щезне вся слава Кедара;",
			"17": "<sup>17</sup> залишиться небагато відважних лучників із синів Кедара, тому що так сказав Господь, Бог Ізраїлю!"
		},
		"22": {
			"1": "<sup>1</sup> Пророцтво про Долину Видіння. Що з тобою, що всі твої люди піднялись на дахи?",
			"2": "<sup>2</sup> Місто сповнене галасом і метушнею, місто веселощів… Твої полеглі – не від меча полягли, і не в бою загинули.",
			"3": "<sup>3</sup> Усі твої можновладці разом повтікали, покидавши луки. Всіх твоїх найхоробріших пов’язали, – поневолили всіх разом, хоч і далеко втекли.",
			"4": "<sup>4</sup> Через те я кажу: Не дивіться, як я гірко ридаю з приводу спустошення дочки мого народу, і не намагайтесь мене потішити!",
			"5": "<sup>5</sup> Адже це день тривоги, руйнування і замішання від мого Владики, Господа Саваота. В Долині Видіння руйнують мури і лунають крики на горі!",
			"6": "<sup>6</sup> Елам взяв сагайдак, готує колісниці й мужів-вершників, – Кір витяг щита.",
			"7": "<sup>7</sup> І станеться таке, що твої найпрекрасніші долини будуть наповнені колісницями, а верхівці пильнуватимуть перед брамою.",
			"8": "<sup>8</sup> Буде знята заслона з Юди. А ти в той день оглядав свою зброю в Домі Лісу.",
			"9": "<sup>9</sup> Ти бачив численні проломи в стінах Давидового Міста, – ви взялися збирати воду в Нижньому Ставу.",
			"10": "<sup>10</sup> Ви порахували доми в Єрусалимі й руйнуєте деякі з них для укріплення муру.",
			"11": "<sup>11</sup> Між двома стінами ви зробили водоймище для води Старого Ставу… Проте на Того, Хто все це вчинив, ви не звернули уваги; не понадіялись на Того, Хто наперед усе визначив.",
			"12": "<sup>12</sup> Закликав вас мій Владика, Господь Саваот, у той день призначити плач і ридання, поголити голови і одягнутися в лахміття веретища.",
			"13": "<sup>13</sup> Натомість у вас радість і веселощі, ріжуть телят, вбивають овець, аби їсти м’ясо і пити вино. Будемо їсти і пити, адже завтра помремо!",
			"14": "<sup>14</sup> Але Господь Саваот оголосив до мого слуху, що цей гріх не буде вам прощений, аж доки не помрете. Це слова мого Владики, Господа Саваота.",
			"15": "<sup>15</sup> І сказав мені мій Владика, Господь Саваот: Іди і, увійшовши до того урядовця, – начальника над царським домом, – Шевни, запитай:",
			"16": "<sup>16</sup> Чого ти тут, хто тобі сприяє, що робиш собі пам’ятник, висікаючи собі гробницю на горі, – склеп у скелі?",
			"17": "<sup>17</sup> Оце Господь Саваот схопить тебе, чоловіче, і жбурне подалі, – підкине тебе й упіймає.",
			"18": "<sup>18</sup> Змотавши в міцний клубок, наче м’яч, Він закине тебе до просторої країни. Там ти помреш, разом зі своїми славними колісницями, як ганьба дому твого господаря!",
			"19": "<sup>19</sup> Я усуну тебе з твого становища, і прожену з твоєї посади.",
			"20": "<sup>20</sup> Станеться так, що в той же день Я покличу Мого слугу Еліякима, сина Хілкії,",
			"21": "<sup>21</sup> одягну його у твої шати і підпережу його твоїм поясом. Твою владу передам у його руки, і буде він як батько для мешканців Єрусалима та для нащадків Юди.",
			"22": "<sup>22</sup> І покладу йому на плече ключ від Давидового Дому. Що він відкриє, того ніхто не закриє, і що він закриє, – не відкриє ніхто.",
			"23": "<sup>23</sup> Я заб’ю його, наче цвях, у надійне місце, і стане він вінком слави для дому свого батька.",
			"24": "<sup>24</sup> І на ньому триматиметься уся слава його роду, – нащадки та їхні паростки, – від найдрібнішого посуду і мисок, до найбільшого глека.",
			"25": "<sup>25</sup> Але настане день, – каже Господь Саваот, – похитнеться цвях, забитий у надійне місце; він зламається і впаде, а весь тягар, що висів на ньому, буде знищений, бо так сказав Господь!"
		},
		"23": {
			"1": "<sup>1</sup> Пророче слово щодо Тира. Голосіть, кораблі Таршішу, бо знищені торговельні палати і нема до них входу! Їм сповістили про це при поверненні з кіттімського краю.",
			"2": "<sup>2</sup> Замовкніть мешканці узбережжя, купці сидонські, які, подорожуючи морем, тебе збагачували.",
			"3": "<sup>3</sup> По великих водах вони привозили зерно (насіння) шіхорське, – врожай Ріки (Нілу), що був товаром для торгівлі з народами.",
			"4": "<sup>4</sup> Засоромся, Сидоне, бо заговорило море. Ця морська твердиня сказала: Я не мучилась від болю й не народжувала, не зрощувала юнаків і не виховувала до зрілого віку дівчат.",
			"5": "<sup>5</sup> Коли ця звістка досягне Єгипту, то здригнуться від болю про те, що сталося з Тиром.",
			"6": "<sup>6</sup> Тікайте до Таршішу! Голосіть, усі мешканці узбережжя!",
			"7": "<sup>7</sup> Хіба це не ваше веселе місто, початок якого сягає давніх-давен? До нього спішили ноги людей здалеку, щоб там оселитись.",
			"8": "<sup>8</sup> Хто визначив таку долю Тиру, який колись коронував інших? Його купці були, як князі, а його торговці славились по всій землі.",
			"9": "<sup>9</sup> Визначив це Господь Саваот, аби кинути в сором гордість, зганьбити славнозвісних на землі.",
			"10": "<sup>10</sup> Йди в свою землю, як річка, дочко Таршішу, бо пристані тут вже немає, –",
			"11": "<sup>11</sup> Господь простяг Свою руку над морем, захитав царствами, наказав знищити твердині Ханаану,",
			"12": "<sup>12</sup> і сказав: Не будеш вже більше веселитися, зганьблена дівчино, дочко Сидону. Встань і біжи до Кіттіму, хоча й там не знайдеш для себе спокою.",
			"13": "<sup>13</sup> Подивись на край халдеїв, – цей народ перестав існувати, – ассирійці визначили її для звірів пустелі. Вони спорудили тут облогові башти, знищили її фортеці, перетворивши їх у купи руїн.",
			"14": "<sup>14</sup> Голосіть, кораблі таршіські, бо вашу твердиню зруйновано.",
			"15": "<sup>15</sup> У ті часи станеться таке, що про Тир забудуть на сімдесят років, – період життя одного царя. А після сімдесяти років з Тиром відбудеться таке, як у словах пісні про повію:",
			"16": "<sup>16</sup> Візьми гусла, походи містом, усіма забута розпуснице! Гарно заграй, багато співай, аби про тебе пригадали!",
			"17": "<sup>17</sup> Отже, після закінчення сімдесяти років Господь відвідає Тир. У той час він знову повернеться до торгівлі розпустою, і чинитиме блудство з усіма царствами світу, зваблюючи всіх на поверхні землі.",
			"18": "<sup>18</sup> Однак його прибутки і винагороди будуть уже присвячені Господу. Не будуть їх згромаджувати в коморах, ані ховати, але вони будуть для тих, котрі живуть у присутності Господа, щоб вони могли досита харчуватись і належно одягатись."
		},
		"24": {
			"1": "<sup>1</sup> Ось Господь пустошить землю і нищить її. Він змінює її поверхню і розпорошує її мешканців.",
			"2": "<sup>2</sup> І те, що буде з народом, те саме й зі священиком; що зі слугою, те і з його господарем; що зі служницею, те і з її господинею; що з покупцем, те і з продавцем; що з боржником, те і з позикодавцем; що з лихварем, те і з його боржником.",
			"3": "<sup>3</sup> Земля вщент буде знищена, і цілковито пограбована, бо це слово промовив Господь!",
			"4": "<sup>4</sup> Голосить і в’яне земля, стогне і в’яне світ, никнуть можновладці над народами землі.",
			"5": "<sup>5</sup> Земля осквернена своїми мешканцями, тому що вони порушили Закон і змінили Заповіді, зламали вічний Заповіт.",
			"6": "<sup>6</sup> Через те прокляття пожирає землю, і за гріх свій несуть покарання її мешканці. Тому будуть спалені ті, котрі проживають на землі, і небагато залишиться людей.",
			"7": "<sup>7</sup> Плачуть соком виногрона, зів’яла виноградна лоза, стогне кожний, хто недавно радів серцем.",
			"8": "<sup>8</sup> Не чути радісних звуків бубна, затих святковий галас веселощів, не чути урочистого звучання гусел.",
			"9": "<sup>9</sup> Вже не п’ють вина з піснями, – гірким став міцний напій для тих, котрі його п’ють.",
			"10": "<sup>10</sup> Спустошене спорожніле місто, – всі будинки замкнені, – ввійти в них неможливо.",
			"11": "<sup>11</sup> На вулицях нарікання через брак вина, потьмяніли веселощі, – землю позбавлено радості.",
			"12": "<sup>12</sup> Усе місто в руїнах, знищена й розбита брама.",
			"13": "<sup>13</sup> Народи на землі спіткає таке, що буває з оливковим деревом, коли обтрусять і обіб’ють оливки; як з виноградником, коли зберуть його врожай.",
			"14": "<sup>14</sup> Вони (праведники) піднесуть свій голос, вітаючи Господню велич й радісно вигукуючи зі сторони Західного моря.",
			"15": "<sup>15</sup> Тому величайте Господа у світлі, – на узбережжях моря прославляйте Ім’я Господа, Бога Ізраїлю.",
			"16": "<sup>16</sup> Від країв землі ми почули пісню: Слава Праведному! Я ж промовив: Я чахну, я гину! Горе мені! Віроломні зраджують! Підло зраджують зрадники!",
			"17": "<sup>17</sup> Страх, яма і пастка на тебе, мешканцю землі.",
			"18": "<sup>18</sup> Станеться таке: хто втікатиме від страшного крику, впаде в яму, а хто вилізе з ями, потрапить у пастку, тому що вікна небесні відкриються, і захитаються основи землі.",
			"19": "<sup>19</sup> Земля цілком буде зруйнована, – земля повністю буде розтрощена, – земля труситиметься до основ.",
			"20": "<sup>20</sup> Наче п’яниця, хитатиметься, заточуючись, земля, гойдатиметься, мов колиба, – під тягарем гріха вона впаде, і вже не підійметься!",
			"21": "<sup>21</sup> Того дня Господь навідається до надземного війська вгорі й до земних царів на землі.",
			"22": "<sup>22</sup> І будуть зібрані разом, як в’язні у льосі, – замкнуть їх у в’язницю, а після багатьох днів їх очікуватиме відплата.",
			"23": "<sup>23</sup> Місяць почервоніє від сорому, а сонце застидається, коли Господь Саваот зацарює на горі Сіон та в Єрусалимі, а перед старійшинами засяє Його слава."
		},
		"25": {
			"1": "<sup>1</sup> Господи, Ти – мій Бог! Прославлятиму Тебе, оспівуватиму Твоє Ім’я, бо Ти звершив дивовижні речі, прадавні задуми, – певні й правдиві!",
			"2": "<sup>2</sup> Адже Ти перетворив місто в купу каміння, місто-фортецю – в руїни. Твердиня (оплот) чужинців перестав бути містом, і воно повіки не буде відбудоване.",
			"3": "<sup>3</sup> Тому прославлятимуть Тебе сильні народи, і міста насильницьких народів боятимуться Тебе.",
			"4": "<sup>4</sup> Адже Ти був захистом для бідних, притулком для нещасних у скрутний для них час, сховищем від бурі, тінню від спеки, коли дихання гнобителя вирувало, наче ураган перед стіною.",
			"5": "<sup>5</sup> Як згубну спеку в пустелі, Ти приборкуєш буйство чужинців. Як зникає спека від тіні густої хмари, так від Твого втручання змовкає пісня гнобителів.",
			"6": "<sup>6</sup> І влаштує Господь Саваот на цій горі бенкет із ситих страв і вишуканих напоїв для всіх народів, – бенкет з відбірного м’яса і з кістковим шпіком, з очищеними напоями.",
			"7": "<sup>7</sup> На цій же горі він знищить покривало, розпростерте над усіма народами, – покриття, яким накриті всі племена.",
			"8": "<sup>8</sup> Мій Владика Господь знищить смерть навіки, зітре сльозу з кожного обличчя. Він усуне ганьбу Свого народу з усієї землі. Це сказав Господь!",
			"9": "<sup>9</sup> І скажуть у той день: Ось наш Бог! На Нього ми покладали надію, і Він нас спас! Це – Господь, на Якого ми надіялись, тому будемо радіти і веселитися Його спасінням!",
			"10": "<sup>10</sup> Оскільки Господня рука буде розпростерта над цією горою, то Моав буде потоптаний на своєму місці, як топчуть солому в гноївці.",
			"11": "<sup>11</sup> А коли простягне в ній свої руки, як це робить плавець, коли плаває, то Він (Господь) упокорить його гордість рухом Своїх рук.",
			"12": "<sup>12</sup> Його (Моаву) високі мури фортець Він понизить, зруйнує, – вони лежатимуть на землі у поросі."
		},
		"26": {
			"1": "<sup>1</sup> Того дня в Юдинім краю заспівають таку пісню: Наше місто могутнє! Він дає нам спасіння, наче мур з фортецею.",
			"2": "<sup>2</sup> Відчиніть брами! Нехай увійде праведний народ, який зберігає вірність.",
			"3": "<sup>3</sup> Незмінного в намірах Ти зберігаєш у повному спокої, бо він надію покладає на Тебе.",
			"4": "<sup>4</sup> Надійтесь на Господа завжди, адже Господь є віковічною скелею!",
			"5": "<sup>5</sup> Він упокорює тих, хто підноситься високо. Неприступне, високе місто Він понижує, валить його на землю, кидає його в порох, аби",
			"6": "<sup>6</sup> його топтали ноги убогих духом і стопи нужденних.",
			"7": "<sup>7</sup> Дорога праведного пряма. Боже справедливий, Ти вирівнюєш стежку праведного.",
			"8": "<sup>8</sup> Йдучи дорогою Твоїх присудів, Господи, ми покладаємось на Тебе. До Твого Імені й роздумів про Тебе прагне наша душа.",
			"9": "<sup>9</sup> Моя душа тужить за Тобою вночі, і мій дух шукає Тебе до ранку, бо коли Твої присуди звершуються на землі, тоді мешканці світу навчаються справедливості.",
			"10": "<sup>10</sup> Якщо до нечестивого виявити милість, він не навчиться справедливості. Такий і в країні праведних чинитиме беззаконня, не звертаючи уваги на Господню велич.",
			"11": "<sup>11</sup> Господи, хоч Твоя рука вже піднята, але вони її не бачать. Нехай же вони побачать Твою ревність щодо Свого народу та засоромляться, і нехай пожере їх вогонь, призначений для Твоїх ворогів.",
			"12": "<sup>12</sup> Господи, подаруй нам мир, адже всі наші справи Ти учинив для нас.",
			"13": "<sup>13</sup> Господи, Боже наш, інші можновладці, а не Ти, оволодівали нами! Але ми шануємо лише Тебе і Твоє Ім’я!",
			"14": "<sup>14</sup> Вони мертві й уже не оживуть, духи не встануть, бо Ти навідав їх і знищив, – Ти стер навіть усю пам’ять про них.",
			"15": "<sup>15</sup> Але Свій народ, Господи, Ти намножив, – народ Ти розмножив і прославився, розширивши кордони краю!",
			"16": "<sup>16</sup> Господи, у нещасті вони Тебе шукали, – коли Твоє покарання падало на них, вони пошепки виливали свій біль перед Тобою.",
			"17": "<sup>17</sup> І як породілля при наближенні родів стогне і кричить від свого болю, такими й ми були перед Тобою, Господи.",
			"18": "<sup>18</sup> Ми були вагітними, мучились від переймів, але породили лише вітер. Ми не принесли землі спасіння, і мешканці світу не відродилися.",
			"19": "<sup>19</sup> Але Твої померлі оживуть, – мертві тіла знову житимуть. Тож пробудіться і співайте всі ті, що перебуваєте в землі! Бо роса Твоя, – роса живодайна для творіння, – і земля викине померлих.",
			"20": "<sup>20</sup> Отже, йди мій народе, – увійдіть у свої покої, замкніть за собою свої двері, – сховайтеся на якусь мить, поки не мине гнів.",
			"21": "<sup>21</sup> Бо вже Господь виходить зі Свого місцеперебування, аби покарати мешканців землі за їхні беззаконня. Земля тоді відкриє пролиту на ній кров, і більше не ховатиме своїх убитих."
		},
		"27": {
			"1": "<sup>1</sup> У той день Господь покарає Своїм грізним, великим і потужним мечем Левіятана – змія спритного (прудкого), Левіятана – звивистого змія, – вб’є дракона – оте морське чудовисько.",
			"2": "<sup>2</sup> Того дня скажуть: заспівайте про любий серцю виноградник.",
			"3": "<sup>3</sup> Я Господь, стережу його, постійно його поливаю і, щоб ніхто не завдав йому шкоди, вночі і вдень охороняю.",
			"4": "<sup>4</sup> Я не маю гніву, але, якби всупереч Моїй волі виросли терен і колючий чагарник, Я війною виступлю проти нього, і дотла спалю!",
			"5": "<sup>5</sup> Хіба що шукатимуть у Мене захисту та укладуть зі Мною мир. Так, нехай укладуть зі Мною мир!",
			"6": "<sup>6</sup> Надійде час, коли пустить коріння Яків, – зазеленіє та зацвіте Ізраїль, – і своїми плодами наповнить цілий світ.",
			"7": "<sup>7</sup> Хіба Бог Ізраїльтян бив, так як Він бив тих, котрі били Ізраїль? Хіба так вбивали",
			"8": "<sup>8</sup> Ізраїльтян, як вбивали тих, котрі вбивалиІзраїльтян? Своїм сильним подувом, під час східного вітру Ти по справедливості покарав його вигнанням, – викинув Ізраїль з їхньої спадщини.",
			"9": "<sup>9</sup> Бо лише так може бути спокутуване беззаконня Якова; тільки тоді буде видно результат усунення його гріха, коли він (Ізраїль) розтрощить усе каміння жертовників, розітре на порох, як грудки крейди. Вже не залишиться священних гаїв Ашери, ні кадильних жертовників.",
			"10": "<sup>10</sup> Адже, колись укріплене, місто опустіло, домівки покинуті й запущені, немов пустеля. Там будуть пастися телята і, лежачи на землі, об’їдатимуть його зелені галузки.",
			"11": "<sup>11</sup> Коли ж його галуззя посохне, і буде поламане, прийдуть жінки і спалять його. Оскільки це нерозумний народ, то Його Творець не змилується над ним, – Той, Хто його створив, не зглянеться на нього.",
			"12": "<sup>12</sup> І прийде такий день, що Господь обмолотить колоски від ріки Євфрату і аж до Єгипетського Потоку. Тоді ви, діти Ізраїля, будете зібрані один за одним.",
			"13": "<sup>13</sup> У той день засурмить велика труба, і зберуться ті, котрі загубились в ассирійському краї та вигнанці з єгипетської країни, і поклоняться Господу на Святій горі в Єрусалимі."
		},
		"28": {
			"1": "<sup>1</sup> Горе короні гордості Єфремових п’яниць, одурманених вином, – зів’ялій квітці його пишної оздоби, що на верхів’ї плодючої долини!",
			"2": "<sup>2</sup> Ось приходить від мого Владики хтось сильний і могутній, подібний до бурі з градом, до нищівного урагану. Як, ревучий після зливи, потужний потік води, що заливає і з силою падає на землю,",
			"3": "<sup>3</sup> буде потоптаний ногами вінець Єфрема, яким пишались його п’яні сини.",
			"4": "<sup>4</sup> А зів’яла квітка його пишної оздоби, що на верхів’ї плодючої долини, буде, як рання фіга перед дозріванням, – хто її побачить, зірве. Щойно вона опиниться в його руках, він з’їсть її.",
			"5": "<sup>5</sup> Сам Господь Саваот у той день буде прекрасним вінцем і короною слави для тих, котрі залишаться з Його народу, –",
			"6": "<sup>6</sup> Духом правосуддя для всіх, котрі засідають у судах, і Мужністю тих, котрі відбиватимуть ворога аж до самої брами.",
			"7": "<sup>7</sup> Проте і ці, одурманені вином, збиваються зі шляху від міцних напоїв. Священик і пророк хитаються від міцного напою, – просочені вином, задурманені міцним напоєм, запаморочені, – коли бачать неправдиві видіння, помиляються, виносячи рішення.",
			"8": "<sup>8</sup> Бо всі столи, до останнього місця, наповнені брудом блювотиння.",
			"9": "<sup>9</sup> Говорять: Кого він хоче навчати знанню? Кому відкриватиме об’явлення? Хіба що тим, котрі щойно відвикли від молока, – малюків, відлучених від грудей?",
			"10": "<sup>10</sup> У Нього все: наказ за наказом, і за наказом знову наказ; правило за правилом, правило за правилом, трохи тут, а трохи там…",
			"11": "<sup>11</sup> Тому незрозумілими устами й чужою мовою промовлятиме Господь до цього народу,",
			"12": "<sup>12</sup> якому Вінколись сказав: Ось ваше місце для відпочинку! Дозвольте відпочити втомленому, бо саме тут спокійне місце! Але вони не захотіли чути.",
			"13": "<sup>13</sup> Тому й для них слово Господа було: наказ за наказом, і за наказом знову наказ; правило за правилом, правило за правилом, трохи тут, а трохи там… Аби, йдучи, вони впали горілиць і розбились, попались у пастку й були спіймані.",
			"14": "<sup>14</sup> Через те послухайте слово Господа, ви, уїдливі мужі, що правите цим народом в Єрусалимі:",
			"15": "<sup>15</sup> Оскільки ви хвалитесь: Ми уклали Заповіт із самою смертю, – з шеолом у нас угода! Якщо і проноситиметься всепоглинаюче лихо, воно пройде мимо, і нас не знайде, бо ми з обману влаштували собі схованку і фальшем прикрились!",
			"16": "<sup>16</sup> Тому так говорить мій Владика Господь: Ось Я кладу в основу на Сіоні Камінь – Камінь випробуваний, наріжний, дорогоцінний, міцно закладений, і віруючий у Нього не похитнеться.",
			"17": "<sup>17</sup> Покладу також правосуддя мірилом, і справедливість – виском; сховище брехні знищить град, а потаємні місця фальші затопить вода.",
			"18": "<sup>18</sup> Розірваний буде ваш заповіт зі смертю, і ваша угода з шеолом скасована. А коли проноситиметься всепоглинаюче лихо, воно вас знищить, –",
			"19": "<sup>19</sup> коли тільки воно проходитиме, торкатиметься і вас. Щоранку, вдень і вночі напиратимуть його хвилі. Жах пройматиме вас щоразу, коли почуєте про це!",
			"20": "<sup>20</sup> Ліжко буде закоротке, щоб простягнутись, а покривало – надто вузьке, щоб обгорнутись.",
			"21": "<sup>21</sup> Адже Господь підніметься, як на горі Перацім, – виявить Своє обурення, як в гівеонській долині, аби звершити Свою справу, – Свою дивовижну справу. Щоб здійснити Своє діло, – Своє надзвичайне діло.",
			"22": "<sup>22</sup> Ви ж перестаньте глузувати, аби не стали тугішими ваші кайдани. Тому що я почув від мого Владики Господа Саваота про знищення, призначене для всієї землі.",
			"23": "<sup>23</sup> Прислухайтеся і до мого голосу, зверніть увагу на мої слова!",
			"24": "<sup>24</sup> Хіба щодня рільник оратиме для посіву, постійно розпушуючи і боронуючи свою ріллю?",
			"25": "<sup>25</sup> Хіба, після того як виоре і вирівняє її поверхню, він не сіє чорнушку, не засіває кмином, не сіє рядочками пшеницю, а в іншому місці ячмінь, а поряд – просо?",
			"26": "<sup>26</sup> Такого порядку навчає його Бог, наділивши його розумом.",
			"27": "<sup>27</sup> Адже не молотять чорнушки зубчатим валком, і не кладуть кмин під молотильні колеса, але чорнушку вибивають грубою палицею, а кмин – києм.",
			"28": "<sup>28</sup> Зерно ж для хліба обмолочують молотильними колесами, які тягнуть коні, але в міру, щоб копита коней його не розтерли.",
			"29": "<sup>29</sup> І це також походить від Господа Саваота, – Він чудовий Порадник, неосяжний у мудрості!"
		},
		"29": {
			"1": "<sup>1</sup> Горе тобі, Арієл, – тому місту, де отаборювався Давид! Додавай же рік до року, – нехай свята йдуть за своєю почерговістю.",
			"2": "<sup>2</sup> Адже Я наведу утиск на Арієл, і він сповниться смутком та риданням, – але він залишиться Моїм Арієлем.",
			"3": "<sup>3</sup> Я отаборюся довкола тебе, оточу тебе військом, і зведу проти тебе вали.",
			"4": "<sup>4</sup> Цілковито принижений, ти говоритимеш з-під землі, з пороху приглушено звучатиме твоя мова; а твій шепіт буде пробиватись, наче від померлого, – твоя мова підноситиметься з пороху.",
			"5": "<sup>5</sup> Однак зграя твоїх ворогів стане дрібним порохом, і юрба гнобителів перетвориться на полову, що відлітає від подуву вітру. Це станеться раптово, в одну мить.",
			"6": "<sup>6</sup> Господь Саваот відвідає тебе з громом, землетрусом і великим гулом бурі, вихору і полум’я пожираючого вогню.",
			"7": "<sup>7</sup> Таким чином уся зграя різних народів, що воюють проти Арієла, – всі його вояки, що тримають в облозі твердині, та всі його гнобителі щезнуть як сон.",
			"8": "<sup>8</sup> І, як буває з голодним, якому сниться, що він їсть, а коли прокидається, його шлунок порожній, і як спраглому сниться, що п’є, але коли прокидається, відчуває себе ослабленим і спраглим, так буде з полчищами всіх народів, котрі воюють проти гори Сіон.",
			"9": "<sup>9</sup> Оторопійте і дивуйтеся! Осліпніть і залишайтесь осліпленими! Ви, наче п’яні, але не від вина, хитаєтесь, але не від міцних напоїв!",
			"10": "<sup>10</sup> Адже Господь навів на вас глибокий сон. Він зімкнув ваші очі, пророки, – покрив ваші голови, князі-провидці.",
			"11": "<sup>11</sup> Тому розуміння усього цього буде для вас, як слова запечатаного сувою, який дають тому, хто вміє читати, кажучи: Прочитай це, будь ласка! А той відповість: Не можу, тому що він запечатаний!",
			"12": "<sup>12</sup> Або дають книгу тому, хто не вміє читати, кажучи: Прочитай це, будь ласка! А він відповість: Я не вмію читати!",
			"13": "<sup>13</sup> Мій Владика сказав: Цей народ наближається до Мене своїми устами, і своїм язиком вшановує Мене, тоді як своїм серцем далекий від Мене. Їхня пошана щодо Мене – це завчений людський припис.",
			"14": "<sup>14</sup> Тому Я й надалі чинитиму з цим народом дивовижні й незбагненні речі, – втратять свою мудрість їхні мудреці й потьмяніє розум найрозумніших!",
			"15": "<sup>15</sup> Горе тим, котрі глибоко втаюють свої задуми, ховаючи їх від Господа. Їхня діяльність відбувається в темряві, і вони говорять: Хто нас побачить, і хто дізнається?",
			"16": "<sup>16</sup> Які ж ви дволикі! Хіба ж можна гончаря зрівнювати з глиною? Хіба виріб скаже про того, хто його створив: Не він мене зробив? Чи скаже творіння про свого творця: Та що він розуміє!?",
			"17": "<sup>17</sup> Протягом короткого часу Ліван перетвориться на сад, а сад стане великим, як ліс!",
			"18": "<sup>18</sup> Того дня глухі почують слова з Книги, а очі сліпих, котрі перебувають у темряві і мороці, побачать!",
			"19": "<sup>19</sup> Пригнічені щораз більше відчуватимуть радість у Господі, – знедолені веселитимуться в Святому Ізраїлевому.",
			"20": "<sup>20</sup> Тому що не стане гнобителя, і глузливий загине, – щезнуть усі зловмисники,",
			"21": "<sup>21</sup> котрі намагались упіймати людину на слові, ставили пастку в брамах для судді, – обманом позбавляючи невинного правосуддя.",
			"22": "<sup>22</sup> Тому так говорить про рід Якова Господь, – Той, Хто викупив Авраама: Яків більше не засоромиться, і не зблідне його обличчя!",
			"23": "<sup>23</sup> Бо, коли вони (нащадки Якова) посеред себе побачать своїх дітей, – діло Моїх рук, – вони свято шануватимуть Моє Ім’я, прославлятимуть Святого Якового і боятимуться Бога Ізраїлевого.",
			"24": "<sup>24</sup> Нестійкі духом наберуться розуму, а ті, хто нарікає, навчаться послуху."
		},
		"30": {
			"1": "<sup>1</sup> Горе непокірним дітям, каже Господь, – котрі проводять наради, але без Мене, і укладають угоди, та не в Моєму Дусі, а щоб долучати гріх до гріха.",
			"2": "<sup>2</sup> Вирушають аж у Єгипет, не радячись зі Мною, аби шукати захисту в силі фараона та сховатись у тіні Єгипту.",
			"3": "<sup>3</sup> Адже заступництво фараона обернеться для вас соромом, і укриття в тіні Єгипту – ганьбою.",
			"4": "<sup>4</sup> Бо хоч його князі дійшли до Цоану, його посли прибули в Ханес, –",
			"5": "<sup>5</sup> вкриється ганьбою кожен, хто покладатиметься на народ, який не принесе їм ні користі, ні допомоги, а лише ганьбу і сором.",
			"6": "<sup>6</sup> Провіщення про тварин півдня. Через край смутку і недолі, який населяють леви й левиці, а також гадюки та літаючі змії, везуть на хребтах ослів своє багатство, – на верблюжих горбах свої скарби народові, який не принесе жодної користі.",
			"7": "<sup>7</sup> Адже допомога Єгипту – річ марна і даремна, тому Я й назвав його: Зухвала, ні на що нездатна потвора Рагав.",
			"8": "<sup>8</sup> Отже, тепер йди, Ісая, напиши це на таблиці і закріпи це в книзі, аби воно зберігалось для майбутнього, як свідчення навіки.",
			"9": "<sup>9</sup> Тому що цей народ непокірливий, віроломні діти, – діти, які не бажають дотримуватись Господнього Закону.",
			"10": "<sup>10</sup> Провидцям вони кажуть: Не смійте нам провіщати! А пророкам наказують: Не пророкуйте нам правди, а говоріть нам щось приємне, – передбачайте оманливе!",
			"11": "<sup>11</sup> Зійдіть з дороги, відверніться від стежки, і не говоріть нам про Святого Ізраїлевого!",
			"12": "<sup>12</sup> Тому так говорить Святий Ізраїлів: Оскільки ви відкинули Моє Слово і покладаєтесь на обман та насильство, і на це спираєтесь,",
			"13": "<sup>13</sup> то цей гріх стане для вас, як загрозлива тріщина, що пішла по всій укріпленій стіні, падіння якої стається миттєво й несподівано!",
			"14": "<sup>14</sup> Вона буде зруйнована, як глиняна посудина, яку безпощадно вдарили, – так що в її уламках не знайдеться і черепка, в який можна було б узяти вогонь з вогнища, або зачерпнути зі ставка води.",
			"15": "<sup>15</sup> Тому так говорить мій Владика Господь, Святий Ізраїлів: Якщо навернетесь і збережете спокій, то спасетесь. Ваша сила в спокої та довір’ї… Але ви не захотіли,",
			"16": "<sup>16</sup> говорячи: Ні! Втечемо на конях! Тому й будете втікати. А ще казали: Полетимо на конях галопом! Проте мчатимуться галопом і ті, котрі вас переслідуватимуть!?",
			"17": "<sup>17</sup> Від погрози одного побіжить тисяча; якщо ж загрожуватиме п’ятеро, ви розпорошитесь так, що ваш залишок буде, як щогла на верхів’ї гори, або прапор на пагорбі.",
			"18": "<sup>18</sup> Проте Господь почекає, виявляючи до вас милосердя, – Він піднімається, щоб вам допомогти, оскільки Господь є справедливим Богом. Щасливі всі, котрі покладаються на Нього!",
			"19": "<sup>19</sup> Отже, сіонський народе, що мешкаєш в Єрусалимі, ти не будеш постійно плакати. Господь напевно відповість на голос твого волання і помилує тебе. Щойно почує, – відповість тобі.",
			"20": "<sup>20</sup> Бо хоч Владика дасть вам хліб смутку і воду утиску, однак твої вчителі не будуть більше ховатись від тебе, – Твої очі бачитимуть твоїх учителів.",
			"21": "<sup>21</sup> І якби ти ухилився вправо, чи вліво, то твої вуха почують позаду себе голос, який говоритиме: Ось дорога, – йди нею!",
			"22": "<sup>22</sup> Але ти визнаєш нечистим срібне покриття ваших ідолів, і золоту поволоку ваших статуй. Ви викинете їх, як ганчірку після жіночого очищення, говорячи: Геть звідси, гидото!",
			"23": "<sup>23</sup> Тоді Господь дасть дощ на твоє насіння, яким ти засієш поле, і врожаї землі будуть багаті та щедрі. Того часу твоя худоба буде пастися на розлогих пасовиськах,",
			"24": "<sup>24</sup> а воли й осли, якими обробляєш землю, їстимуть підсолений корм, прочищений і провіяний лопатою.",
			"25": "<sup>25</sup> А з кожної високої гори і з вершини кожного пагорбу потечуть потоки і струмки води. Це станеться після великої битви, коли впадуть вежі.",
			"26": "<sup>26</sup> Тоді світло місяця буде, як світло сонця, а світло сонця буде всемеро ясніше, як світло сімох днів. Так буде того дня, коли Господь перев’яже рани Свого народу, – загоїть рани від побоїв!",
			"27": "<sup>27</sup> Ось наближається Господнє Ім’я здалеку, палає Його гнів, наче важкий тягар. Його уста сповнені обурення, а Його язик, – як пожираючий вогонь.",
			"28": "<sup>28</sup> Його подих, як вируючий потік, води якого сягають аж до шиї. Він пересіватиме народи решетом виснаження, бо в щелепи народів буде вкладена вуздечка, – вводити в оману.",
			"29": "<sup>29</sup> У вас же звучатиме спів, як у ніч урочистого свята, – ви радітимете серцем, як той, хто під звуки сопілки підіймається на Господню гору до Скелі Ізраїлю.",
			"30": "<sup>30</sup> Господь виявить Себе у величі потужного голосу і покаже важку Свою руку в шаленому гніві та пожираючому полум’ї, в супроводі бурі, зливи і кам’яного граду.",
			"31": "<sup>31</sup> Від цього Господнього голосу здригнеться Ассирія, відчувши на собі важкі удари палиці.",
			"32": "<sup>32</sup> Кожний караючий удар палиці, який направить на неї Господь, супроводжуватиметься звуками бубнів та гусел. Він зруйнує її ударами власної руки.",
			"33": "<sup>33</sup> Бо вже давно приготований Тофет, призначений також і для царя, – його зробили глибоким та широким, – і на купі вогнища багато дров. Господній подих запалить його, наче сірчаний потік."
		},
		"31": {
			"1": "<sup>1</sup> Горе тим, котрі йдуть в Єгипет за допомогою, що покладаються на коней і надіються на військові колісниці, мовляв, їх у них багато, – на кіннотників, вважаючи їх сильними, тоді як на Святого Ізраїлевого не звертають уваги і не шукають Господа.",
			"2": "<sup>2</sup> Адже Він, у Своїй мудрості, наводить лихо, і Своїх слів не відміняє, – Він повстане проти осель нечестивих, а також проти тих, котрі сприяють злочинності.",
			"3": "<sup>3</sup> Адже єгиптяни – люди, а не Бог, а їхні коні – тілесні тварини, а не духи. Варто Господу простягнути Свою руку, як спотикнеться той, котрий допомагає, і впаде той, кому помагає, – загинуть всі разом.",
			"4": "<sup>4</sup> Ось що сказав мені Господь: Як лев і левеня ричать над своєю здобиччю, і хоч би проти них зібралось багато пастухів, від їхнього крику вони не здригнуться і не злякаються натовпу, так і Господь Саваот зійде воювати за гору Сіон і його узгір’я.",
			"5": "<sup>5</sup> Господь Саваот захищатиме Єрусалим так, як ширяючі птахи над гніздом, визволяючи, оберігаючи, заслоняючи і спасаючи!",
			"6": "<sup>6</sup> Наверніться, діти Ізраїля, до Того, від Котрого ви так далеко віддалились!",
			"7": "<sup>7</sup> Того дня кожен відкине своїх срібних і золотих ідолів, яких власними руками зробили собі на гріх.",
			"8": "<sup>8</sup> Впаде Ассирія від меча, але не від меча людини! Не меч людини уразить її! Хоча й хтось втече від меча, все одно її юнаки стануть підневільними людьми.",
			"9": "<sup>9</sup> Впадуть твердині її від страху, а її можновладці в розгубленості і страсі опустять прапор, бо так сказав Господь, вогонь Якого на Сіоні, й горнило Якого в Єрусалимі."
		},
		"32": {
			"1": "<sup>1</sup> Настане час, коли цар правитиме в праведності, і можновладці судитимуть справедливо.",
			"2": "<sup>2</sup> І кожен з них буде, наче укриття від вітру, – як захист від негоди; як джерела води в пустелі, та як тінь високої скелі на спраглій землі.",
			"3": "<sup>3</sup> Очі видющих не закриватимуться, а вуха тих, що слухають, будуть уважні.",
			"4": "<sup>4</sup> Серце нерозважливих стане обачливим, а мова заїкуватих буде виразною і вправною.",
			"5": "<sup>5</sup> Більше ніхто не називатиме нерозумного шляхетним, а про негідника не скажуть, що він благородний.",
			"6": "<sup>6</sup> Адже нерозумний говорить нісенітниці; його серце замислює лихе, аби чинити беззаконня, та щоб говорити про Господа неправдиво, позбавляючи голодного їжі й спраглого пиття.",
			"7": "<sup>7</sup> Що ж до негідника, то його вчинки згубні, а задуми злочинні, аби погубити смиренних оманливими словами, – навіть якщо ті говорять справедливо.",
			"8": "<sup>8</sup> Благородна ж людина мислить шляхетно, і відстоює усе благородне.",
			"9": "<sup>9</sup> Ви, безтурботні жінки, схаменіться й прислухайтеся до мого голосу! Впевнені у собі дочки, зверніть увагу на мої слова!",
			"10": "<sup>10</sup> Можливо, трохи більше ніж за рік, – ви, безтурботні, злякаєтесь, бо вже не буде збирання винограду, і жнив також не буде.",
			"11": "<sup>11</sup> Тремтіть, самовпевнені, дрижіть, безпечні, – роздягніться та оголіться, веретищем прикрийте ваші крижі,",
			"12": "<sup>12</sup> і, ридаючи, бийте себе в груди, – голосіть за родючими полями та врожайними виноградниками;",
			"13": "<sup>13</sup> за землею мого народу, яка поросла терниною і колючим чагарником, – за домами радості в раніше веселому місті.",
			"14": "<sup>14</sup> Залишені будуть палаци, замовкне гамір міста, замки і сторожеві башти стануть надовго печерними гротами, – втіхою для диких ослів, пасовиськом для стад,",
			"15": "<sup>15</sup> аж доки не зіллється на нас Дух з висоти, і пустеля знову стане садом, а сад уподібниться до лісу.",
			"16": "<sup>16</sup> Тоді замешкає в колишній пустелі правда, і справедливість оселиться в саду.",
			"17": "<sup>17</sup> Ділом справедливості буде мир, а плодом праведності – спокій і довічна безпека.",
			"18": "<sup>18</sup> Мій народ житиме в оселях миру, – в безпечних помешканнях, і в місцях спокою…",
			"19": "<sup>19</sup> Навіть якщо впаде град і повалить ліс, а місто опуститься в долину, –",
			"20": "<sup>20</sup> блаженні ви, якщо сяятимете на всякому місці, де є вода, і випускатимете вільно на пасовище вола і осла."
		},
		"33": {
			"1": "<sup>1</sup> Горе тобі, спустошувачу, якого ще не спустошено, і зраднику, з яким ще не повелися віроломно. Щойно закінчиш спустошувати інших, ти будеш спустошений сам; як тільки перестанеш зраджувати, з тобою вчинять віроломно.",
			"2": "<sup>2</sup> Господи, помилуй нас! Ми на Тебе покладаємось! Будь нашою силою з самого ранку, – нашим спасінням у час недолі.",
			"3": "<sup>3</sup> Від Твого потужного голосу втікають народи, – коли Ти піднімаєшся, розпорошуються племена.",
			"4": "<sup>4</sup> А вашу здобич збиратимуть, як збирає, поїдаючи, гусінь, – накинуться на неї, як накидається сарана.",
			"5": "<sup>5</sup> Величний Господь, Котрий перебуває на висотах! Він сповнив Сіон правосуддям і праведністю.",
			"6": "<sup>6</sup> Тоді настануть для тебе безпечні часи – багатство спасіння, мудрості й пізнання, а Господній страх стане Його скарбом для тебе.",
			"7": "<sup>7</sup> Ось їхні (Арієла) хоробрі ридають на вулицях, – посли миру гірко плачуть.",
			"8": "<sup>8</sup> Адже їхні дороги опустіли, – немає тих, котрі ними подорожували б. Заповіт зламаний, міста зневажені, а людина нічого не значить.",
			"9": "<sup>9</sup> Сумує і в’яне земля, осоромлений Ліван, Саронська долина стала пустелею, опадає листя Башану і Кармелю…",
			"10": "<sup>10</sup> Тепер повстану, – говорить Господь, – нині прославлюся, тепер звеличуся!",
			"11": "<sup>11</sup> Ви завагітніли сіном, а народите солому; ваше дихання – вогонь, який вас і пожере.",
			"12": "<sup>12</sup> Народи уподібняться до гашеного вапна, до вирваної тернини, яка чекає на спалення у вогні.",
			"13": "<sup>13</sup> Послухайте, всі далекі, що Я зробив, – визнайте, близькі, силу Мою!",
			"14": "<sup>14</sup> Злякалися грішники на Сіоні, – жах охопив нечестивих. Хто з нас може перебувати поряд з пожираючим вогнем? Хто з нас спроможний встояти біля вічного полум’я?",
			"15": "<sup>15</sup> Той, хто живе праведно, і щирий у своїх словах, – хто цурається неправедного прибутку (здирства), стримує руки, щоб не брати хабара; хто закриває свої вуха, щоб не чути про кровопролиття, й заплющує свої очі, щоб не дивитися на зло.",
			"16": "<sup>16</sup> Такий житиме на висотах, – неприступні скелі будуть його захистом. Його хліб буде даний йому, і води в нього не забракне.",
			"17": "<sup>17</sup> Твої очі побачать Царя в усій Його красі, – дивитимуться на простори землі.",
			"18": "<sup>18</sup> Твоє серце буде лише згадувати про минулі страхіття: Де ті, що рахували? Де ті, що важили? Де той, що перераховував вежі?",
			"19": "<sup>19</sup> Не побачиш більше зухвалого народу, – людей з глухим голосом, мову яких годі й зрозуміти, оскільки бурмочуть дивною, важкою для сприйняття мовою.",
			"20": "<sup>20</sup> Подивись на Сіон, – місто наших урочистих зібрань! Твої очі побачать Єрусалим, – мирну оселю, непорушний намет, кілки якого ніколи не вирвуть, а його шнури ніколи не порвуться.",
			"21": "<sup>21</sup> Адже там з нами наш величний Господь; там – місце рік та широких водних каналів. Ними не пройдуть жодні веслові човни, – не пропливуть і великі кораблі.",
			"22": "<sup>22</sup> Господь – наш Суддя, Господь – наш Законодавець, Господь – наш Цар, Котрий і врятує нас!",
			"23": "<sup>23</sup> Хоча й обвисли ваші шнури й не можуть міцно утримувати в своїх основах свої щогли, – через що не натягуються вітрила, але ви розділите велику здобич, і навіть каліки братимуть здобич.",
			"24": "<sup>24</sup> І ніхто з мешканців не скаже: Я хворий! Людям, котрі живуть там, будуть прощені гріхи."
		},
		"34": {
			"1": "<sup>1</sup> Наблизьтесь, народи, і слухайте, – вважайте племена! Нехай чує земля, і все, що на ній! – все населення і його нащадки!",
			"2": "<sup>2</sup> Тому що Господній гнів на всі народи й обурення на всі їхні війська. Він прирік їх закляттю, видавши їх на знищення.",
			"3": "<sup>3</sup> Тіла їхніх убитих не будуть поховані, і від них здійматиметься сморід; гори будуть просякнуті їхньою кров’ю.",
			"4": "<sup>4</sup> Щезнуть усі небесні сили, а небеса звинуться, як сувій, і всі його сили (зорі) попадають, як обсипається листя з винограду і як падають зі смоківниці її плоди.",
			"5": "<sup>5</sup> Мій меч на небі, немовби оп’янів, – він впаде на Едом і на людей, приречених Мною на закляття.",
			"6": "<sup>6</sup> Господній меч сповнився крові, насичений жиром та кров’ю ягнят і козенят, лоєм нирок козлів, бо Господнє жертвоприношення в Боцрі, – велике кровопролиття в краю Едома.",
			"7": "<sup>7</sup> Разом з ними (людьми) впадуть воли, дикі бики і телята, так що їхня земля буде просякнута кров’ю, – їхній ґрунт навіть насититься їхнім жиром.",
			"8": "<sup>8</sup> Це буде день Господньої помсти, – рік відплати за бунт проти Сіону!",
			"9": "<sup>9</sup> Його (Едома) ріки перетворяться на смолу, а його земля – на сірку, – весь його край стане палаючою смолою,",
			"10": "<sup>10</sup> й не вгасатиме ні вдень, ні вночі – вічно клубитиметься над ним дим. З покоління в покоління він залишатиметься спустошеним і повік-віків на цю землю не ступить нога людини.",
			"11": "<sup>11</sup> Заволодіють нею пелікан та їжак, житимуть на ній сови і ворони. Господь простягне по ній шнур спустошення, – встановить висок знищення.",
			"12": "<sup>12</sup> Там не залишиться знаменитостей, які би проголосили царство, бо всі його можновладці обернуться в ніщо.",
			"13": "<sup>13</sup> Їхні палаци позаростають терниною, а їхні фортеці – колючим чагарником. Вони стануть поселенням шакалів і оселею для страусів.",
			"14": "<sup>14</sup> Бродитимуть там борсуки та гієни, перекликатимуться дикі козли. Там відпочиватимуть привиди, облюбувавши собі зручне місце.",
			"15": "<sup>15</sup> Там гніздитиметься гадюка, відкладатиме яйця й висиджуватиме собі подібних. Там влаштовуватимуть свої гнізда пари яструбів.",
			"16": "<sup>16</sup> Пошукайте в Господньому сувої й прочитайте! Нічого з того, що так сказано, не забракне, – ніщо одне без другого не збудеться, оскільки мої уста це сказали, і Його Дух збере їх (звірів, птахів і плазунів).",
			"17": "<sup>17</sup> Він кинув щодо них жереб, і Своєю рукою відміряв їм землю. Вони володітимуть нею вічно, з покоління в покоління житимуть на ній."
		},
		"35": {
			"1": "<sup>1</sup> Нехай радіє пустеля і суха земля, – хай веселиться степ, і зацвіте, як лілея!",
			"2": "<sup>2</sup> Нехай вони все більше розцвітають, і веселяться, радісно вигукуючи! Слава Лівану повернеться до неї (землі), як і роскіш Кармела та Сарона. Вони побачать славу Господа і величність нашого Бога.",
			"3": "<sup>3</sup> Тож зміцніть опущені руки, – укріпіть тремтячі коліна!",
			"4": "<sup>4</sup> Скажіть полохливим душею: Будьте мужніми і не бійтеся! Ось ваш Бог! Надходить помста, – йде відплата від Бога. Він прийде і спасе вас!",
			"5": "<sup>5</sup> Тоді прозріють очі сліпих і відкриються вуха глухих.",
			"6": "<sup>6</sup> У той час кульгавий підскочить, як олень, і язик німого піснею озветься, бо проб’ються води навіть в пустелі, і в степах – потоки!",
			"7": "<sup>7</sup> Розпечені землі будуть зрошені водами, а безводні місцевості (міражі пустель) перетворяться на озера. На місці леговищ шакалів буде рости очерет і папірус.",
			"8": "<sup>8</sup> Там буде битий шлях, – дорога, яка називатиметься Святою. І не ходитиме нею нечистий. Вона лише святим буде служити. На ній не заблукає навіть недосвідчений.",
			"9": "<sup>9</sup> Не буде там лева, – жоден хижий звір на ній не з’явиться, бо таких там не буде. Ходитимуть нею лише викуплені.",
			"10": "<sup>10</sup> Повернуться викуплені Господом, – прийдуть на Сіон з радісним співом, і вічна радість вінчатиме їхні голови. Радість і веселощі залишаться з ними, а журба і зітхання щезнуть!"
		},
		"36": {
			"1": "<sup>1</sup> Чотирнадцятого року царювання царя Єзекії ассирійський цар Сеннахерів напав на всі укріплені міста Юдеї і захопив їх.",
			"2": "<sup>2</sup> Ассирійський цар послав з Лахішу в Єрусалим, до царя Єзекії Рабшака, з потужною армією. Той зупинився біля водогону горішнього ставу на шляху через Поля Білильників (Валяльників).",
			"3": "<sup>3</sup> Назустріч йому вийшли Еліяким, син Хілкії, урядник над палацом, писар Шевна та Йоах, син Асафа – літописець.",
			"4": "<sup>4</sup> І сказав їм Рабшак: Перекажіть Єзекії слова великого царя – царя ассирійського: На що ти надієшся?",
			"5": "<sup>5</sup> Невже вважаєш, що у війні порожні слова можуть замінити радників і силу? На кого ти надієшся, збунтувавшись проти мене?",
			"6": "<sup>6</sup> Адже ти покладаєшся на Єгипет – оту надломлену палицю з тростини, яка проколює долоню кожного, хто лише обіпреться на неї. Таким є фараон, єгипетський цар, для кожного, хто на нього розраховує.",
			"7": "<sup>7</sup> А якщо мені скажеш: Ми покладаємось на Господа, нашого Бога, то хіба Він не Той, заради Якого Єзекія позносив святі узвишшя та жертовники, звелівши Юді та Єрусалимові, мовляв: Перед цим одним жертовником будете молитися?!",
			"8": "<sup>8</sup> Тому краще домовся з моїм володарем, царем Ассирії. Я дав би тобі дві тисячі коней, але хіба ти знайдеш для них вершників?",
			"9": "<sup>9</sup> Як же ти збираєшся прогнати хоча б одного з найменших намісників мого володаря? Може надієшся на Єгипет, – на його колісниці й вершників?!",
			"10": "<sup>10</sup> До того ж, хіба не без волі Господа я вирушив проти цієї країни, щоб її знищити? Це ж Господь сказав мені: Іди в цю країну і спустош її!",
			"11": "<sup>11</sup> Тоді Еліяким, Шевна та Йоах сказали Рабшаку: Будь ласка, розмовляй з твоїми слугами арамійською, оскільки цю мову ми розуміємо, і не говори до нас юдейською, щоб чули люди, котрі на стінах міста.",
			"12": "<sup>12</sup> Але Рабшак заперечив: Хіба лише до вашого володаря і до вас послав мене мій владика сказати ці слова, а не до всіх людей, які знаходяться на стіні, та яким доведеться разом з вами їсти свій кал і пити свою сечу?",
			"13": "<sup>13</sup> Рабшак підвівся, і почав ще голосніше кричати юдейською мовою гукаючи: Послухайте слів великого царя, – царя ассирійського.",
			"14": "<sup>14</sup> Так говорить цар: Нехай не обманює вас Єзекія, адже він неспроможний вас врятувати!",
			"15": "<sup>15</sup> І нехай Єзекія не обнадіює вас Господом, запевняючи: Господь обов’язково врятує, – це місто не буде віддане в руки царя ассирійського!",
			"16": "<sup>16</sup> Не слухайте Єзекії! Адже так говорить ассирійський цар: Зробіть мені ласку та вийдіть назустріч, – тоді кожен з вас споживатиме плоди зі свого виноградника і свого фігового дерева та питиме воду зі своєї криниці,",
			"17": "<sup>17</sup> аж поки не прийду і не заберу вас у таку країну, як ваша, – в землю пшениці та вина, хліба і виноградників.",
			"18": "<sup>18</sup> Нехай Єзекія вас не обманює, запевняючи: Господь нас врятує! – Хіба врятували боги інших народів свої країни від царя ассирійського?",
			"19": "<sup>19</sup> Де боги Хамата та Арфада? Де бог Сефарваїма? Зрештою, хіба змогли вони врятувати Самарію з моєї руки?",
			"20": "<sup>20</sup> Котрий з усіх богів тих народів захистив свою країну від моєї руки? Тож хіба врятує Господь Єрусалим від моєї руки?",
			"21": "<sup>21</sup> Але вони всі мовчали, не відповідаючи йому жодного слова, бо таким був наказ царя: Не відповідайте йому!",
			"22": "<sup>22</sup> І прийшли Еліяким, син Хілкії, урядник над палацом, писар Шевна та Йоах, син Асафів, літописець, до Єзекії в роздертих шатах і розповіли йому слова Рабшака."
		},
		"37": {
			"1": "<sup>1</sup> Вислухавши все, цар Єзекія роздер свої шати, і, зодягнувшись у веретище, пішов до Господнього Храму.",
			"2": "<sup>2</sup> Урядника ж над палацом Еліякима та писаря Шевну, разом зі старійшинами від священиків, – усіх, одягнутих у веретища, – він послав до Ісаї, сина Амоса.",
			"3": "<sup>3</sup> Прибувши, вони розповіли йому, що сказав Єзекія: Цей день став днем смутку, ганьби і зневаги, оскільки прийшов час народжувати, але немає сили породити.",
			"4": "<sup>4</sup> Може, Господь, твій Бог, зверне увагу на мову Рабшака, якого послав ассирійський цар, його володар, щоб зганьбити живого Бога, і покарає за слова, які чув Господь, твій Бог! А ти помолися за тих, котрі ще залишилися живими.",
			"5": "<sup>5</sup> Отже, коли прийшли слуги царя Єзекії до Ісаї,",
			"6": "<sup>6</sup> він їм сказав: Передайте вашому володареві те, що говорить Господь. Не бійся слів, які ти почув, і якими Мене ганьбили слуги ассирійського царя.",
			"7": "<sup>7</sup> Ось Я зішлю на нього такого духа, що, почувши вістку, він повернеться в свою країну і поляже від меча в своїй землі.",
			"8": "<sup>8</sup> Коли Рабшак повернувся, то застав ассирійського царя, який вже воював проти Лівни, і дізнався, що цар залишив Лахіш.",
			"9": "<sup>9</sup> Царю повідомили про Тіргаку, ефіопського царя, таке: Він вирушив воювати з тобою. Почувши про це, він все ж послав вісників до Єзекії знову з певним посланням.",
			"10": "<sup>10</sup> Передайте юдейському цареві Єзекії мої слова: Нехай не обманює тебе твій Бог, на Якого ти покладаєшся, мовляв: Єрусалим не буде виданий у руки царя Ассирії!",
			"11": "<sup>11</sup> Ти, напевно, чув, що зробили ассирійські царі з усіма країнами, яких знищили, як приречених на закляття. Невже врятуєшся ти?",
			"12": "<sup>12</sup> Хіба вберегли боги свої народи, яких знищили мої предки, а саме: Ґозана, Харана, Рецефа, як і нащадків Едена, котрі жили в Телассарі?",
			"13": "<sup>13</sup> Де цар Хамата та цар Арфада, а також царі міст Сефарваїма, Гени, Ївви?",
			"14": "<sup>14</sup> Взявши лист з рук посланців, Єзекія прочитав його і пішов з ним до Господнього Храму. Там Єзекія розгорнув сувій перед Господом.",
			"15": "<sup>15</sup> Там Єзекія молився до Господа, говорячи:",
			"16": "<sup>16</sup> Господи Саваоте, Боже Ізраїлю, Який сидиш на херувимах, Ти – єдиний є Богом усіх царств світу, адже Ти створив небо і землю.",
			"17": "<sup>17</sup> Схились, Господи, й вислухай! Відкрий, Господи, Свої очі й подивися! Почуй всі слова Сеннахеріва, який через послів зневажав живого Бога!",
			"18": "<sup>18</sup> Та й насправді, Господи, ассирійські царі вигубили всі народи і їхні землі,",
			"19": "<sup>19</sup> вони повкидали їхніх божків у вогонь, оскільки ті не були богами, а просто творивом людських рук – дерево і камінь, тому й знищили їх.",
			"20": "<sup>20</sup> Тепер же, Господи, Боже наш, визволь нас з його руки, аби всі царства землі дізнались, що Ти єдиний є Господом!",
			"21": "<sup>21</sup> Після цього Ісая, син Амоса, звелів передати Єзекії, що говорить Господь, Бог Ізраїлю щодо його молитви до Нього відносно Сеннахеріва, царя Ассирії.",
			"22": "<sup>22</sup> Ось слова, які про нього каже Господь: Зневажає тебе і глузує над тобою діва, дочка Сіону, – хитає вслід тобі головою дочка Єрусалима!",
			"23": "<sup>23</sup> Кого ти зневажав і ображав? На кого ти підвищував голос і в зарозумілості піднімав догори свої очі? Проти Святого Ізраїлевого!",
			"24": "<sup>24</sup> Адже через своїх послів ти ганьбив Владику, вихваляючись: Безліччю моїх колісниць я покорив високі гори, досяг узгір’я Лівану, зрубував найвищі кедри та його добірні кипариси; я навіть піднявся на найвищу вершину, – до його саду-лісу.",
			"25": "<sup>25</sup> Я викопував джерела і пив з них воду, осушував стопами моїх ніг усі ріки Єгипту!",
			"26": "<sup>26</sup> Хіба ти не чув, що віддавна створив усе це Я? Від прадавніх часів замислив те, що потім здійснив. Тому ти й спустошуєш укріплені міста, перетворюючи їх на купи руїн.",
			"27": "<sup>27</sup> Їхні мешканці безсилі в своїй розгубленості й збентеженні і уподібнились до зілля на полі, до зеленої трави, – вони як трава на дахах і як спалене сонцем збіжжя, що пожовкли раніше, ніж доспіли.",
			"28": "<sup>28</sup> Я знаю, коли ти сідаєш, коли виходиш і входиш; знаю і шалену твою лють на Мене.",
			"29": "<sup>29</sup> Оскільки ти оскаженів на Мене, і твоє зухвальство дійшло до Мого слуху, то Я вправлю Моє кільце у твої ніздрі, – Мою вуздечку у твій рот та поверну тебе назад дорогою, якою ти прийшов.",
			"30": "<sup>30</sup> Для тебе ж, Єзекія, така ознака: Їж цього року те, що саме посіялось, а наступного року – те, що саме виросло, а вже на третій рік будете сіяти й збирати врожай, насаджувати виноградники та споживати їхні плоди!",
			"31": "<sup>31</sup> А врятоване з Юдиного дому, що залишилось, глибоко пустить коріння і принесе для Неба плоди.",
			"32": "<sup>32</sup> Адже з Єрусалима вийде залишок, і з гори Сіон – спасіння. Ревністю Господа Саваота це буде зроблене!",
			"33": "<sup>33</sup> Стосовно ж ассирійського царя, то так говорить Господь: Він не вступить у це місто, і навіть не пустить туди стрілу; Він не стане проти нього зі щитом, і не насипле навколо нього валу, –",
			"34": "<sup>34</sup> дорогою, якою прийшов, нею він і повернеться, – а до цього міста не вступить! – так каже Господь!",
			"35": "<sup>35</sup> Я захищу це місто, збережу його заради Себе і задля Мого слуги Давида!",
			"36": "<sup>36</sup> Після цього вийшов Господній ангел, і знищив у таборі ассирійців сто вісімдесят п’ять тисяч мужів. Вранці наступного дня декотрі піднялися, аж ось – усі були мертві.",
			"37": "<sup>37</sup> Тож Сеннахерів, цар Ассирії, зняв залишки табору, і, вирушивши, повернувся в свій край і замешкав у Ніневії.",
			"38": "<sup>38</sup> Одного разу так сталося, що коли він поклонявся в храмі свого бога Нісроха, його сини, Адраммелех і Сарецер, убили його мечем, після чого втекли в Араратський край. Замість нього зацарював його син Есархаддон."
		},
		"38": {
			"1": "<sup>1</sup> У той час Єзекія смертельно захворів. До нього прийшов пророк Ісая, син Амоса, і сказав йому, що говорить Господь: Віддай розпорядження своїм домашнім, бо ти не виздоровієш, а помреш.",
			"2": "<sup>2</sup> Єзекія повернувся обличчям до стіни, і став молитися до Господа,",
			"3": "<sup>3</sup> говорячи: О, Господи, згадай, благаю, як я ходив перед Тобою в правді та вірності серця й робив те, що Тобі до вподоби! Після цих слів Єзекія почав гірко ридати.",
			"4": "<sup>4</sup> І було Господнє слово до Ісаї такого змісту:",
			"5": "<sup>5</sup> Іди і повідом Єзекію, що говорить Господь, Бог твого батька Давида: Почув Я твою молитву, і побачив твої сльози, – Я додаю до твого віку ще п’ятнадцять років.",
			"6": "<sup>6</sup> Я захищу тебе і це місто від ассирійського царя, – Я берегтиму це місто.",
			"7": "<sup>7</sup> І ось тобі ознака від Господа, що Господь здійснює обіцяне слово:",
			"8": "<sup>8</sup> Я заверну назад на десять ступенів тінь від сонця, що вже пройшла, по ступенях Ахазових. І повернулась тінь від сонця назад на десять ступенів, по ступенях, по яких вона вже пройшла.",
			"9": "<sup>9</sup> Запис юдейського царя Єзекії, після того як він був хворий і виздоровів від своєї хвороби.",
			"10": "<sup>10</sup> Я вважав, що в половині мого віку я буду позбавлений решти моїх літ, – я повинен відійти до брам Шеолу,",
			"11": "<sup>11</sup> тому й казав: Більше не побачу я Господа, – мого  Господа на землі живих; більше не бачитиму й людей – мешканців краю.",
			"12": "<sup>12</sup> Домівка моя розібрана, й забрана від мене, як намет пастуха. Я згортаю, як ткач, своє життя, – Він мене відтинає від основи. Як удень, так і вночі я чекаю свого кінця.",
			"13": "<sup>13</sup> Аж до ранку волаю я про допомогу, тоді як Він, наче лев, трощить мої кості, вдень і вночі наближаючи мою кончину.",
			"14": "<sup>14</sup> Я скиглю, наче ластівка чи журавель, туркочу, як голуб, – я змучився, дивлячись угору. Владико мій, я пригнічений, – заступись за мене!",
			"15": "<sup>15</sup> Що мені ще казати? Адже, що Він мені пообіцяв, те зробить. У гіркоті своєї душі доживатиму свій вік.",
			"16": "<sup>16</sup> Мій Владико! Чим живуть усі люди, у тому і життя мого духа. Але Ти оздоровиш мене, дасиш мені життя!",
			"17": "<sup>17</sup> Дійсно, добром і миром обернулась моя велика гіркота, – любов Твоя спасла мою душу від зіпсуття, – Ти позад Себе викинув усі мої гріхи.",
			"18": "<sup>18</sup> Адже не шеол Тебе прославлятиме, й не мертві хвалитимуть Тебе, – не ті, котрі сходять у могилу, покладатимуться на Твоє милосердя.",
			"19": "<sup>19</sup> Живий, тільки живий Тебе прославлятиме, як оце я сьогодні, – батько дітям сповіщатиме про Твоє милосердя!",
			"20": "<sup>20</sup> Господь – спасіння моє, тому в усі дні нашого життя співатимемо в Господньому Храмі.",
			"21": "<sup>21</sup> І сказав Ісая: Нехай зроблять пластир зі смокв (інжиру), й прикладуть його до пухлини, і він виздоровіє.",
			"22": "<sup>22</sup> А Єзекія запитав: Яка ознака, що я знову піду в Господній Дім!"
		},
		"39": {
			"1": "<sup>1</sup> У той час вавилонський цар Меродах-Баладан, Баладанів син, дізнавшись про хворобу Єзекії і його одужання, послав йому лист і подарунки через своїх послів.",
			"2": "<sup>2</sup> Єзекія з радістю прийняв їх і показав їм свою скарбницю: срібло та золото, пахощі й дорогі мазі, а також увесь арсенал зброї, та все, що було в його сховищах, – не було нічого в його палаці та в усьому володінні, чого Єзекія їм не показав би.",
			"3": "<sup>3</sup> Тоді прийшов до царя Єзекії пророк Ісая, і запитав його: Що говорили ці люди, і звідкіля вони приходили до тебе? Єзекія відповів: Із далекої країни, – з Вавилонії приходили вони.",
			"4": "<sup>4</sup> Ісая запитав: А що вони побачили в твоєму палаці? Єзекія ж відповів: Вони побачили все, що є в моєму палаці, – не було речі в моїх сховищах, якої не показав би я їм!",
			"5": "<sup>5</sup> Тоді Ісая сказав Єзекії вислухати слово Господа Саваота:",
			"6": "<sup>6</sup> Надходять дні, коли усе, що є у твоїх палацах, і що набули твої батьки аж до цього дня, буде забране до Вавилону. Нічого не залишиться, – так сказав ГОСПОДЬ…",
			"7": "<sup>7</sup> А твоїх синів, котрі вийдуть від тебе, і яких ти породиш, заберуть, – вони стануть скопцями в палаці вавилонського царя!",
			"8": "<sup>8</sup> На це Єзекія відповів Ісаї: Добре слово, яке ти мені передав від Господа, – але про себе подумав: Принаймні, поки я житиму, буде мир і безпека."
		},
		"40": {
			"1": "<sup>1</sup> Потішайте, потішайте Мій народ! – каже ваш Бог.",
			"2": "<sup>2</sup> Приємне скажіть Єрусалиму, – проголосіть йому, що його боротьба завершилась і його провина прощена, – адже за всі свої гріхи він одержав з Господніх рук удвічі більше.",
			"3": "<sup>3</sup> Чути голос волаючого в пустелі: Приготуйте Господеві дорогу, – рівняйте в степу стежку нашому Богові!",
			"4": "<sup>4</sup> Кожна долина нехай підніметься, а кожна гора та пагорб – понизяться; кривизна нехай вирівняється, а вибоїстий шлях стане рівниною.",
			"5": "<sup>5</sup> І з’явиться слава Господня, – кожне творіння побачить її, бо так провістили Господні уста.",
			"6": "<sup>6</sup> А ще голос сказав: Сповіщай! І я запитав: Що сповіщати? Усяке тіло – трава, і вся його чарівність, як квітка польова.",
			"7": "<sup>7</sup> Засихає трава, і квітка в’яне від одного лише Господнього подиху. І справді, – люди, як трава.",
			"8": "<sup>8</sup> Трава засихає, квітка в’яне, але слово нашого Бога залишається незмінним повіки!",
			"9": "<sup>9</sup> Вийди на високу гору, благовіснику Сіону! Заволай щосили благовіснику Єрусалима! Волай, і не бійся! Говори містам Юдеї: Ось Бог ваш!",
			"10": "<sup>10</sup> Мій Владика Господь гряде у великій могутності. В Його руках влада, – Його винагорода з Ним, а Його відплата перед Ним.",
			"11": "<sup>11</sup> Як пастир, Він пастиме Свою отару, братиме на руки ягнят, і на Своїх грудях носитиме їх; а дійних бережно водитиме.",
			"12": "<sup>12</sup> Хто пригорщею вичерпав з моря воду, або виміряв п’яддю небеса, чи зібрав би в якусь мірку земний порох? Хто на своїй вазі зважив гори і пагорби – на терезах?",
			"13": "<sup>13</sup> Хто збагнув Господнього Духа, і яка людина давала Йому свої поради?",
			"14": "<sup>14</sup> З ким Він радився, аби набратися розуму? Хто Його навчає правосуддю, знань і доріг премудрості?",
			"15": "<sup>15</sup> Адже народи перед Ним, як краплі з відра, як пилинки на вагових терезах. У Його руках острови важать не більше, ніж порошинки.",
			"16": "<sup>16</sup> Навіть усього Лівану не вистачило б для жертовного вогню, і всієї його (Лівану) звірини – на всепалення.",
			"17": "<sup>17</sup> Усі народи супроти Нього, як ніщо, – вони вважаються У Нього марнотою і порожнечею.",
			"18": "<sup>18</sup> З ким ви порівняєте Бога, і до кого уподібните Його?",
			"19": "<sup>19</sup> Може до ідола, образ якого вилив митець, а золотар покрив його золотом і обвішав срібними ланцюжками?‥",
			"20": "<sup>20</sup> А хто бідніший і неспроможний на такий дар, вибирає собі дерево, що не гниє, шукає вправного майстра, щоб витесав божка, який стояв би непорушно.",
			"21": "<sup>21</sup> Хіба ви не знаєте? Хіба ви не чули? Хіба вам не сповіщено що було від початку, і ви не знаєте, як була створена земля?",
			"22": "<sup>22</sup> Господь урядує над кругом землі, а її мешканці, – як сарана. Він розпростер небо, як покров, – встановив, наче намет для проживання.",
			"23": "<sup>23</sup> Він у ніщо перетворює володарів, а суддів землі – у марноту.",
			"24": "<sup>24</sup> Адже, ледве їх посадили, щойно їх посіяли, і їхній стовбур ще не укоренився в землі, як Він дихне на них, і вони сохнуть, – а буря їх розносить, як полову.",
			"25": "<sup>25</sup> Тож з ким Мене порівняєте, щоб Мені був як рівня? – питає Святий.",
			"26": "<sup>26</sup> Підніміть свої очі угору і подивіться. Хто все це створив? Хто виводить зорі за числом і всіх їх кличе поіменно? Настільки велика Його могутність і сила, що ні одної не забракне.",
			"27": "<sup>27</sup> Чому ж ти, Якове, говориш і чому, Ізраїлю, повторюєш: Дорога моя закрита від Господа, і мої судові справи не доходять до Бога?",
			"28": "<sup>28</sup> Хіба ти не знаєш, чи не чув, що наш Господь – Бог вічний?! Він, Творець землі і Всесвіту, – не знемагає і не втомлюється! Його розум і задуми незбагненні!",
			"29": "<sup>29</sup> Він дає втомленому силу і підтримує знеможеного.",
			"30": "<sup>30</sup> Адже втомлюються і знемагають молоді люди, – спотикаються і падають юнаки, –",
			"31": "<sup>31</sup> але хто покладається на Господа, відновлятимуться силами! Вони розправлять крила, як орли, – побіжать і не втомляться, підуть і не знесиляться."
		},
		"41": {
			"1": "<sup>1</sup> Замовкніть і слухайте Мене, острови! Нехай відновляться в силі народи! Хай наблизяться і скажуть: Станьмо разом перед судом.",
			"2": "<sup>2</sup> Хто підняв зі сходу мужа правди, і закликав його прямувати за Собою, поневолюючи перед ним народи і підкорюючи під його владу царів? Його меч обертає їх на порох, а його лук розвіює їх, наче вітер полову.",
			"3": "<sup>3</sup> Він переслідує їх, залишаючись неушкодженим на дорогах, по яких раніше не ступали його ноги.",
			"4": "<sup>4</sup> Хто це зробив і вдосконалив? Той, Хто від початку викликає до життя людські покоління. Я, Господь, перший, і буду останнім.",
			"5": "<sup>5</sup> Побачили це острови і налякалися, краї землі затремтіли і, наближуючись, зійшлись.",
			"6": "<sup>6</sup> Кожен допомагає своєму товаришеві, і своєму братові каже: Тримайся!",
			"7": "<sup>7</sup> Ремісник підбадьорює митця-золотаря, а той, хто розгладжує молотком залізо, – коваля, примовляючи: З’єднання міцне, та ще й цвяхами його закріплює, щоб не хиталось.",
			"8": "<sup>8</sup> Ти ж, Ізраїлю, Мій слуго, Якове, якого Я обрав, – нащадки Авраама, Мого приятеля, –",
			"9": "<sup>9</sup> ти, кого Я взяв від країв землі, покликав з найдальших куточків, запевнивши тебе: Ти – Мій слуга! Я тебе вибрав і Я тебе не відкину!",
			"10": "<sup>10</sup> Не бійся, бо Я з тобою! Не лякайся, бо Я – твій Бог! Я додам тобі сили і допоможу тобі! Я підтримаю тебе правицею правди Своєї!",
			"11": "<sup>11</sup> Отже, застидяться і засоромляться всі твої супротивники, – обернуться в ніщо, і загинуть усі, що протидіють тобі.",
			"12": "<sup>12</sup> Шукатимеш, але не знайдеш тих, котрі ворогують з тобою. Вони стануть, як не існуючі, – щезнуть усі, котрі воюють проти тебе.",
			"13": "<sup>13</sup> Адже Я – Господь, твій Бог, Який тримає тебе за праву руку, і каже тобі: Не бійся, Я тобі допомагаю.",
			"14": "<sup>14</sup> Не бійся, Мій черв’ячку, Якове, – горсточко Ізраїлю! Я тобі допоможу, – каже Господь, твій Визволитель, Святий Ізраїлів!",
			"15": "<sup>15</sup> Ось Я учиню тебе новим молотильним валом з двома рядами гострих зубців, аби ти дробив горби, перетворюючи їх на порох.",
			"16": "<sup>16</sup> Ти віятимеш їх, а вітер їх розноситиме, розпорошить їх буря. Ти ж будеш тішитись у Господі, хвалитимешся Святим Ізраїлевим.",
			"17": "<sup>17</sup> Коли бідні та вбогі шукатимуть воду, і її не буде, – коли їхній язик сохнутиме від спраги, Я, Господь, почую їх; Я, Бог Ізраїлю, не залишу їх.",
			"18": "<sup>18</sup> Я відкрию на хребтах гір ріки і посеред рівнин – джерела; Я перетворю пустелю на озерний край, а суху землю на джерела вод.",
			"19": "<sup>19</sup> Я посаджу в пустелі кедр та акацію, мирт і оливкове дерево, – в степу разом ростимуть кипарис, в’яз і бук,",
			"20": "<sup>20</sup> аби побачили й пізнали, усвідомили й зрозуміли всі, що все те Господня рука учинила, і Святий Ізраїлів створив це.",
			"21": "<sup>21</sup> Подайте вашу справу, – говорить Господь, – наведіть ваші аргументи, – каже цар Якова.",
			"22": "<sup>22</sup> Нехай наблизяться і повідомлять нам те, що має статись. Розкажіть нам про давні часи, що було спочатку, аби ми усвідомили серцем, а також їхній кінець; або сповістіть нам те, що має відбутись!",
			"23": "<sup>23</sup> Провістіть нам майбутнє, тоді ми пізнаємо, що ви є богами. Зробіть щось добре чи зле, аби ми разом побачили і здивувались.",
			"24": "<sup>24</sup> Але ви – ніщо, і ваша діяльність – нічого не варта, – гидкий той, хто вас обирає.",
			"25": "<sup>25</sup> Я розбудив мужа з півночі, й він прийшов зі сходу сонця – того, хто прикликає Моє Ім’я. Він топтатиме володарів, як болото, – як гончар місить глину.",
			"26": "<sup>26</sup> Хто ще провістив таке від початку, щоб воно стало відоме далеко наперед і потім ми могли сказати: так, – це правда? Але не було нікого, хто провіщав би, – як і нікого, хто чув такі слова.",
			"27": "<sup>27</sup> Я перший сповістив про це Сіону, направивши в Єрусалим благовісника.",
			"28": "<sup>28</sup> Але, коли Я подивився, то не було нікого, – не було серед них радника, який міг би дати відповідь на Моє запитання.",
			"29": "<sup>29</sup> Адже всі вони – омана, а їхні вчинки – марнота, як і їхні боввани, – порожній вітер."
		},
		"42": {
			"1": "<sup>1</sup> Ось Мій Слуга, Якого Я підтримую, – Мій Обранець, Якого вподобала Моя душа. Я зіллю на Нього Свого Духа, і Він встановить серед народів правосуддя.",
			"2": "<sup>2</sup> Він не кричатиме й не підвищуватиме голосу, – на вулицях не буде чути Його волання.",
			"3": "<sup>3</sup> Тростини надломленої Він не доламає і тліючого ґнота не погасить, проте справедливо звершуватиме суд.",
			"4": "<sup>4</sup> Не ослабне духом і не зламається, аж доки не встановить на землі правосуддя, і на його Закон покладатимуться острови.",
			"5": "<sup>5</sup> Так говорить Господь Бог, Котрий створив небеса і розпростер їх; Котрий встановив простори землі, й все, що на ній, та дає дихання людям, котрі на ній живуть, і дух життя усьому, що рухається по ній:",
			"6": "<sup>6</sup> Я, Господь, покликав Тебе у праведності, – триматиму Тебе за руку і охоронятиму Тебе. Я учиню Тебе Заповітом для народів, Світочем племен,",
			"7": "<sup>7</sup> аби відкрити очі сліпим, вивести в’язнів із в’язниці, – з темниці тих, котрі живуть у темряві.",
			"8": "<sup>8</sup> Я – Господь! Таке Моє Ім’я! Не поступлюсь Своєю славою іншому! Своєї хвали не віддам різьбленим ідолам.",
			"9": "<sup>9</sup> Те, що віддавна Мною було провіщено, відбулось, і тепер Я сповіщаю нове; перш ніж воно почне звершуватись, Я вам сповіщу.",
			"10": "<sup>10</sup> Заспівайте Господу нову пісню! Прославте Його в усіх краях землі! Всі, котрі плавають у морі, і що наповняє його! Острови та їхні мешканці!",
			"11": "<sup>11</sup> Нехай озветься пустеля та її міста поселення; також ті, котрі проживають у Кедарі! Хай веселяться всі мешканці скелястих гір, – нехай голосно вигукують на вершинах гір!",
			"12": "<sup>12</sup> Нехай прославляють Господа, проголошуючи Йому хвалу на островах!",
			"13": "<sup>13</sup> Господь вирушає, як лицар, як муж війни. Сповнений запалу до боротьби, Він видає бойовий клич до перемоги над Своїми ворогами.",
			"14": "<sup>14</sup> Я довго мовчав, і стримуючись, не відповідав. Тепер же кричатиму, як породілля, – тяжко дихаючи, зітхаючи та хапаючи повітря!",
			"15": "<sup>15</sup> Я спустошу гори і пагорби, висушу всю їхню рослинність, – ріки оберну в острови і повисушую озера!",
			"16": "<sup>16</sup> Я попроваджу сліпих дорогою, якої вони не знали, – невідомими стежками вестиму їх. Я оберну перед ними темряву на світло, а криві шляхи зроблю прямими. Ось що Я учиню для них і не залишу їх.",
			"17": "<sup>17</sup> Стосовно ж тих, котрі покладаються на ідолів, – котрі до різьблених кумирів кажуть: Ви – наші боги, то вони обернуться назад і покриються соромом.",
			"18": "<sup>18</sup> Тож почуйте глухі, і ви, сліпі, прозрійте, аби побачити!",
			"19": "<sup>19</sup> Хто сліпий, як не Мій слуга, і хто глухий, як не Мій вісник, якого посилаю? Хто ще такий сліпий, як Мій довірений, – сліпий, як Господній слуга?",
			"20": "<sup>20</sup> Ви бачили багато речей, але не зауважували, вуха були відкритими, але не почули.",
			"21": "<sup>21</sup> Господь захотів, заради Своєї праведності, звеличити і прославити Закон.",
			"22": "<sup>22</sup> Але цей народ спустошений і пограбований. Всіх їх кинуто у свої ями, заховано у в’язницях. Вони стали здобиччю, і нема кому їх врятувати, – їх грабують, і нікому сказати: Віддай!",
			"23": "<sup>23</sup> Хто з вас може це зрозуміти? Хто звертає на це увагу, прислухається і думає про майбутнє?",
			"24": "<sup>24</sup> Хто віддав Якова на спустошення, – Ізраїль – грабіжникам? Хіба не Господь, проти Якого ми згрішили, не бажаючи ходити Його дорогами, дотримуючись Його Закону?",
			"25": "<sup>25</sup> Тому Він і вилив на нього обурення Свого гніву і страхіття війни. Вона палала довкола нього, та йому було байдуже, – її полум’я його припікало, – але він не брав того до серця."
		},
		"43": {
			"1": "<sup>1</sup> Але тепер так говорить Господь, Який створив тебе, Якове, – Який тебе сформував, Ізраїлю: Не бійся, бо Я тебе викупив, назвавши тебе на ім’я, – ти Мій!",
			"2": "<sup>2</sup> Коли переходитимеш через води, – Я буду з тобою, – через ріки, вони тебе не затоплять. Якщо будеш йти крізь вогонь, – не попечешся, і полум’я тебе не обпалить.",
			"3": "<sup>3</sup> Адже Я, Господь, твій Бог, Святий Ізраїлів, – твій Спаситель! Я віддав, як викуп за тебе, Єгипет, Ефіопію і Севу.",
			"4": "<sup>4</sup> Відтоді ти дорогий для Мене і улюблений. Я так тебе люблю, що віддаю інших людей за тебе, і племена – за твоє життя.",
			"5": "<sup>5</sup> Тож не бійся, бо Я з тобою! Зі сходу приведу твоїх нащадків і зберу їх із заходу.",
			"6": "<sup>6</sup> Накажу півночі: Віддай! Так само півдню: Не затримуй! Приведи Моїх синів здалека і Моїх дочок – з усіх країв землі, –",
			"7": "<sup>7</sup> всіх, котрі носять Моє Ім’я, і кого Я створив для Своєї слави, – кого сформував і облаштував.",
			"8": "<sup>8</sup> Виведи народ сліпий, хоч і є в нього очі, та глухий, хоч і є в нього вуха.",
			"9": "<sup>9</sup> Нехай всі народи зберуться разом, і зустрінуться племена. Хто з-поміж них це провістив? Хто передбачив наперед те, що відбулося? Хай поставлять своїх свідків і доведуть, аби, вислухавши їх, можна було сказати: Це правда!",
			"10": "<sup>10</sup> Ви є Моїми свідками, – каже Господь, – і Мій Слуга, якого Я обрав, аби ви дізналися, і повірили Мені, та зрозуміли, що це Я! Переді Мною не було бога, й опісля не буде.",
			"11": "<sup>11</sup> Я, лише Я – Господь, і крім Мене немає Спасителя!",
			"12": "<sup>12</sup> Я провістив, спас і оголосив. Не було у вас іншого, а ви є Моїми свідками, – каже Господь, – а Я – Бог.",
			"13": "<sup>13</sup> Від віку й повіки Я Той Самий, і немає нікого, хто міг би вирвати з Моєї руки. Коли Я щось роблю, хто може відмінити?",
			"14": "<sup>14</sup> Так говорить Господь, ваш Спаситель, Святий Ізраїлів: Заради вас Я відправлю у Вавилон визволителя і виведу всіх бранців, а халдеї ридатимуть за кораблями.",
			"15": "<sup>15</sup> Я – Господь, Святий ваш, – Я створив Ізраїль, і є вашим Царем.",
			"16": "<sup>16</sup> Так говорить Господь, Котрий проклав дорогу в морі, – стежку – в глибоких водах,",
			"17": "<sup>17</sup> Котрий направляє колісниці, коней і потужне військо, – всі вони полягли і вже не встануть, згасли, як тліючий льон.",
			"18": "<sup>18</sup> Так що можете не згадувати минулого і не думати про давно минуле.",
			"19": "<sup>19</sup> Але ж Я роблю нове, і воно вже настає, – невже ви цього не розумієте? Я прокладу в пустелі дороги, а в степах з’являться ріки.",
			"20": "<sup>20</sup> Мене прославлятимуть навіть дикі звірі, шакали та пташенята страуса, оскільки Я дам воду в пустелі, а в степу – ріки, щоб напоїти обраний Мною народ, –",
			"21": "<sup>21</sup> той народ, якого Я для Себе сформував, – вони сповіщатимуть про Мою славу.",
			"22": "<sup>22</sup> Але ти, Якове, не кликав до Мене, – ти знехтував Мною, Ізраїлю.",
			"23": "<sup>23</sup> Ти не приводив для Мене своїх овець на всепалення. Ти не прославляв Мене своїми жертвами, хоч Я не силував тебе приносити хлібні дари і не перевтомлював тебе вимогами щодо ладану.",
			"24": "<sup>24</sup> Ти не купував Мені за срібло пахучої тростини, і не насичував Мене жиром твоїх жертв. Проте ти Мене обтяжував своїми гріхами, – втомлював Мене своїми злочинами!",
			"25": "<sup>25</sup> Я, і тільки Я є Тим, хто задля Себе Самого стирає твої провини, і гріхів твоїх не згадає.",
			"26": "<sup>26</sup> Пригадай Мені, і поміркуємо разом, – може скажеш щось у своє виправдання?!",
			"27": "<sup>27</sup> Твій прабатько згрішив першим, – та й твої посередники також завинили переді Мною.",
			"28": "<sup>28</sup> Тому Я зганьблю керівників Святині, – Я дозволю прокляттю тяжіти над Яковом і зневажати Ізраїль."
		},
		"44": {
			"1": "<sup>1</sup> А тепер послухай, Мій слуго, Якове, – Ізраїлю, якого Я обрав.",
			"2": "<sup>2</sup> Так говорить Господь, Котрий тебе створив і формував тебе від материнського лона, і Який тобі допомагає: Не бійся, Мій слуго, Якове, – Єшуруне, якого Я обрав!",
			"3": "<sup>3</sup> Адже Я виллю воду на спраглу пустелю, й потоки води на – суходіл, – зіллю Мого Духа на твоє потомство і Моє благословення – на твоїх дітей, –",
			"4": "<sup>4</sup> аби вони зростали, наче трава, і як тополі – біля водних потоків.",
			"5": "<sup>5</sup> Один скаже: Я Господній, а інший назветься іменем Якова, а ще інший напише на своїй руці: власність Господа, і почне називатись іменем Ізраїлю.",
			"6": "<sup>6</sup> Так говорить Господь, Цар Ізраїлів, і його Спаситель, Господь Саваот: Я є перший, Я і останній, і, крім Мене, немає Бога!",
			"7": "<sup>7</sup> Хто рівний Мені? Нехай відізветься, заявить про це і пояснить Мені, як Я створив у давнину людей, і нехай провістить їм майбутнє – те, що має статись.",
			"8": "<sup>8</sup> Ви ж не тривожтесь і не лякайтесь. Хіба Я не провістив вам цього від початку і не розповів вам? Ви – Мої свідки! Хіба є ще Бог, крім Мене? Ні, немає іншої Скелі – не знаю жодної.",
			"9": "<sup>9</sup> Ті, котрі виготовляють різьблених ідолів, – усі нікчемні, бо навіть від найулюбленіших з них немає жодної користі, і вони (майстри) є свідками цього, але не хочуть ні бачити, ні знати, – тому й чекає їх ганьба.",
			"10": "<sup>10</sup> Хто робить бога і виливає ідола, від якого не буде жодної користі?",
			"11": "<sup>11</sup> І він, і всі його приятелі, будуть засоромлені, адже всі ремісники – лише люди. Нехай би всі разом зібралися і стали разом; та вони б усі жахнулись і застидалися б зробленого.",
			"12": "<sup>12</sup> Коваль виготовляє з заліза сокиру, працюючи при жаріючому вугіллі; ударами молота надає йому певної форми, докладаючи всіх зусиль своїх рук. Буває що зголоднілий, втомлюється, – знемагає від спраги й втрачає сили.",
			"13": "<sup>13</sup> Столяр, натягнувши шнур, позначає крейдою обриси, обточує його різцем, заокруглює його циркулем, роблячи з нього гарну на вигляд подобу людини, аби потім поставити у домі (капищі).",
			"14": "<sup>14</sup> Перед тим зрубує собі кедри, або бере кипарис чи дуб, – дочекавшись, поки виросте найкраще посеред дерев лісу, – або він вибирає сосну, яку сам посадив, і яка, завдяки дощам, виросла,",
			"15": "<sup>15</sup> аби послужити людям для опалювання, – гріється, або пече хліб. З цього ж матеріалу він витесує бога й поклоняється йому, – робить ідола, й стає перед ним навколішки.",
			"16": "<sup>16</sup> Частину дерева він палить у вогні, щоб зігрітись, – іншою пече м’ясо, їсть печеню і насичується, а зігрівшись і наситившись, він каже: Мені тепло, і приємно дивитись на вогонь.",
			"17": "<sup>17</sup> З решти дерева він робить собі різьбленого ідола, щоб падати перед ним у поклоні долілиць, – стоячи навколішки, молиться до нього, волаючи: Спаси мене, бо ти є моїм богом!",
			"18": "<sup>18</sup> Вони (ці люди) не знають, – не усвідомлюють, адже їхні очі засліплені, й не бачать, а їхні серця далекі від розуміння.",
			"19": "<sup>19</sup> Така людина ніяк не візьме до свого серця, – в неї не вистачає ні знання, ні розуму, щоб собі сказати: Частину дерева я спалив у вогні і на його жаріючому вугіллі напік хліба, насмажив м’яса і наївся, тож невже з решти дерева маю зробити гидоту, і уклякати перед куском дерева?",
			"20": "<sup>20</sup> Але такий годується попелом, його обмануте серце провадить його манівцями, так що він не здатний спасти власну душу, аби опам’ятатись і сказати: Хіба ж не омана в моїй правиці?",
			"21": "<sup>21</sup> Тож пам’ятай про це, Якове, – Ізраїлю, адже ти Мій слуга! Я створив тебе, щоб ти був Моїм слугою, тож ти, Ізраїлю, Мене не забувай!",
			"22": "<sup>22</sup> Я розвіяв, наче хмару, твої провини і, як туман, – твої гріхи. Повернися ж до Мене, адже Я викупив тебе!",
			"23": "<sup>23</sup> Веселіться, небеса, через те, що зробив це Господь! Радісно вигукуйте, земні глибини! Із захопленням веселіться, гори, ліси і кожне, зокрема, дерево, адже Господь викупив Якова, і прославився в Ізраїлі!",
			"24": "<sup>24</sup> Так говорить Господь, твій Викупитель, – Той, Хто тебе сформував від материнського лона: Я – Господь, Котрий все створив, – Сам розпростер Небеса і непорушно закріпив землю. Хто був зі Мною?",
			"25": "<sup>25</sup> Хто перетворює в ніщо видумані провіщення, викриває безумство ворожбитів, відправляє мудреців ні з чим, а їхню мудрість перетворює на безумство?",
			"26": "<sup>26</sup> Я виконую те, що сказав Мій слуга і підтверджую сказане Моїми вісниками. Я кажу про Єрусалим: Він знову буде заселеним, як і про міста Юдеї: Вони будуть відбудовані, а їхні руїни відновлені!",
			"27": "<sup>27</sup> Я звелю безодні: Стань сухою! Я також осушу твої ріки.",
			"28": "<sup>28</sup> Я кажу про Кіра: Він – посланий Мною пастир, і він виконає Мою волю, – скаже про Єрусалим: Він буде відбудований! І про Храм: Закладіть його основи!"
		},
		"45": {
			"1": "<sup>1</sup> Так говорить Господь до Свого помазаника Кіра, правицю якого Я міцно тримаю, щоб підкорювати йому народи, і познімати пояси в царів, – щоб відчинити перед ним двері, і щоб не зачинялись брами.",
			"2": "<sup>2</sup> Я піду поперед тебе, зрівнюючи високе, – Я розіб’ю мідні брами і зламаю залізні засуви.",
			"3": "<sup>3</sup> Віддам тобі потаємні скарби і заховані багатства, аби ти зрозумів, що Я – Господь, Бог Ізраїлів, Котрий називає тебе на ім’я",
			"4": "<sup>4</sup> Заради Мого слуги Якова, – заради обраного Мною Ізраїля, Я звертаюсь до тебе на ім’я, – тому, хто Мене не знає, Я дав ім’я.",
			"5": "<sup>5</sup> Адже Я – Господь, і іншого Бога, крім Мене, немає, – Я тебе підперізую, хоча ти не знаєш Мене.",
			"6": "<sup>6</sup> Нехай же знають люди від сходу сонця, і до заходу, що немає нікого, крім Мене. Я – Господь, і іншого немає!",
			"7": "<sup>7</sup> Я творю світло і наводжу темряву, – Я даю мир і насилаю лихо. Я – Господь, Який усе це чинить!",
			"8": "<sup>8</sup> Спускайте, небеса, росу згори, а з хмар нехай сочиться справедливість, – нехай відкриється земля, і хай з’явиться плід спасіння, а разом з ним нехай розцвітає праведність! Я – Господь творю це!",
			"9": "<sup>9</sup> Горе тому, хто сперечається зі своїм Творцем, – черепок із земних черепків. Хіба глина може сказати гончареві: Що ти робиш? Або витвір – про свого майстра: Він не має рук!",
			"10": "<sup>10</sup> Горе тому, хто каже батькові: Навіщо ти мене породив? – або матері: Для чого ти мене народила?",
			"11": "<sup>11</sup> Так говорить Господь, Святий Ізраїлів, і Творець: Як смієте вимагати від Мене пояснень щодо Моїх дітей, або давати Мені вказівки відносно чину Моїх рук?!",
			"12": "<sup>12</sup> Я учинив землю, і створив на ній людину, – Мої руки розпростерли небеса, – Я наказую всім небесним воїнствам!",
			"13": "<sup>13</sup> Я викликав його (Кіра) заради справедливості й рівнятиму всі його дороги. Він відбудує Моє місто і випустить на волю Моїх бранців без жодного викупу і не за дари, – каже Господь Саваот.",
			"14": "<sup>14</sup> Так говорить Господь: Здобутки Єгипту й торгівля Ефіопії, а також високорослі севаїмці, – всі вони перейдуть до тебе і стануть твоїми; підуть за тобою – побредуть закованими в кайдани, – всі поклоняться тобі й молитовно казатимуть тобі, що лише посеред тебе є Бог й іншого Бога не існує!",
			"15": "<sup>15</sup> І справді, Ти таємничий Бог, – Бог Ізраїлю, Спаситель!",
			"16": "<sup>16</sup> Усі ж виробники ідолів будуть засоромлені й вкриються ганьбою.",
			"17": "<sup>17</sup> Спасіння Ізраїлю в Господі – спасіння вічне, – вони не зазнають ні сорому, ні ганьби на віки вічні.",
			"18": "<sup>18</sup> Адже так говорить Господь, Творець небес, – Він є Богом, Котрий створив землю, сформував її та утвердив. Не пустелею учинив її, але створив її для проживання. Я – Господь, і немає іншого!",
			"19": "<sup>19</sup> Я не говорив таємно, ані в якомусь темному закутку землі. Я не казав нащадкам Якова: Марно шукаєте Мене! Я – Господь, Котрий сповіщає справедливе і говорить правду.",
			"20": "<sup>20</sup> Зберіться і прийдіть, зійдіться разом, – всі, котрі врятувались з різних народів! Нерозумні ті, котрі носять своїх дерев’яних ідолів і моляться до бога, який не може спасти.",
			"21": "<sup>21</sup> Оповістіть, порадьтеся разом і дайте відповідь. Хто провістив це від початку, оголосив з давніх-давен? Хіба не Я – Господь? Окрім Мене, немає іншого Бога, – крім Мене, немає жодного Праведного Бога і Спасителя!",
			"22": "<sup>22</sup> Поверніться до Мене з усіх країв землі й будете спасенні! Адже Я – Бог, і немає іншого!",
			"23": "<sup>23</sup> Присягаюсь Собою: З Моїх уст виходить правда – незмінне Слово, – переді Мною схилиться кожне коліно, і присягнеться кожний язик.",
			"24": "<sup>24</sup> Про Мене говоритимуть: Тільки в Господа справедливість і сила! Всі, котрі ненавиділи Його, прийдуть до Нього з соромом і жалем.",
			"25": "<sup>25</sup> У Господі будуть виправдані й прославлені всі нащадки Ізраїля."
		},
		"46": {
			"1": "<sup>1</sup> Похитнувся Бел, нахилився Нево, адже їхні різьблені ідоли покладені на хребти в’ючних тварин. Тих, яких раніше ви самі носили, тепер несуть утомлені тварини.",
			"2": "<sup>2</sup> Вони хиляться, падають разом на коліна, оскільки не спромоглись врятувати тих, що їх носили, бо самі потрапили в полон.",
			"3": "<sup>3</sup> Послухайте Мене, нащадки Якова, і весь залишок роду Ізраїля, – ті, кого Я носив від народження і кого Я виховував від материнського лона!",
			"4": "<sup>4</sup> Я залишаюсь Тим Самим до вашого похилого віку, – й до сивини носитиму вас. Я створив і носитиму далі, буду підтримувати і рятувати.",
			"5": "<sup>5</sup> До кого ви Мене уподібните і хто Мені рівня? З ким зрівняєте, щоб ми й справді були схожі?",
			"6": "<sup>6</sup> Висипають золото з мішечка і важать срібло на вазі, наймають майстра-золотаря, аби він зробив їм бога, після чого вони падають перед ідолом долілиць, поклоняючись йому.",
			"7": "<sup>7</sup> Беруть його на плечі, носять його, або ставлять його, і він стоїть й не зрушиться зі свого місця. Як би до нього не кричали, він не відповість і не врятує нікого від жодного лиха.",
			"8": "<sup>8</sup> Пам’ятайте про це і визнайте провину, – прийміть це до серця, відступники!",
			"9": "<sup>9</sup> Згадайте минуле, від давніх-давен, що Я є Богом, і немає іншого Бога, рівного Мені.",
			"10": "<sup>10</sup> Я від початку провіщав те, що мало статись, наперед те, чого ще не відбулося. Я кажу: Мій задум здійсниться, і все, що Мені до вподоби, Я виконаю.",
			"11": "<sup>11</sup> Я кличу хижого птаха зі сходу, – з далекої країни мужа – виконавця Моїх задумів. Що Я сказав, те здійсню, що задумав, виконаю.",
			"12": "<sup>12</sup> Послухайте Мене, ви, затяті серцем, далекі від праведності!",
			"13": "<sup>13</sup> Я наблизив Мою справедливість, – і вона зовсім недалеко, – Моє спасіння не забариться. Я дам Сіонові спасіння, поверну Ізраїлеві Мою славу."
		},
		"47": {
			"1": "<sup>1</sup> Зійди і сядь у порох, дівице, дочко Вавилону! Сядь на землю, а не на престол, дочко халдеїв, адже більше тебе не називатимуть тендітною і привабливою.",
			"2": "<sup>2</sup> Берись за жорна і мели борошно. Відкрий своє покривало, підніми поділ спідниці, оголи ноги, і переходь убрід ріки.",
			"3": "<sup>3</sup> Нехай відкриється твоя голизна, і нехай твій сором стане явним. Я відомщу, і не буде пощади нікому.",
			"4": "<sup>4</sup> Наш Спаситель, на Ім’я Господь Саваот, Святий Ізраїлів каже:",
			"5": "<sup>5</sup> Сиди мовчки, дочко халдеїв, зійди в тінь, бо тебе більше не називатимуть володаркою над царствами.",
			"6": "<sup>6</sup> Коли Я прогнівався на Мій народ, – дозволивши опоганити Мій спадок, – Я віддав їх у твої руки. Але ти не виявила до них милосердя, і навіть на похилого віку людей поклала дуже тяжке ярмо.",
			"7": "<sup>7</sup> Ти говорила: Повіки буду володаркою! Ти навіть не допускала того до свого серця й не усвідомлювала, яким може бути кінець.",
			"8": "<sup>8</sup> Тепер же послухай, – розпещена, що безтурботно живеш, – гадаючи у своєму серці: Я, і такої більше нема! Не залишусь вдовою, і бездітності не зазнаю.",
			"9": "<sup>9</sup> Проте, нагряне на тебе раптово, в один день, і одне, і інше. Бездітність і вдівство впадуть на тебе несподівано, незважаючи на твої великі чаклунства та особливу силу твоїх заклинань.",
			"10": "<sup>10</sup> Ти покладалась на своє злочинство, говорячи: Ніхто мене не бачить! Твоя мудрість і твоє знання тебе підвели, хоч ти говорила у своєму серці: Я і такої, як я, більше немає!",
			"11": "<sup>11</sup> Тому прийде на тебе лихо, від якого тебе не захистить чародійство. На тебе впаде нещастя, якого не зможеш відвернути, – несподівано тебе спіткає знищення, якого ти навіть не уявляєш.",
			"12": "<sup>12</sup> Ти залишишся тоді зі своїм чарівництвом та великим своїм ворожбитством, якими ти захоплювалась від своєї юності! Хтозна, може й матимеш з них якусь користь, – може когось налякаєш?",
			"13": "<sup>13</sup> Ти вже втомилась від своїх багатьох радників, – тож тепер хай виступлять і врятують тебе небесні астрологи, котрі спостерігають за зірками і щомісяця провіщають про те, що має з тобою статись!",
			"14": "<sup>14</sup> Ти побачиш, що вони, як сміття, згорять у вогні й не врятують від полум’я навіть самих себе, так що не залишиться від них ні жаринки, щоб зігрітись, ні вогню, аби біля нього посидіти.",
			"15": "<sup>15</sup> Такими виявляться для тебе ті, з ким ти співпрацювала і з ким торгувала від своєї молодості, – кожен побреде своєю дорогою і нікому буде тебе врятувати."
		},
		"48": {
			"1": "<sup>1</sup> Послухайте це, нащадки Якова, – ви, котрі названі ім’ям Ізраїля, і походите з Юдиного джерела, – ви, котрі присягаєтесь Іменем Господа, і прикликаєте Бога Ізраїлевого, проте не вірні й не щирі.",
			"2": "<sup>2</sup> Адже ви про себе кажете, що ви зі святого міста і покладаєтесь на Бога Ізраїлевого, Ім’я Якого Господь Саваот!",
			"3": "<sup>3</sup> Про минуле Я провіщав наперед, і це виходило з Моїх уст, – Я його сповіщав і воно негайно здійснювалось, ставало відомою подією (явищем)!",
			"4": "<sup>4</sup> Адже Я знав, що ти впертий, і твоя шия, як із залізних м’язів, а твоє чоло – з міді.",
			"5": "<sup>5</sup> Тому Я і провіщав тобі наперед, – раніше ніж це станеться, – Я повідомляв тобі, аби ти потім не сказав: Це зробив мій ідол, – так сповістили мої різьблені і мої литі божки.",
			"6": "<sup>6</sup> Подивіться ж тепер на те, що ви раніше чули. Невже не хочете визнати? Тепер Я оголошую тобі нове, що було таємницею, і чого ти досі не знав, –",
			"7": "<sup>7</sup> що здійснюється тепер, а не колись, – про що до сьогодні ти не чув і не можеш сказати: Я про це знав!",
			"8": "<sup>8</sup> Так, ти про це не чув, і не знаєш, – твоє вухо раніше не було відкрите, – адже Я знаю, що ти дуже зрадливий і вже від лона матері тебе звуть відступником.",
			"9": "<sup>9</sup> Заради Свого Імені Я стримував свій гнів, і задля Своєї слави Я зволікав відносно тебе, щоб не знищити тебе.",
			"10": "<sup>10</sup> Ось Я перетопив тебе, але не як срібло, – Я випробував тебе в горнилі страждань.",
			"11": "<sup>11</sup> Лише заради Себе, – задля Самого Себе з тобою Я це роблю, – адже Моє Ім’я було б зневажене. Я не поступлюсь Своєю славою нікому іншому!",
			"12": "<sup>12</sup> Послухай мене, Якове, – покликаний Мною Ізраїлю! Я є перший, і також Я – останній!",
			"13": "<sup>13</sup> Адже це Моя рука заклала основи землі, і Моя правиця розпростерла небеса, – Я їх покличу, – і вони стануть разом,",
			"14": "<sup>14</sup> Зберіться ви всі й послухайте! Хто з них це провістив? Господь полюбив його (Кіра), і він виконає Його волю щодо Вавилону, явить Його силу над халдеями.",
			"15": "<sup>15</sup> Це Я провістив, – каже Господь, – Я його покликав і Я його припровадив і учинив, щоб йому щастило в дорозі.",
			"16": "<sup>16</sup> Наблизьтесь до Мене і послухайте ось що: Від самого початку Я ні з чого не робив таємниці. Ще поки щось відбувалось, Я там був. І тепер мій Владика Господь посилає мене і Свого Духа.",
			"17": "<sup>17</sup> Ось що говорить Господь, твій Викупитель, Святий Ізраїлів: Я – Господь, твій Бог, Котрий навчає тебе корисному, Котрий провадить тебе дорогою, якою потрібно ходити.",
			"18": "<sup>18</sup> О, якби ти вважав на Мої Заповіді, тоді твій мир був би, як ріка, а твоя справедливість, – як морські хвилі.",
			"19": "<sup>19</sup> Твоє потомство було би численним, як пісок, твої нащадки – як його піщинки. Твоє ім’я не було би знищене, і не щезло би переді Мною.",
			"20": "<sup>20</sup> Виходьте з Вавилону, втікайте від халдеїв! Голосно й радісно проголосіть, сповіщайте про це! Проголосіть про це по всіх краях землі! Говоріть: Господь викупив Свого слугу Якова!",
			"21": "<sup>21</sup> Вони не відчували спраги, коли Він провадив їх пустелею, – Він учинив так, що вода потекла з каменя, – розколов скелю, і ринули води.",
			"22": "<sup>22</sup> А нечестиві не матимуть спокою, – каже Господь."
		},
		"49": {
			"1": "<sup>1</sup> Слухайте Мене, острови, і вважайте, далекі народи! Господь покликав Мене від народження, – ще в лоні Моєї матері Він назвав Моє ім’я.",
			"2": "<sup>2</sup> Він учинив Мої уста, наче гострий меч, і заховав Мене у тіні Своєї руки; зробив Мене гострою стрілою, поклавши Мене у Свій сагайдак.",
			"3": "<sup>3</sup> Він сказав Мені: Ізраїлю, – Ти Мій слуга, і в Тобі Я прославлюся!",
			"4": "<sup>4</sup> А Я говорив: Даремно Я трудився, намарно витрачаючи свої сили. Насправді ж, Моя справа перед Господом, і Бог винагородить Мене.",
			"5": "<sup>5</sup> А тепер говорить Господь, Котрий Мене сформував від материнського лона Своїм Слугою, аби навернути до Нього Якова, й знову зібрати до Нього Ізраїль. Я шанований в очах Господа, і Мій Бог є Моєю силою!",
			"6": "<sup>6</sup> Він сказав: Мало того, що Ти будеш Моїм Слугою, аби відродити племена Якова і навернути залишок Ізраїлю. Ось Я Тебе ставлю Світочем інших народів, і щоб через Тебе Моє спасіння поширилось аж до країв землі!",
			"7": "<sup>7</sup> Так говорить Господь, Викупитель Ізраїлю, Святий його, до Того, Котрий зневажений людьми і до Якого ставляться з презирством народи, як до слуги можновладців: Побачивши Тебе, вставатимуть царі, й можновладці будуть кланятись тобі задля Господа, Котрий залишається вірним, заради Святого Ізраїлевого, Котрий Тебе обрав.",
			"8": "<sup>8</sup> Так говорить Господь: У сприятливий час Я Тебе вислухаю і в день спасіння допоможу Тобі, – Я Тебе збережу, і поставлю Тебе Заповітом народів, щоб відновити край і розділити в ньому спустошену спадщину, –",
			"9": "<sup>9</sup> аби сказати тим, котрі в кайданах: Виходьте! – а тим, хто перебуває в темряві: З’явіться! Вони будуть пастися при дорогах, – на всіх узгір’ях будуть їхні пасовища.",
			"10": "<sup>10</sup> Вони не будуть голодувати, і не зазнають спраги, – їх не вразить сонячна спека, бо Той, Хто милостивий до них, водитиме їх і попровадить до водних джерел.",
			"11": "<sup>11</sup> Усі Мої гори перетворю в дороги; Мої стежки пролягатимуть високо.",
			"12": "<sup>12</sup> Сюди прийдуть здалеку (зі сходу), інші – з півночі, ще інші – від моря (зі заходу), а також від Сінімського краю.",
			"13": "<sup>13</sup> Радійте, небеса! Нехай веселиться земля, і радісно вигукують гори, бо Сам Господь потішив Свій народ і змилосердився над Своїми страждальцями!",
			"14": "<sup>14</sup> А Сіон говорив: Господь залишив мене, – мій Владика забув про мене!",
			"15": "<sup>15</sup> Хіба ж забуде матір своє немовля? Хіба вона не пожаліє дитини свого лона? Та як би й вона забула, то Я тебе не забуду!",
			"16": "<sup>16</sup> Подивись, Я записав тебе на долонях, – твої мури постійно переді Мною.",
			"17": "<sup>17</sup> Твої діти поспішають до тебе, а ті, котрі тебе нищили і спустошували, залишають тебе.",
			"18": "<sup>18</sup> Підійми свої очі та подивись довкола, – всі вони (діти) зібралися і йдуть до тебе. Як живий Я, – говорить Господь, – усіма ними ти прикрасиш себе, як убранням, і вони стануть твоїм оздобленням, як у нареченої.",
			"19": "<sup>19</sup> Адже коли твої поневолювачі тебе залишать, то твої руїни, пустирі і весь твій знищений край, стануть тісними для своїх мешканців.",
			"20": "<sup>20</sup> І ти почуєш, як твої діти, яких ти вважав втраченими, говоритимуть між собою: Тісно мені, посунься трохи, аби мені оселитись!",
			"21": "<sup>21</sup> І тоді ти здивовано скажеш: Хто мені їх породив? Я втратила дітей, була неплідною і жила вигнанницею на чужині. Звідкіля вони взялись? Адже я залишалась одна, – хто їх вигодував?",
			"22": "<sup>22</sup> Так говорить мій Владика Господь: Ось Я підношу Свою руку (подаю знак) до народів і підіймаю Свій стяг над племенами, – і вони нестимуть твоїх синів на руках, а твоїх дочок – на плечах.",
			"23": "<sup>23</sup> Царі будуть у тебе вихователями, а їхні дружини-цариці – твоїми няньками. Долілиць вклонятимуться тобі й злизуватимуть порох з твоїх ніг. І тоді зрозумієш, що Я – Господь, і хто надіється на Мене, не засоромиться!",
			"24": "<sup>24</sup> Хіба можна відібрати здобич у сильного, або полоненому втекти від переможця?",
			"25": "<sup>25</sup> Так говорить Господь: Полонені будуть відібрані у могутнього, й здобич насильника буде врятована! Я виступлю проти твоїх супротивників, і дітей твоїх Я визволю!",
			"26": "<sup>26</sup> А гнобителів твоїх змушу їсти власне тіло, – вони впиватимуться своєю кров’ю і сп’яніють, як від молодого вина. Тоді кожна людина визнає, що Я – Господь, твій Спаситель і Викупитель, Всемогутній Яковів!"
		},
		"50": {
			"1": "<sup>1</sup> Так говорить Господь: Де той розлучний лист, з яким Я відпустив вашу матір? Або, котрому з Моїх боржників Я вас продав? Ні, ви були продані за ваші гріхи, і через ваше беззаконня була відіслана ваша матір!",
			"2": "<sup>2</sup> Чому, коли Я приходив, то нікого не заставав? Коли Я кликав, ніхто не відповідав? Хіба справді Моя рука стала коротшою, щоб спасати, або нема в Мене сили рятувати? Адже Своїм грізним словом Я осушую море і перетворюю ріки в пустелі, так що їхня риба без води починає гнити й гине від спраги.",
			"3": "<sup>3</sup> Я одягаю небеса в темряву і покриваю їх мішковиною, ніби одягом.",
			"4": "<sup>4</sup> Мій Владика, Господь, дає Мені язик учителя, аби Я знав, як вчасно підтримати словом втомленого. Щоранку Він будить Мене, вдосвіта відкриває Мій слух, аби Я був уважним до настанов як учень.",
			"5": "<sup>5</sup> Мій Владика, Господь, відкриває Мої вуха, і Я не чиню жодного опору й не відвертаюсь.",
			"6": "<sup>6</sup> Я підставляв Свою спину для биття, не ухиляв Своїх щік від ударів, і Свого обличчя не відвертав від образ й опльовування.",
			"7": "<sup>7</sup> Мій Владика, Господь, допомагає Мені, тому Я не буду знеславлений; адже Я тримаю Своє обличчя твердим, як кремінь, і знаю, що осоромленим не буду.",
			"8": "<sup>8</sup> Поруч зі Мною Той, Хто Мене виправдає, – тому, хто насмілиться змагатися зі Мною? Станьмо разом! Хто Мій супротивник, нехай наблизиться до Мене!",
			"9": "<sup>9</sup> Сам Мій Владика, Господь, допомагає Мені, – хто Мене звинуватить? Усі вони зітліють, наче старий одяг, який поїла міль.",
			"10": "<sup>10</sup> Хто з-поміж вас боїться Господа, нехай прислухається до голосу Його Слуги! Хто ходить у темряві, й позбавлений світла, нехай покладається на Господнє Ім’я і довіриться своєму Богові.",
			"11": "<sup>11</sup> А ви всі, що розпалюєте вогонь і озброюєтесь палаючими стрілами, самі потрапите під ці стріли і в жар власного вогню, який ви розпалили. Це походитиме від Моїх рук, і ви знемагатимете в муках."
		},
		"51": {
			"1": "<sup>1</sup> Послухайте Мене, ви, що прагнете праведності й шукаєте Господа! Подивіться на скелю, з якої ви висічені, і на яму каменоломні, з якої вас видобуто.",
			"2": "<sup>2</sup> Зверніть увагу на вашого батька Авраама і на Сарру, яка вас народила! Адже лише його одного Я покликав, поблагословив його і розмножив.",
			"3": "<sup>3</sup> А Господь  неодмінно потішить Сіон, – Він потішить і всі його руїни; Він перетворить його пустелі на Еден, а степи – на Господній сад! Радість і веселощі запанують у ньому (в Сіоні), – звучатимуть хваління й мелодії пісень.",
			"4": "<sup>4</sup> Тож послухай Мене, Мій народе, – плем’я Моє, нахили до Мене своє вухо! Адже від Мене вийде Закон, і Моє правосуддя стане світлом народів.",
			"5": "<sup>5</sup> Вже близько Моя справедливість, – Моє спасіння не забариться; Мої руки вершитимуть правосуддя серед народів. Мене очікують острови, сподіваючись на Мою силу.",
			"6": "<sup>6</sup> Підійміть ваші очі до неба і подивіться на землю внизу! Адже небеса зникнуть, як дим, а земля зітліє, як старий одяг, а її мешканці загинуть, як комарі, – але Моє спасіння триватиме вічно, і Моя справедливість не зникне ніколи.",
			"7": "<sup>7</sup> Послухайте Мене, ті, котрі знають, що таке справедливість, – народе, в серці якого Мій Закон! Не бійтеся наруги з боку людей, і їхнього лихослів’я не жахайтесь.",
			"8": "<sup>8</sup> Поточить їх міль як одяг, і, як вовну, їх буде гризти черва. Моя ж праведність перебуватиме повіки, – як і Моє спасіння – з роду в рід!",
			"9": "<sup>9</sup> Пробудись і підіймись, – зодягнися в силу, Господня правице! Встань, як у давні дні, – як у колишні часи. Хіба не Ти (Господня рука) розбила Регава (Єгипет), пронизавши морську потвору?",
			"10": "<sup>10</sup> Хіба не Ти, Господи, Той, Котрий висушив море, – води великої безодні? Котрий проклав дорогу через морські глибини, по якій пройшли визволені?",
			"11": "<sup>11</sup> Викуплені Господом повернуться, – прийдуть на Сіон з радістю і веселими вигуками. Вічна радість, як корона, буде на їхніх головах. Вони успадкують радість і веселий настрій, а біль і зітхання зникнуть.",
			"12": "<sup>12</sup> Я, Я – Той, Котрий тебе потішає! Чому ж ти боїшся смертної людини, – людського сина, який в’яне, наче трава?",
			"13": "<sup>13</sup> Чому ж ти забуваєш Господа, Свого Творця, Котрий розпростер небеса й влаштував землю, а постійно, день у день, тремтиш перед жорстокістю гнобителя, котрий має намір тебе знищити. Але де тепер той лютий гнобитель?",
			"14": "<sup>14</sup> Незабаром невільник буде звільнений, – він не загине в могилі, й хліба йому не забракне.",
			"15": "<sup>15</sup> Адже Я – Господь, твій Бог, Котрий збурює море, так що його хвилі ревуть, – Господь Саваот – Моє Ім’я!",
			"16": "<sup>16</sup> Я вклав Свої слова в твої уста і тінню Своєї руки вкриваю тебе, – Я Той, що розпростер небеса і встановив землю, сказав Сіонові: Ти – Мій народ!",
			"17": "<sup>17</sup> Пробудись і підіймися, повстань, Єрусалиме, – ти, котрий з Господньої руки випив чашу Його гніву – вихилив сповна запаморочливий напій, випорожнивши до дна гіркий келих.",
			"18": "<sup>18</sup> Адже з усіх народжених тобою дітей не було на кого покластись, – з усіх, кого ти виховав і зростив, нікому було взяти тебе за руку, і попровадити.",
			"19": "<sup>19</sup> Так, подвійне лихо спіткало тебе, – хто тобі поспівчуває? Спустошення і розруха, голод і меч, – хто тебе потішить?",
			"20": "<sup>20</sup> Твої знесилені діти лежали на кожному розі вулиць, як олені в тенетах, – вони зазнали Господнього гніву – докору твого Бога.",
			"21": "<sup>21</sup> Тому-то послухай, нещасний і сп’янілий, хоч не від вина!",
			"22": "<sup>22</sup> Так говорить твій Владика, Господь і твій Бог, Котрий вступається за Свій народ: Ось Я забираю з твоєї руки чашу запаморочливого напою, – й тобі вже не доведеться пити з чаші Мого гніву.",
			"23": "<sup>23</sup> Я вкладу її (чашу гніву) в руки твоїх гнобителів, котрі казали тобі: Лягай на землю, аби ми по тобі пройшлися, – ти підставляв свою спину на рівні з землею, робив її (спину) вулицею для перехожих."
		},
		"52": {
			"1": "<sup>1</sup> Тож пробудися, підіймись, Сіоне! Зодягнися у свою силу, – Зодягнися в шати своєї величі, Єрусалиме, святе місто! Більше ніколи вже не ходитиме по твоїх вулицях необрізаний і нечистий.",
			"2": "<sup>2</sup> Обтруси з себе порох і встань, поневолений Єрусалиме! Скинь ланцюги зі своєї шиї, поневолена дочко Сіону!",
			"3": "<sup>3</sup> Адже так говорить Господь: Ви були віддані ні за що, але й не за гроші ви будете викуплені!",
			"4": "<sup>4</sup> Тому що так говорить мій Владика, Господь: Мій народ спочатку пішов до Єгипту, щоб там мешкати чужинцем, потім Ассирія безневинно пригнічувала його…",
			"5": "<sup>5</sup> Але тепер, що Мені робити, – питає Господь, – адже народ Мій ні за що забрано. Над його правителями знущаються, – каже Господь, – постійно день у день зневажається Моє Ім’я.",
			"6": "<sup>6</sup> Тому Мій народ дізнається про Моє Ім’я, – певного дня зрозуміє, що це Я – Той, Хто говорить. Це – Я є!",
			"7": "<sup>7</sup> Які ж гарні на горах ноги благовісника, що проголошує мир, – котрий звіщає Добру Новину, і котрий проголошує спасіння, сповіщаючи Сіонові: Твій Бог царює!",
			"8": "<sup>8</sup> Ось голос твоїх сторожів, які, підіймаючи голос, всі разом з радістю закричали, оскільки бачать власними очима, що повертається Господь до Сіону.",
			"9": "<sup>9</sup> Вигукуйте з радості! Веселіться всі разом, руїни Єрусалима, тому що Господь потішив Свій народ, – Він викупив Єрусалим!",
			"10": "<sup>10</sup> Господь відкрив силу Своєї святої руки перед очима всіх народів, – усі краї землі побачили спасіння нашого Бога.",
			"11": "<sup>11</sup> Виходьте! Швидше виходьте! Виходьте звідти (з полону) й не доторкайтеся до нечистого! Виходьте геть з-посеред нього, очистіть себе всі, котрі носять Господній посуд!",
			"12": "<sup>12</sup> Але ви не будете виходити з поспіхом, – ви не побіжите, як втікачі, бо перед вами йтиме Господь. Він же, Бог Ізраїлю, буде захищати вас позаду!",
			"13": "<sup>13</sup> Що ж до Мого Слуги, то Він діятиме мудро. Він звеличиться, підійметься високо і дуже прославиться.",
			"14": "<sup>14</sup> Як же багато було тих, котрі були вражені, дивлячись на Нього, тому що над усяку людину був знівечений Його вигляд, так що навіть було важко розпізнати в Ньому одного з людських синів.",
			"15": "<sup>15</sup> Але Він здивує численні народи, – перед Ним замовкнуть царі, бо побачать таке, про що їм ніхто не говорив, і зрозуміють те, про що досі не чули."
		},
		"53": {
			"1": "<sup>1</sup> Хто повірив тому, що почув від нас? Кому відкрилася сила Господньої руки?",
			"2": "<sup>2</sup> Адже Він піднявся перед Ним, як паросток від кореня з сухої землі. Не було в Ньому ні вигляду, ні величі, – ми Його бачили, але не було нічого, що можна було б собі побажати.",
			"3": "<sup>3</sup> Він був зневажений і відкинутий людьми, – Страждалець, Котрий зазнав болю, від Якого люди відвертали свої обличчя; Ним гидували, і ми за ніщо вважали Його.",
			"4": "<sup>4</sup> Але ж Він поніс на Собі наші недуги, взяв на Себе наші страждання, тоді як ми вважали, що Він покараний, побитий і принижений Богом.",
			"5": "<sup>5</sup> Він же був зранений за наші гріхи, був катований за наші провини. Завдяки перенесеному Ним стражданню, нам подаровано мир, – Його ранами ми оздоровлені!",
			"6": "<sup>6</sup> Всі ми заблукали й розбрелися, як вівці, – кожний з нас пішов власною дорогою, та Господь поклав на Нього гріхи всіх нас.",
			"7": "<sup>7</sup> Над Ним знущались, принижуючи Його, але Він не відкривав Своїх уст. Його вели, як ягня, на заколення, – Він мовчав, як вівця, перед тими, котрі її стрижуть, – так і Він не відкривав Своїх уст.",
			"8": "<sup>8</sup> Після катувань і суду Його забрали… Хто з Його народу міг усвідомити, що Він забирається з землі живих, і що за беззаконня Мого народу Його приречено на смерть?",
			"9": "<sup>9</sup> Йому могилу визначили зі злочинцями, але Він був похований в багатого, адже Він не вчинив жодного злочину, і Його уста не знали неправди.",
			"10": "<sup>10</sup> На те була Господня воля, щоб завдали Йому ран і смерті. Якщо віддасть Своє життя, як викупну жертву, то Він побачить Своє потомство, – продовжаться Його дні, й Господні наміри щодо Нього будуть успішними.",
			"11": "<sup>11</sup> Після Своїх страждань Він побачить хороші плоди, і буде задоволений. Пізнавши Мого праведного Слугу, багато людей будуть виправдані, адже їхні гріхи Він понесе на Собі.",
			"12": "<sup>12</sup> Тому дам Йому уділ серед великих, – Він ділитиме здобич з найсильнішими за те, що віддав Себе на смерть, і був зарахований до злочинців. Отже, Він поніс на Собі гріхи багатьох і за злочинців заступатиметься."
		},
		"54": {
			"1": "<sup>1</sup> Веселися, неплідна, – ти, котра не народжувала! Радісно вигукуй і співай – ти, котра не зазнала мук породіллі, адже у відпущеної чоловіком дітей більше, ніж у заміжньої, – каже Господь.",
			"2": "<sup>2</sup> Пошир розміри свого намету, розсунь завіси своїх помешкань і не соромся! Попусти довше свої шнури і глибше вбий свої кілки!",
			"3": "<sup>3</sup> Бо твої володіння поширяться вправо і вліво, – твої нащадки володітимуть народами, заселяючи спустошені міста.",
			"4": "<sup>4</sup> Не бійся, бо ти не будеш знеславлена, і не занепадай духом, бо ти засоромлена не будеш. Адже ти забудеш ганьбу своєї юності, й зневаги свого вдівства більше не згадаєш,",
			"5": "<sup>5</sup> бо твій Чоловік – твій Творець; Його Ім’я – Господь Саваот! Він є і твоїм Спасителем, Святим Ізраїлевим – Богом всієї землі Він називається.",
			"6": "<sup>6</sup> Немов залишену й засмучену духом жінку, – як колись відпущену жінку юнацтва Господь покличе тебе знову, – говорить твій Бог.",
			"7": "<sup>7</sup> На короткий час Я тебе залишив, але з великою любов’ю прийму тебе, –",
			"8": "<sup>8</sup> у пориві гніву на короткий час Я сховав від тебе Своє обличчя, але вічною любов’ю помилую тебе, – каже твій Спаситель, Господь.",
			"9": "<sup>9</sup> Адже в Мене так, як за днів потопу Ноя: Як тоді Я присягнувся, що води Ноя більше не затоплять землі, так Я присягаюсь, що не буду гніватись на тебе, і не докорятиму тобі.",
			"10": "<sup>10</sup> Гори зрушаться, й узгір’я захитаються, але ніколи не забракне щодо тебе Мого милосердя, і не буде порушений Заповіт Мого миру, – каже милостивий до тебе Господь.",
			"11": "<sup>11</sup> О, нещасна, кидана бурею, безутішна! Ось Я кладу твої основи на міцному камені, – підвалини твоїх стін будуть із сапфіру.",
			"12": "<sup>12</sup> Зроблю зубці твоїх стін з рубінів, а твої брами – з дорогоцінного каміння (карбункулу), – навіть вся твоя огорожа буде з відбірного дорогого каміння.",
			"13": "<sup>13</sup> Всіх твоїх дітей навчатиме Господь, і великий мир пануватиме серед твоїх нащадків.",
			"14": "<sup>14</sup> Ти міцно утвердишся в праведності, будеш далекою від утиску, і не боятимешся, оскільки страх навіть не наблизиться до тебе!",
			"15": "<sup>15</sup> Якщо хтось і нападе на тебе, то це буде не від Мене, – і хто виступить проти тебе, впаде перед тобою.",
			"16": "<sup>16</sup> Адже це Я, – Я створив коваля, який роздмухує жаріюче вугілля та виковує знаряддя свого ремесла. Я ж створив і руйнівника для знищення.",
			"17": "<sup>17</sup> Жодна зброя, викувана проти тебе, не буде успішною, – і будь-якого язика, що виступатиме проти тебе на суді, ти засудиш. Така спадщина Господніх слуг, і їхнє виправдання від Мене, – говорить Господь."
		},
		"55": {
			"1": "<sup>1</sup> О ви, спраглі, йдіть до води, – навіть ті, котрі не мають грошей, – ідіть, купуйте і їжте! Ідіть, купуйте без грошей і без оплати вино й молоко.",
			"2": "<sup>2</sup> Навіщо витрачати гроші на те, що не є хлібом, і вашу працю на те, що не насичує? Послухайте Мене і споживайте лише те, що для добра, – насолоджуйтесь ситими стравами!",
			"3": "<sup>3</sup> Нахиліть ваше вухо, підійдіть до Мене! Послухайте, і ваша душа оживе! Я укладу з вами вічний Заповіт, заради незмінної вірності, виявленої до Давида.",
			"4": "<sup>4</sup> Я поставив його за свідка народам, – володарем і наставником багатьох людей.",
			"5": "<sup>5</sup> Ось ти покличеш людей, яких ти не знаєш, – народи, які тебе не знають, вирушать до тебе заради Господа, твого Бога, Святого Ізраїлевого, оскільки Він тебе прославив.",
			"6": "<sup>6</sup> Шукайте Господа, поки можна Його знайти, волайте до Нього, поки Він близько!",
			"7": "<sup>7</sup> Нехай нечестивий залишить свою дорогу, а злочинець – свої задуми, і нехай навернуться до Господа, аби Він змилувався над ними, – до нашого Бога, бо Він щедрий на прощення!",
			"8": "<sup>8</sup> Адже Мої задуми не такі, як ваші задуми, і ваші дороги не такі, як Мої дороги, – каже Господь, –",
			"9": "<sup>9</sup> але як небо високо над землею, так Мої дороги далекі від ваших доріг, а Мої думки вищі від ваших думок.",
			"10": "<sup>10</sup> Як дощ і сніг падають з неба і вже назад не повертаються, а зволожують землю, роблячи її родючою, – зрощують рослинність, даючи сівачеві насіння і хліб тому, хто їсть, –",
			"11": "<sup>11</sup> саме так буває з Моїм словом, яке виходить з Моїх уст, – воно до Мене не повертається порожнім, але виконує Мою волю, звершуючи те, заради чого Я його послав.",
			"12": "<sup>12</sup> Отже, ви вийдете з радістю і вас провадитимуть у мирі, – гори і пагорби весело вигукуватимуть перед вами, а всі дерева в полі аплодуватимуть вам.",
			"13": "<sup>13</sup> Замість колючого чагарника ростиме кипарис, а замість кропиви з’явиться мирт. Усе це буде на славу Господа як пам’ять і вічна ознака, яка ніколи не забудеться."
		},
		"56": {
			"1": "<sup>1</sup> Так говорить Господь: Дотримуйтесь правосуддя і дійте за справедливістю, тому що наблизилося Моє спасіння, коли буде об’явлена Моя справедливість.",
			"2": "<sup>2</sup> Щаслива людина, котра так чинить, і нащадок людський, котрий цього дотримується, зберігаючи суботу від опоганення, і стримує свою руку, аби не чинити жодного зла.",
			"3": "<sup>3</sup> Отже, нехай чужинець, котрий прилучився до Господа, не говорить таких слів: Напевно, відлучить мене Господь від Свого народу! І євнух хай також не каже: Я – лише сухе дерево!",
			"4": "<sup>4</sup> Бо так говорить Господь: Євнухам, котрі дотримуються Моїх субот і обирають те, що Мені до вподоби, залишаючись вірними Моєму Заповіту, –",
			"5": "<sup>5</sup> Я дам їм у Моєму домі та в Моїх стінах місце та ім’я, краще, ніж мають сини і дочки, – Я дам їм вічне ім’я, яке не забудеться.",
			"6": "<sup>6</sup> І дітей чужинців, котрі приєднались до Господа, щоб Йому служити, полюбили Господнє Ім’я, аби бути Його слугами, – всіх, котрі дотримуються суботи, не опоганюючи її, і вірних Моєму Заповіту, –",
			"7": "<sup>7</sup> Я приведу на Мою святу гору і порадую їх у Моєму Домі молитви. Їхні всепалення та їхні жертви будуть приємними на Моєму жертовнику, – адже Мій Дім буде названий Домом молитви для всіх народів.",
			"8": "<sup>8</sup> Так говорить мій Владика Господь, Котрий збирає вигнанців Ізраїлю: До тих, котрі вже зібрані, Я покличу ще інших.",
			"9": "<sup>9</sup> Усі польові звірі та усі звірі лісові, приходьте та їжте!",
			"10": "<sup>10</sup> Його вартові – всі сліпі й нерозумні, – усі, як німі пси, що не можуть гавкати, – вони мрійники і ледарі, що полюбляють спати.",
			"11": "<sup>11</sup> Проте ці пси ненажерливі й ненаситні. Саме такими є злі й нерозумні пастирі, – кожен з них йде власною дорогою, – всі без винятку, дбають лише про свою користь.",
			"12": "<sup>12</sup> Приходьте, – каже такий, – я дістану вина й нап’ємося міцного напою, а завтра буде так, як сьогодні, хіба що розкішніше!"
		},
		"57": {
			"1": "<sup>1</sup> Праведний гине, і ніхто не бере того близько до серця, – побожні люди відходять зі світу, і мало хто задумується, що таким чином праведний забирається, щоб не бачити зла",
			"2": "<sup>2</sup> і знайти спокій. Ті, котрі ходили дорогами правди, відпочиватимуть на своїх смертних ложах.",
			"3": "<sup>3</sup> Ви ж, діти чаклунки, нащадки розпусників і перелюбників, підійдіть сюди.",
			"4": "<sup>4</sup> З кого ви глузуєте? Проти кого ви відкриваєте рота і висолоплюєте язика? Хіба то не ви є дітьми відступництва, – потомство обману?",
			"5": "<sup>5</sup> Ви, котрі розпалюєтеся розпусництвом під кожним розлогим деревом, приносите в жертву своїх дітей у долинах та в ущелинах скель.",
			"6": "<sup>6</sup> Ваша доля – гладке каміння біля потоку, вони – ваш спадок. Їм ви приносите жертви возливань, і для них ви звершуєте жертвоприношення. Хіба Я можу з цим миритись?",
			"7": "<sup>7</sup> На високій і стрімкій горі ти влаштувала своє ложе, і туди ти виходиш, щоби приносити свої жертви.",
			"8": "<sup>8</sup> За дверима та одвірками ти ставиш свої пам’ятні ідоли. Зраджуючи Мене, ти відкрила своє ложе, поширивши його, – змовилась з тими, кому залюбки віддаєшся на облюбованому місці.",
			"9": "<sup>9</sup> Ти навіть ходила до царів з пахучою олією, примножуючи свої пахощі, посилала своїх послів у далекі краї, принижуючись аж до шеолу.",
			"10": "<sup>10</sup> Хоча ти втомлювалася від своїх далеких подорожей, проте не казала: Даремна праця! Ти знаходила в собі достатньо живодайних сил і не знемагала.",
			"11": "<sup>11</sup> За ким ти побивалась, кого боялась, що говорила неправду, забувши про Мене й викинувши зі свого серця та розуму? Хіба не тому, що Я протягом віків мовчав, і через те ти перестала Мене боятися?",
			"12": "<sup>12</sup> Тому Я виявлю твою справжню праведність і твої вчинки, які не принесуть тобі жодної користі.",
			"13": "<sup>13</sup> Коли волатимеш, тебе не врятують зібрані тобою ідоли. Адже усіх їх розвіє вітер, підхопить його подув, але, хто покладається на Мене, успадкує землю та володітиме Моєю святою горою,",
			"14": "<sup>14</sup> і скаже: Будуйте, прокладайте, рівняйте дорогу, – усувайте перешкоди з дороги Мого народу!",
			"15": "<sup>15</sup> Адже так говорить Всевишній, Величний, вічно Живий, Святий на ім’я: Я живу на Високому і святому місці, а також зі смиренними і скрушними духом, щоб оживляти дух смиренних і давати життя упокореним серцем!",
			"16": "<sup>16</sup> Не вічно сперечатимусь і не завжди гніватимусь, бо інакше знемігся би переді Мною кожен дух і душа, які Я створив!",
			"17": "<sup>17</sup> Так, Я гнівався через його (народу) користолюбство, і Я його покарав, скривши Своє обличчя, оскільки він, відвернувшись, йшов дорогою власного серця.",
			"18": "<sup>18</sup> Я бачив ті його дороги, проте Я його зцілю, і Я попроваджу його далі, – Я потішу його і тих, котрі разом з ним сумують.",
			"19": "<sup>19</sup> Я дотримаюсь Свого слова: Мир, мир далеким і близьким, – сказав Господь, – Я зцілю всіх!",
			"20": "<sup>20</sup> А нечестиві, немов розбурхане море, що не може заспокоїтись і води якого викидають намул і бруд, –",
			"21": "<sup>21</sup> для нечестивих миру немає, – каже мій Бог."
		},
		"58": {
			"1": "<sup>1</sup> Волай на все горло, не стримуйся, – піднеси свій голос, як труба, вказуючи Моєму народові на його провини, – нащадкам Якова на їхні беззаконня!",
			"2": "<sup>2</sup> Вони мене шукають день у день, бажаючи пізнати Мої дороги, наче народ, який живе праведно, і який не забуває Закону свого Бога, – навіть домагаються від Мене справедливого правосуддя, бажаючи наблизитися до Бога,",
			"3": "<sup>3</sup> й говорячи: Чому, коли ми постимось, Ти не бачиш; ми упокорюємо наші душі, а Ти не знаєш? Так ви ж у дні вашого посту залагоджуєте власні бажання і пригноблюєте ваших працівників!",
			"4": "<sup>4</sup> Ви поститесь, аби довести свою правоту, сваритесь і у злості навіть б’єте інших. Ви не поститесь, щоб того дня ваш голос було чути на небесах угорі.",
			"5": "<sup>5</sup> Хіба Мені до вподоби такий піст, – день, коли людина себе упокорює, схиляючи, як очеретина, свою голову, і стелячи веретище та попіл? Невже ви це називаєте постом, – приємним для Господа днем?",
			"6": "<sup>6</sup> Ось який піст Я визнаю: розбий кайдани несправедливості, розв’яжи мотуззя ярма, відпусти пригноблених на свободу, – розірвавши кожне ярмо!",
			"7": "<sup>7</sup> Поділись своїм хлібом з голодним, а нещасних безпритульних поклич у свій дім. Коли побачиш нагого, зодягни його, й від свого рідного не відвертайся!",
			"8": "<sup>8</sup> Тоді твоє світло засяє, як порання зоря, і твоє виздоровлення не забариться, – попереду тебе йтиме твоя праведність, і Господня слава огортатиме тебе.",
			"9": "<sup>9</sup> Ось тоді й волатимеш до Господа, і Він відповість, – кликатимеш про допомогу, і Він скаже: Ось Я! Але маєш усунути з-посеред себе ярмо, перестати погрожувати пальцем і лихословити.",
			"10": "<sup>10</sup> Коли будеш готовий віддати своє серце голодуючому і підтримаєш знедоленого, тоді засяє в темряві твоє світло, а твоя темрява перетвориться в полудень.",
			"11": "<sup>11</sup> Твій Бог постійно провадитиме тебе, і навіть під час посухи насичуватиме тебе, – зміцнить твої кості, і ти будеш, як зрошений водою сад, і як джерело, в якому не висихає вода.",
			"12": "<sup>12</sup> Твої нащадки відбудують віковічні руїни, – ти відновиш основи минулих поколінь. Тебе називатимуть відбудовником проломів, і відновником доріг для поселення.",
			"13": "<sup>13</sup> Якщо стримаєш свою ногу від зневажання суботи, не потакаючи своїм забаганкам у Мій святий день; коли будеш називати суботу відрадою, вважаючи її славною святинею Господа, – вшануєш її тим, що не ходитимеш своїми дорогами, не догоджуватимеш своїм примхам, і не провадитимеш порожніх розмов,",
			"14": "<sup>14</sup> тоді матимеш задоволення в Господі, і Я піднесу тебе понад висоти землі й дам тобі споживати спадщину твого батька Якова. Це сказав Господь Своїми устами!"
		},
		"59": {
			"1": "<sup>1</sup> Господня рука не стала неспроможною аби спасати, а Його вухо не притупилось, щоб слухати.",
			"2": "<sup>2</sup> Ні! Це ваші провини відділили вас від вашого Бога, і ваші гріхи закрили від вас Його обличчя так, що Він не чує.",
			"3": "<sup>3</sup> Адже ваші руки заплямовані кров’ю, а ваші пальці – беззаконням; ваші уста говорять неправду, і ваш язик лихословить.",
			"4": "<sup>4</sup> Ніхто не закликає до правди, і не дбає про справедливе правосуддя. Кожен надію покладає на порожні слова, і говорить неправду, оскільки вагітні пороком і породжують злочин, –",
			"5": "<sup>5</sup> висиджують гадючі яйця й плетуть сіті павука. Хто споживає їхні яйця, вмирає, а коли ж розіб’є, виповзе звідти гадюка.",
			"6": "<sup>6</sup> Їхнє павутиння непридатне для одягу, – в їхнє рукоділля неможливо зодягнутися. Адже всі їхні вчинки злочинні, а на їхніх руках сліди насильства;",
			"7": "<sup>7</sup> їхні ноги спрямовані до зла і поспішають на пролиття невинної крові; їхні думки – суцільне беззаконня, – спустошенням і знущанням позначені їхні дороги.",
			"8": "<sup>8</sup> Шляхи миролюбства їм невідомі, й немає правосуддя на їхніх дорогах. Вони самі обрали собі криві стежки, тому кожен, хто ними ходить, не знатиме спокою.",
			"9": "<sup>9</sup> Ось чому таке далеке від нас правосуддя і не доходить до нас справедливість. Ми очікуємо на світло, але навкруги лише темрява, – жадаємо сяйва, а ходимо в темряві,",
			"10": "<sup>10</sup> йдемо, наче сліпі, обмацуючи стіну, – як незрячі ходимо навпомацки, спотикаємося в полудень, наче в сутінках, – живемо в темряві, як померлі.",
			"11": "<sup>11</sup> Всі ревемо, як ведмеді, або туркочемо, як голуби. Ми очікували правосуддя, але його немає, спасіння, – але воно далеко від нас.",
			"12": "<sup>12</sup> Адже великі наші провини перед Тобою, і наші гріхи свідчать проти нас. Ми усвідомлюємо наше беззаконня, і знаємо наші злочини, –",
			"13": "<sup>13</sup> ми зраджували і були невірними Господу, відвертаючись від нашого Бога; ми розмовляли лише про насильство й відступництво, – вагітніли й народжували з серця фальшиві слова.",
			"14": "<sup>14</sup> Тому правосуддя відступило, і справедливість відійшла далеко, – правда спотикнулась на рівній площі, й чесність не може ввійти.",
			"15": "<sup>15</sup> Так правди не стало взагалі, а хто уникає зла, того грабують. Господь побачив, що нема правосуддя, і засмутився.",
			"16": "<sup>16</sup> Він також бачив, що немає захисника, – і був вражений, що нема кому заступитись. Тоді Він застосував Свою силу, і Його справедливість підтримала Його:",
			"17": "<sup>17</sup> Він одягнув праведність, як панцир, і поклав на Свою голову шолом спасіння; Він зодягнувся в шати помсти і огорнувся запалом ревності, як плащем.",
			"18": "<sup>18</sup> Він усім відплатить за їхніми вчинками: Своїм супротивникам жорстокістю, – Своїм ворогам – помстою. Віддасть заслужене й островам.",
			"19": "<sup>19</sup> Тремтітимуть перед Господнім Іменем на заході; злякаються Його слави і на сході, адже гнів Господа нагряне на ворогів, як гірський потік, – Господній подув їх прожене.",
			"20": "<sup>20</sup> Тоді прийде до мешканців Сіону їхній Викупитель, – до нащадків Якова, котрі відвернулись від гріха, – запевняє Господь.",
			"21": "<sup>21</sup> Що ж до Мене, то Мій Заповіт з ними такий: – говорить Господь, – Дух Мій, Який є на тобі, та Мої слова, які Я вклав у твої уста, не відійдуть від твоїх уст та від уст твоїх нащадків, як і від уст їхніх нащадків, відтепер і повіки, бо так заповів Господь!"
		},
		"60": {
			"1": "<sup>1</sup> Устань і засяй Єрусалиме, бо зійшло твоє світло, і слава Господня осяяла тебе!",
			"2": "<sup>2</sup> Бо темрява покриває землю, й морок – народи, а над тобою засяяв Господь, і Його слава осяяла тебе!",
			"3": "<sup>3</sup> І підуть народи до твого світла, й царі – до твого яскравого сяйва.",
			"4": "<sup>4</sup> Підведи твої очі й подивися довкола! Всі вони збираються, і йдуть до тебе. Сини твої йдуть здалека, і дочок твоїх на руках несуть.",
			"5": "<sup>5</sup> Дивлячись на це, ти засяєш від радості, частіше заб’ється і розшириться твоє серце, адже до тебе повернеться багатство моря, – скарби народів принесуть тобі.",
			"6": "<sup>6</sup> Каравани верблюдів вкриють твою землю, – молоді верблюди від Мідіяна і Ефи; прийдуть і всі торговці з Шеви, везучи золото й ладан, і сповіщаючи Господню славу.",
			"7": "<sup>7</sup> Всі кедарські вівці зберуться біля тебе, – невайотські барани послужать твоїм потребам, і стануть приємними пахощами на Моєму жертовнику. Так прославиться Мій Дім молитви!",
			"8": "<sup>8</sup> Хто ж вони, ті, котрі пливуть, як хмари, – злітаються, мов голуби, до своїх голуб’ятників?",
			"9": "<sup>9</sup> Це Мене очікують острови, й таршіські кораблі, щоб першими привезти твоїх дітей здалека, разом з їхнім сріблом і їхнім золотом заради Імені Господа, твого Бога, – заради Святого Ізраїлевого, Котрий прославив тебе.",
			"10": "<sup>10</sup> Сини чужинців відбудують твої стіни, а їхні царі служитимуть тобі. Бо хоч у Моїм гніві Я тебе вразив, але з любові до тебе Я змилувався над тобою.",
			"11": "<sup>11</sup> Твої брами будуть постійно відкриті, – не замикатимуться ні вдень, ні вночі, – щоб можна було приносити до тебе скарби народів у супроводі їхніх царів.",
			"12": "<sup>12</sup> Адже народ і царство, які тобі не служитимуть, загинуть, – такі народи будуть цілковито знищені.",
			"13": "<sup>13</sup> Все, чим славиться Ліван, прибуде до тебе: кипарис і сосна разом із кедром, аби прикрасити Моє Святилище, – Я прославлю місце, де стояли Мої ноги.",
			"14": "<sup>14</sup> В покорі прийдуть до тебе і поклоняться діти твоїх гнобителів, – всі, котрі тебе зневажали, впадуть до твоїх ніг, називаючи тебе Містом Господнім, Сіоном Святого Ізраїлевого.",
			"15": "<sup>15</sup> Через те що ти був залишеним та зненавидженим, і тебе всі обминали, – Я учиню тебе славою на віки, радістю з покоління в покоління!",
			"16": "<sup>16</sup> Ти будеш харчуватися молоком народів, висмоктуючи скарби царів. Тоді пізнаєш, що Я – Господь, твій Спаситель і Визволитель, – Сильний Ізраїлів!",
			"17": "<sup>17</sup> Замість міді даватиму тобі золото, а замість заліза – срібло, – дерево заміню міддю, а каміння – залізом. І встановлю в твоїх володіннях мир, – праведність владарюватиме тобою!",
			"18": "<sup>18</sup> Ти більше не будеш чути про насильство у твоїй країні, ані про спустошення чи руйнування в межах твоїх кордонів, але назвеш свої стіни Спасінням, а свої брами – Хвалінням.",
			"19": "<sup>19</sup> Вже не сонце буде в тебе денним світлом, і не місяць світитиме тобі вночі, але Сам  Господь буде тобі вічним світлом, – твій Бог – славою твоєю.",
			"20": "<sup>20</sup> Адже твоє сонце більше не заходитиме, і не ховатиметься місяць, бо Господь стане твоїм вічним світлом, а дні твого смутку закінчаться.",
			"21": "<sup>21</sup> Усі твої люди будуть праведними. Вони – Мої саджанці, – діло Моїх рук на славу Мою, – успадкують землю у вічне володіння.",
			"22": "<sup>22</sup> Найменший з народів стане тисячею, і найслабший – сильним народом! Я, Господь, у визначений Мною час, і без затримки, зроблю це!"
		},
		"61": {
			"1": "<sup>1</sup> Дух Мого Владики Господа на Мені, тому що Господь Мене помазав, аби благовістити убогим, – послав Мене лікувати розбитих серцем, звіщати полоненим визволення і в’язням – відчинення темниць.",
			"2": "<sup>2</sup> Проголосити рік Господнього благовоління і день відплати нашого Бога, потішати всіх засмучених, –",
			"3": "<sup>3</sup> дати тим, котрі плачуть на Сіоні, замість попелу, вінець слави, єлей радості замість плачу, і одяг слави замість пригніченого духу. І зватимуть їх дубами праведності, – Господніми саджанцями слави.",
			"4": "<sup>4</sup> І забудують віковічні пустелі, відбудують давні руїни, відновлять спустошені міста, зруйновані протягом багатьох поколінь.",
			"5": "<sup>5</sup> Ви призначите чужинців, аби вони пасли ваші отари, – нащадки приходців будуть також вашими рільниками і вашими виноградарями.",
			"6": "<sup>6</sup> А вас називатимуть Господніми священиками, – величатимуть слугами нашого Бога. Багатствами інших народів ви будете користуватись, і будете пишатись їхньою славою.",
			"7": "<sup>7</sup> Оскільки ваша ганьба була подвійною і вашою долею були сором і приниження, то й ваша спадщина у власній країні буде подвійною. Вічна радість стане вашим уділом.",
			"8": "<sup>8</sup> Адже Я, Господь, люблю правосуддя і ненавиджу грабіж та кровопролиття! Тому Я дам вам належну винагороду і укладу з вами вічний Заповіт.",
			"9": "<sup>9</sup> Ваш рід буде відомий в народах, а ваші нащадки – між племенами. Хто би вас не побачив серед інших людей, визнають вас родом, благословенним Господом.",
			"10": "<sup>10</sup> Я вельми радітиму в Господі, – звеселиться моя душа в Бозі моєму! Адже Він зодягнув мене в шати спасіння, огорнув мене плащем праведності, – як нареченому поклав на голову вінця, і, як наречену, оздобив прикрасами.",
			"11": "<sup>11</sup> Бо як земля живить свою рослинність, і як сад зрощує свої плоди, так явить мій Владика Господь Свою праведність і славу перед усіма народами."
		},
		"62": {
			"1": "<sup>1</sup> Заради Сіону я не мовчатиму, – заради Єрусалима не заспокоюсь, аж поки не з’явиться, як світло, його праведність, і не запалає його спасіння, як факел.",
			"2": "<sup>2</sup> Тоді побачать народи твою справедливість, й усі царі – твою славу. Називатимуть тебе твоїм новим ім’ям, яке визначать Господні уста.",
			"3": "<sup>3</sup> Ти будеш чудовим вінцем у руках Господа, – царською короною в руці твого Бога.",
			"4": "<sup>4</sup> Про тебе більше не скажуть: Залишена! – а про твій край не будуть говорити: Спустошений! – адже тебе називатимуть: Моя втіха, а твою країну: Заміжня, – тому що Господь уподобав тебе, і твоя земля стане одруженою.",
			"5": "<sup>5</sup> І як юнак одружується з дівчиною, так твої нащадки стануть єдиними з тобою; і як наречений тішиться нареченою, так твій Бог радітиме тобою.",
			"6": "<sup>6</sup> На твоїх стінах, Єрусалиме, я поставив вартових. Протягом усього дня і всієї ночі вони не замовкатимуть. О, ви, котрі звіщаєте про Господа, – не вмовкайте.",
			"7": "<sup>7</sup> Не замовкайте перед Ним, доки Він не відбудує Єрусалим, і доки не зробить його славним на землі.",
			"8": "<sup>8</sup> Господь присягнувся Своєю правицею, – силою Своєї руки: Вже ніколи не дам твоєї пшениці на їжу твоїм ворогам, і не питимуть чужинці твого вина, задля якого ти важко працював!",
			"9": "<sup>9</sup> Але ті, котрі збирають зерно, самі споживатимуть його, прославляючи Господа, і ті, хто працюватиме над вином, питимуть його в Моїх святих дворах.",
			"10": "<sup>10</sup> Проходьте, проходьте крізь брами і готуйте дорогу для народу! Торуйте, будуйте дорогу, викидаючи каміння! Підійміть стяг над народами!",
			"11": "<sup>11</sup> Ось Господь проголосив по всіх краях землі, звелівши сказати дочці Сіону: Наближається твій Спаситель! Його нагорода з Ним, і відплата Його перед Ним!",
			"12": "<sup>12</sup> І назвуть їх святим народом, – викупленими Господом, а тебе називатимуть бажаним, і не залишеним містом."
		},
		"63": {
			"1": "<sup>1</sup> Хто це йде від Едому, з Боцри, – в червоних шатах? Хто такий величний у Своєму одязі, й поважно ступає у Своїй величі та владі? Я Той, Котрий судить справедливо і спроможний спасати!",
			"2": "<sup>2</sup> А чому Твої шати червоні? Чому Твій одяг такий, як у того, хто топче в чавилі виноград?",
			"3": "<sup>3</sup> Я топтав чавило Сам один, і нікого з людей не було зі Мною, – Я топтав їх у Своєму гніві. Я топтав їх у Своєму обуренні, так що їхній сік бризкав на Мої шати. Таким чином весь Мій одяг Я заплямував.",
			"4": "<sup>4</sup> Адже день відплати був запланований Мною, і настав рік Мого викуплення.",
			"5": "<sup>5</sup> Я дивився, але помічника не було. Я був здивований, що не знайшлось підтримки. Тоді Я Сам Своєю рукою отримав перемогу, – Моє обурення підтримало Мене.",
			"6": "<sup>6</sup> Я топтав народи в Моєму гніві, нищив їх у Своєму обуренні. Я пролив їхню кров на землю!‥",
			"7": "<sup>7</sup> Я згадую Господні милості, похвальні Господні вчинки в усьому, що Господь для нас звершив, – ту велику доброту для Ізраїлевого роду, яку Він виявив до них у Своєму милосерді та безлічі Своїх щедрот.",
			"8": "<sup>8</sup> Адже Він сказав: Вони, насправді, є Моїм народом, – дітьми, котрі не підведуть! – Він став їхнім Спасителем.",
			"9": "<sup>9</sup> Усяке їхнє горе викликало у Нього тривогу, і Його ангел їх рятував. У Своїй любові й Своєму милосерді Він їх визволяв, – з давніх-давен Він брав їх на руки і носив.",
			"10": "<sup>10</sup> Вони ж бунтувались й засмучували Його Святого Духа, – тому Він став їхнім ворогом, і Сам воював з ними.",
			"11": "<sup>11</sup> В той час Його народ згадав прадавні часи Мойсея, – де Той, Котрий вивів їх із моря разом з пастирем Його отари? Де тепер Той, Котрий вклав у нього Свого Святого Духа?",
			"12": "<sup>12</sup> Хто вів за правицю Мойсея, підтримуючи його величною силою Своєю і змусив розступитися перед ними воду, увіковічнивши цим Своє Ім’я?",
			"13": "<sup>13</sup> Хто провів їх через безодню, наче коня степом розлогим, так що вони навіть не спотикнулися?",
			"14": "<sup>14</sup> Наче череда, що спускається в долину, так Господній Дух провадив їх до спокою. Так, це Ти вів Свій народ, прославивши цим Своє Ім’я!",
			"15": "<sup>15</sup> Поглянь же з небес і подивися з Твого святого і славного місцеперебування! Де Твоя ревність і сила Твоя? Не стримуй від мене Твого великого милосердя і Твого співчуття!",
			"16": "<sup>16</sup> Адже лише Ти – наш Отець, бо Авраам нас не знає, та й Ізраїль нас не визнає. Але Ти, Господи, наш Отець і Твоє відвічне Ім’я – Спаситель!",
			"17": "<sup>17</sup> Чому Ти, Господи, дозволив нам зійти з Твоїх доріг, аби закам’яніли наші серця, і ми перестали Тебе шанувати? Повернися ж заради Твоїх слуг, заради племен Твоєї спадщини.",
			"18": "<sup>18</sup> Недовго володів спадщиною Твій народ, оскільки наші вороги потоптали Твою Святиню.",
			"19": "<sup>19</sup> Ми стали такими, немовби Ти ніколи не владарював над нами, – наче ми ніколи не були названі Твоїм Іменем. О, як би Ти прорвав небеса і зійшов, то від Твоєї появи розтопилися б гори!"
		},
		"64": {
			"1": "<sup>1</sup> Як полум’я спалює хмиз, і від вогню кипить вода, так нехай Твоє Ім’я стане відомим Твоїм ворогам, щоб від Твоєї присутності тремтіли народи.",
			"2": "<sup>2</sup> Коли Ти сходив на землю й звершував дивовижні речі, яких ми не чекали, то від Твоєї появи тряслися гори!",
			"3": "<sup>3</sup> З давніх-давен не було чути й не доходило до наших вух, і жодне око не бачило іншого Бога, крім Тебе, Котрий стільки учинив би для тих, котрі на Нього покладаються.",
			"4": "<sup>4</sup> Ти виходиш щоб зустрітись з тими, які з радістю чинять праведне, і котрі пам’ятають про Твої дороги. Так, Ти гнівався на нас, бо ми віддавна грішили, але як же нам спастися?",
			"5": "<sup>5</sup> Ми всі були, як щось нечисте, – і вся наша праведність, наче поплямована (місячним) одежа. Всі ми зів’яли, наче листя, а наші пороки нас несуть, немов вітер,",
			"6": "<sup>6</sup> і немає жодного, хто прикликав би Твоє Ім’я, і хто піднявся би, щоб вхопитись за Тебе, – Ти заховав від нас Своє обличчя і залишив нас животіти в наших гріхах.",
			"7": "<sup>7</sup> Але ж Ти, Господи, – наш Отець! Ми лише глина, а Ти – наш Творець, й усі ми – твориво Твоїх рук!",
			"8": "<sup>8</sup> Не гнівайся на нас, Господи, понад міру, і не пам’ятай наших гріхів. Будь ласка, зглянься над нами, адже всі ми – Твій народ!",
			"9": "<sup>9</sup> Твої святі міста перетворились на пустелю, – Сіон спустошений, Єрусалим зруйнований…",
			"10": "<sup>10</sup> Наш святий і прославлений Храм, де Тобі поклонялись наші батьки, згорів у пожежі, – знищене все, що було для нас миле.",
			"11": "<sup>11</sup> Невже й після цього, Господи, Ти будеш зволікати, зберігаючи мовчання, й надалі будеш суворо нас карати?"
		},
		"65": {
			"1": "<sup>1</sup> Я був готовий відповісти тим, котрі про Мене не питали; Мене знайшли ті, які не шукали Мене. Я відповів народові, який не прикликав Мого Імені: Ось Я! Ось Я!",
			"2": "<sup>2</sup> Я щодня простягав Свої руки до бунтівних людей, котрі, керуючись власними задумами, ходили поганими дорогами.",
			"3": "<sup>3</sup> Цей народ постійно викликає Мій гнів, як нібито вони переді Мною приносять жертви у священних гаях (ашерах) і спалюють ладан на кам’яних жертовниках!",
			"4": "<sup>4</sup> Вони збираються в гробницях і ночують у криївках, – їдять свиняче м’ясо, і гидка юшка в їхній посудинах.",
			"5": "<sup>5</sup> Вони іншим кажуть: Зупинись подалі, не наближайся до мене, бо я святий для тебе! Вони – їдкий дим у Моїх ніздрях, – вогонь, що постійно палає.",
			"6": "<sup>6</sup> Ось що записано у Мене і не мовчатиму, поки не відплачу! Віддам належне за заслугами,",
			"7": "<sup>7</sup> як за гріхи ваші, так і за гріхи ваших батьків, – говорить Господь, – котрі кадили ладаном на горах і зневажали Мене на пагорбах; Я спочатку відміряю їхню відплату, а потім віддам до їхнього лона.",
			"8": "<sup>8</sup> Так говорить Господь: Коли виногроно наливається соком, то застерігають щоб не знищувати його, бо в ньому благословення! Так і Я зроблю з тими, котрі Мені служать, – не знищу всіх!",
			"9": "<sup>9</sup> Я виведу від Якова потомство, – від Юди дам спадкоємця Моїх гір, аби Мої вибрані отримали це, як спадщину, щоб Мої слуги там проживали.",
			"10": "<sup>10</sup> Сарон буде пасовиськом для отар, а долина Ахор – відпочинком для великої худоби Мого народу, котрий Мене шукає.",
			"11": "<sup>11</sup> А вас, котрі залишили Господа й забули Мою святу гору, – котрі готують частування Гадові, та наливають вино для Мені, –",
			"12": "<sup>12</sup> Я визначив під меч! Усі ви впадете на коліна і схилите голови під його (меча) ударом, бо Я вас кликав, але ви не відповідали, – Я говорив, та ви не слухали! Ви чинили зло перед Моїми очами, – обрали те, чим Я гидую.",
			"13": "<sup>13</sup> Тому так говорить мій Владика Господь: Оце Мої слуги їстимуть, а ви будете голодувати; Мої слуги питимуть, а ви будете страждати від спраги; Мої слуги радітимуть, а вас чекає ганьба.",
			"14": "<sup>14</sup> Таким чином, Мої слуги веселитимуться від сердечної радості, а ви будете голосити від сердечного болю, – волатимете від душевного розпачу.",
			"15": "<sup>15</sup> Ваші імена залишаться як прокляття Моїх вибраних, – мій Владика Господь знищить таких, а Своїх слуг назве новим ім’ям.",
			"16": "<sup>16</sup> З того часу, хто в краю проситиме благословення, він буде благословенний істинним Богом, і хто буде присягатись, присягатиметься істинним Богом! Попередні страждання забудуться і щезнуть з Моїх очей,",
			"17": "<sup>17</sup> тому що Я створю нове небо і нову землю, а все колишнє не згадуватиметься, і не спаде на думку.",
			"18": "<sup>18</sup> Ви ж постійно будете радіти й веселитися тим, що Я творю. Адже Я зроблю Єрусалим на радість, його народ – на втіху.",
			"19": "<sup>19</sup> Я радітиму Єрусалимом, і втішатимусь Моїм народом. Вже ніколи в ньому не буде чути ні голосу ридання, ні звуків голосіння.",
			"20": "<sup>20</sup> Там більше не вмиратимуть передчасно немовлята, – не буде й старого, який не дожив би свого віку, бо й столітній вмиратиме як юнак, а столітній грішник буде проклятий.",
			"21": "<sup>21</sup> Вони будуватимуть доми, і мешкатимуть у них, і насаджуватимуть виноградники, та споживатимуть їхні врожаї.",
			"22": "<sup>22</sup> Не будуватимуть, щоб хтось інший там мешкав, і не садитимуть, щоб інший споживав плоди. Вік Мого народу буде, як вік дерева, і Мої обранці користуватимуться плодами своєї праці.",
			"23": "<sup>23</sup> Вони не працюватимуть надаремно, і не народжуватимуть дітей на горе, а стануть поколінням, благословенним Господом, – як і їхні нащадки з ними.",
			"24": "<sup>24</sup> І буде так: перш ніж вони заволають, Я відізвуся; вони ще говоритимуть, а Я вже почую!",
			"25": "<sup>25</sup> Вовк та ягня пастимуться разом, а лев, як і віл, разом будуть їсти солому, а змій харчуватиметься землею. Ніхто на всій Моїй святій горі не чинитиме зла і не робитиме шкоди, – говорить Господь."
		},
		"66": {
			"1": "<sup>1</sup> Так говорить Господь: Небо – Мій престол, а земля – підніжок Моїм ногам. Який же дім Мені побудуєте, і де знайдете місце для Мого перебування?",
			"2": "<sup>2</sup> Адже усе це створила Моя рука, і воно все належить Мені! – говорить Господь. Але ось на кого Я зверну увагу: на лагідного і скрушеного духом, – на того, хто тремтить перед Моїм Словом.",
			"3": "<sup>3</sup> Тому нечестивий, котрий ріже на жертву вола, – те саме, що вбиває людину; хто з них приносить у жертву ягня, – те саме, що душить пса; хто приносить хлібний дар, – те саме, що свинячу кров; хто з них кадить ладаном, те саме, що молиться до ідолів. Тому такі (нечестиві) обирають власні дороги, і вони задовольняються своїми гидотами.",
			"4": "<sup>4</sup> Через те і Я поверну їхні глузування на них, – чого вони бояться, те наведу на них. Адже, коли Я кликав їх, – вони не відповідали, Я говорив, – але вони не слухали, й чинили те, що є злом у Моїх очах, – обирали те, до чого Я відчуваю огиду!",
			"5": "<sup>5</sup> Послухайте слово Господнє, ті, котрі з повагою ставитесь до Його Слова! Якщо ваші брати, які вас ненавидять, і котрі вас проганяють заради Мого Імені, заявляючи: Нехай Господь явить Свою славу, і тоді ми подивимось на вашу радість, то таких очікує ганьба.",
			"6": "<sup>6</sup> Доноситься гомін з міста, – чути голос із Храму. Це голос Господа, Котрий відплачує Своїм ворогам.",
			"7": "<sup>7</sup> Перш ніж з’явились перейми у породіллі, вона народила, – перш ніж почались болі, вона народила хлоп’ятко.",
			"8": "<sup>8</sup> Хто чув про щось подібне, чи щось таке бачив? Хіба може без страждань і болі з’явитись країна в один день? Хіба може народитись народ відразу? Що ж до Сіону, то ледве відчув він муки, як народились його діти.",
			"9": "<sup>9</sup> Хіба можу Я довести до переймів, – питає Господь, – і не дам народити? Хіба можу затримати дитинку, яка з’являється на світ? – говорить твій Бог.",
			"10": "<sup>10</sup> Тож радійте з Єрусалимом, і веселіться з ним усі, хто його любить! Тіштесь ним усі, хто його оплакував.",
			"11": "<sup>11</sup> Ви отримали можливість годуватись і насичуватись від грудей потіхи (дочки Сіону), насолоджуватися молоком, яке наповнює її груди.",
			"12": "<sup>12</sup> Адже так говорить Господь: Ось Я до вас скеровую добробут, наче ріку і, як повноводний потік, надбання і славу народів! Вас годуватимуть і носитимуть немовби на руках, і бавитимуть, посадивши на коліна.",
			"13": "<sup>13</sup> Як потішає матір свою дитину, так і Я вас потішу, – ви будете тішитись Єрусалимом.",
			"14": "<sup>14</sup> Ви усе це побачите, зрадіє ваше серце і, як свіжа зелень, розцвітуть ваші кості. Тоді стане явною рука Господня Його слугам, а обурення – Його ворогам.",
			"15": "<sup>15</sup> Бо ось гряде Господь у вогні, а Його колісниці, – наче вихор, щоб дати волю Своєму гніву і виконати Свою погрозу в полум’ї вогню.",
			"16": "<sup>16</sup> Адже Господь вогнем і Своїм мечем судитиме всяке тіло, – і буде багато уражених Господом.",
			"17": "<sup>17</sup> Ті, котрі освячуються й очищають себе в язичеських дібровах, наслідуючи тих, що всередині (ідолослужителів), їдять свинину, мишей та інші гидоти, – всі разом з ними будуть знищені, – говорить Господь.",
			"18": "<sup>18</sup> Я знаю їхні вчинки, як і їхні думки! Я прийду, аби зібрати всі народи та язики, – вони прийдуть і побачать Мою славу!",
			"19": "<sup>19</sup> Я покладу на них знак, тому тих з них, котрі врятувалися, відішлю до інших народів: в Таршіш, Пул (Лівію) і Луд (Лідію), – до тих, котрі натягують тятиву лука; в Тувал та Яван і до далеких островів, де ще не чули про Мене і не бачили Моєї слави, – щоб вони сповіщали про Мою славу між народами.",
			"20": "<sup>20</sup> Вони повернуть усіх ваших братів з-поміж усіх народів, як дар Господу, – на конях і колісницях, на возах, мулах та верблюдах на Мою святу гору, в Єрусалим, – говорить Господь, – так як діти Ізраїля приносять хлібні дари в чистому посуді до Господнього Храму.",
			"21": "<sup>21</sup> А декого з них Я навіть візьму за священиків і левітів, – говорить Господь.",
			"22": "<sup>22</sup> Адже, як нове небо і нова земля, які Я створю, залишатимуться переді Мною, – каже Господь, – так само перебуватиме завжди ваше потомство і ваше ім’я.",
			"23": "<sup>23</sup> І буде так, що з місяця в місяць, і з суботи в суботу кожна людина приходитиме, щоб поклонитися переді Мною, – говорить Господь.",
			"24": "<sup>24</sup> А коли виходитимуть, то побачать трупи людей, котрі відступили від Мене, бо їхня черва не помре, і їхній вогонь не погасне, – вони будуть гидотою для всіх людей."
		}
	}
};
module.exports = book;