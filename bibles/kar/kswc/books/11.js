var book = {
	"name": "လံာ်စီၤပၤအခီၣ်ထံးတဘ့ၣ်",
	"numChapters": 22,
	"chapters": {
		"1": {
			"1": "<sup>1</sup> ခဲအံၤစီၤပၤစီၤဒၤဝံးမ့ၢ်ပှၤတဂၤလၢအသးပှၢ်ဒိၣ်မး, ဒီးအခ့အပှၤတဖၣ်လုးဘၢအီၤလၢယၣ်လုးတဖၣ်ဒၣ်လဲာ်တလၢၤဘၣ်အီၤ လၢၤဘၣ်.",
			"2": "<sup>2</sup> လၢတၢ်န့ၣ်အဃိအဝဲအပဒိၣ်ပပှၢ်တဖၣ်စံးဘၣ်အီၤ, “တၢ်ဒိၣ်ကစၢ်စီၤပၤဧၢ, ပျဲပဃုထံၣ်န့ၢ်နၤမုၣ်လိၤဘိသးစၢ် တဂၤလၢကအိၣ်ဒီးနၤဒီးကဟုကယာ်နၤန့ၣ်တက့ၢ်. အဝဲကမံလၢနကပၤဒီးကမၤလၢၤနၤန့ၣ်လီၤ.”",
			"3": "<sup>3</sup> တၢ်ဃုထံၣ်န့ၢ်မုၣ်လိၤဘိဃံလၤတဂၤဘၣ်တၢ်မၤအီၤလၢကီၢ်အံၣ်စရ့လးဒီဘ့ၣ်ညါ, ဒီးလၢဝ့ၢ်ၡူန့ၣ်အပူၤ, အဝဲသ့ၣ်ထံၣ်န့ၢ်မုၣ်လိၤဘိဒ်န့ၣ်အသိးတဂၤလၢအမံၤမ့ၢ်ဝဲ နီၢ်အဘံၡး, ဒီးက့ၤကိးအီၤဆူစီၤပၤအအိၣ်န့ၣ်လီၤ.",
			"4": "<sup>4</sup> မုၣ်လိၣ်ဘိအံၤဃံလၤဝဲဒိၣ်မး, ဒီးအဝဲအိၣ်ခိးကွၢ်စီၤပၤ ဒီးကဟုကယာ်အီၤ, ဘၣ်ဆၣ်စီၤပၤတမံဃုာ်ဒီးအီၤဘၣ်.",
			"5": "<sup>5</sup> ဒီးခဲအံၤမ့ၢ်လၢစီၤအးဘၡါလိၣ်သံလံအဃိ, စီးဒၤဝံးဒီးနီၢ်ဃးကံၤအဖိခွါစီၤအဒိနံၤယၤမ့ၢ်ဖိခွါ အဒိၣ်ကတၢၢ်လၢဖိလၢအအိၣ်မူတ့ၢ်တဖၣ်အကျါန့ၣ်လီၤ. အဝဲသူၣ်ဆူၣ်သးဂဲၤလၢကကဲထီၣ်ဘၣ်စီၤပၤဒိၣ်မးလီၤ. လၢအကစၢ်ဒၣ်ဝဲအဂီၢ်, အဝဲကတဲာ်ကတီၤလ့ၣ်ကဟၣ်တဖၣ်, ကသ့ၣ်တဖၣ်ဒီးပှၤလၢအကလဲၤယုၤဒီးကဟုကယာ်အီၤယဲၢ်ဆံဂၤန့ၣ် လီၤ.",
			"6": "<sup>6</sup> စီၤဒၤဝံးတသိၣ်က့ၤသီက့ၤဘၣ်အီၤဆါဆါကလဲာ်လၢကယဲၢ်တၢ်ဂ့ၢ် တမံၤလၢ်လၢ်အဃိနီတစုဘၣ်. အဝဲမ့ၢ်ပှၤတဂၤလၢအက့ၢ်ဂီၤဂ့ၤဘၣ်ဒိၣ်မး, ဒီးအိၣ်ဖျဲၣ်ဝဲလၢစီၤအးဘၡါလိၣ်အလီၢ်ခံန့ၣ်လီၤ.",
			"7": "<sup>7</sup> အဝဲကတိၤတၢ်ဒီးစီၤယိၤအာ်လၢအမ့ၢ်နီၢ်စရူၤယၤအဖိခွါ, ဒီးပှၤလုၢ်တၢ်အခိၣ်စီၤအ့ဘယၤသၢ်ဘၣ်ထွဲဒီးတၢ်ဂ့ၢ်န့ၣ်, ဒီးအဝဲသ့ၣ်ဘၣ်သူၣ်ဘၣ်သးလၢကမၤစၢၤအီၤန့ၣ်လီၤ.",
			"8": "<sup>8</sup> မ့မ့ၢ်ပှၤလုၢ်တၢ်အခိၣ်စီၤစၤဒိး, စီၤဘနါယၤလၢအမ့ၢ်စီၤ ယဟိၤယဒါအဖိခွါ, ဝံနၤသၣ်, စီၤၡံမံၤ, စီၤရ့ဧံၤဒီးစီၤဒၤဝံးအပှၤခိးအသးသမူသ့ၣ်တဖၣ်တအိၣ်လၢ စီၤအဒိနံၤယၤအအိၣ်တကပၤဘၣ်.",
			"9": "<sup>9</sup> ဘၣ်မုၢ်တနံၤ, စီၤအဒိနံၤယၤလုၢ်ထီၣ်တၢ်လုၢ်တၢ်ပာ်လၢအမ့ၢ် သိ, ဂီၤဖံးဖါတဖၣ်, ဒီးဂီၤဖံးဖိအဘီၣ်တဖၣ်လၢလၢၢ်စိၤဃ့လ့းဖဲ ဧ့ၣ်ရိၤက့လးအထံထီၣ်ပၢၢ်အဃၢၤန့ၣ်လီၤ. ဒီးအဝဲကွဲဃီၤစီၤဒၤဝံးအဖိခွါအဂၤတဖၣ်, ဒီးစီၤပၤအပဒိၣ်ပပှၢ်တဖၣ်လၢအအိၣ်လၢကီၢ်ယူဒၤ, ဒ်သိးကဟဲဆူတၢ်လုၢ်ထီၣ်ပာ်ထီၣ်အမူးအံၤ,",
			"10": "<sup>10</sup> ဘၣ်ဆၣ်အဒီပုၢ်ဝဲၢ်ခွါဒူချၢစီၤၡလိၤမိၤ, လၢအမိၢ်မ့ၢ်နီၢ်ဘၤသၡ့ဘၤမ့ၢ်ဂ့ၤ, ဝံနၤသၣ်မ့ၢ်ဂ့ၤ, စီၤဘနါယၤမ့ၢ်ဂ့ၤ, ပှၤတဖၣ်လၢအခိးစီၤပၤအသးသမူမ့ၢ်ဂ့ၤ, အဝဲတကွဲဃီၤဝဲဘၣ်.",
			"11": "<sup>11</sup> တုၤနုၤတစု, စီၤနၤသၣ်လဲၤဃီၤဆူစီၤၡလိၤမိၤအမိၢ်နီၢ်ဘၤ သၡ့ဘၤအအိၣ်, ဒီးသံကွၢ်အီၤ, “မ့ၢ်နတနၢ်ဟူဘၣ်လၢနီၢ်ဃးကံၤအဖိခွါစီၤ အဒိနံၤယၤပာ်ထီၣ်လံအသးဒၣ်ဝဲလၢစီၤပၤအလီၢ်န့ၣ်ဘၣ်ဧါ. ဒီးစီၤပၤဒၤဝံးတသ့ၣ်ညါတၢ်မၤအသးအံၤနီတမံၤဘၣ်.",
			"12": "<sup>12</sup> နမ့ၢ်အဲၣ်ဒိးနသးသမူဒီးနဖိခွါစီၤၡလိၤမိၤအသးသမူပူၤ ဖျဲးန့ၣ်, ယကဟ့ၣ်ကူၣ်နၤဒ်အံၤ,",
			"13": "<sup>13</sup> “လဲၤတဘျီဃီဆူစီၤပၤဒၤဝံးအအိၣ်ဒီးသံကွၢ်အီၤ, တၢ်ဒိၣ်ကစၢ်စီၤပၤဧၢ, မ့ၢ်နတအၢၣ်လီၤတ့ၢ်နဲယၤသမှံၤသပှၢ်လၢ ယဖိခွါစီၤၡလိၤမိၤကကဲထီၣ်စီၤပၤလၢနလီၢ်န့ၣ်ဘၣ်ဧါ. ခဲကနံၣ်အံၤ, စီၤအဒိနံၤယၤကဲထီၣ်စီၤပၤန့ၣ်, မ့ၢ်တၢ်လဲၤအသးဒ်လဲၣ်.”",
			"14": "<sup>14</sup> ဒီးစီၤနၤသၣ်စံးအါထီၣ်ကဒီးဝဲ, “ဖဲနကတိၤဒံးတၢ်ဒီးစီၤ ပၤဒၤဝံးအကတီၢ်န့ၣ်ယကဟဲနုာ်ဒီးမၤဂၢၢ်မၤကျၢၤနတၢ်ကတိၤ အဂ့ၢ်အကျိၤတဖၣ်န့ၣ်လီၤ.”",
			"15": "<sup>15</sup> လၢတၢ်န့ၣ်အဃိနီၢ်ဘၤသၡ့ဘၤလဲၤဃီၤဝဲဒ်သိးကထံၣ်ဘၣ်စီၤပၤ လၢအမံဒၢးပူၤန့ၣ်လီၤ. ဒီးစီၤပၤဒၤဝံးအသးပှၢ်ဒိၣ်နီၢ်မးဒီးဘၣ်တၢ်ကွၢ်ထွဲကဟု ကယာ်အီၤလၢပှၤၡူန့ၣ်ဖိနီၢ်အဘံၡးန့ၣ်လီၤ.",
			"16": "<sup>16</sup> နီၢ်ဘၤသၡ့ဘၤသကူးလီၤအသးလၢစီၤပၤအမဲာ်ညါ, ဒီးအဝဲသံကွၢ်အီၤ, “နသးလီမနုၤတမံၤန့ၣ်လဲၣ်.”",
			"17": "<sup>17</sup> အဝဲစံးဆၢအီၤ, “တၢ်ဒိၣ်ကစၢ်စီၤပၤဧၢ, နမၤတ့ၢ်တၢ်အၢၣ်လီၤ သမှံၤသပှၢ်တမံၤဒီးယၤလၢယွၤနကစၢ်ယွၤအမံၤအပူၤလၢယဖိခွါ စီၤၡလိၤမိၤကကဲထီၣ်စီၤပၤလၢနလီၢ်ခံန့ၣ်လီၤ.",
			"18": "<sup>18</sup> ဘၣ်ဆၣ်စီၤအဒိနံၤယၤကဲထီၣ်တ့ၢ်စီၤပၤလံန့ၣ်လီၤ. ဒီးနတသ့ၣ်ညါတၢ်နီတမံၤဘၣ်ဃးဒီးတၢ်ဂ့ၢ်အံၤဘၣ်.",
			"19": "<sup>19</sup> အဝဲလုၢ်ထီၣ်တ့ၢ်လံတၢ်လုၢ်တၢ်ပာ်လၢအမ့ၢ်ဂီၤဖံးဖါတဖၣ်, သိ, ဂီၤဖံးဖိလၢအဘီၣ်အါအါကလဲာ်, ဒီးအဝဲကွဲဝဲနဖိခွါတ ဖၣ်, ဒီးပှၤလုၢ်တၢ်အခိၣ်စီၤအ့ဘယၤသၢ်, ဒီးနပှၤသုးမုၢ်အခိၣ်စီၤယိၤအာ်ဆူတၢ်အီၣ်အမူး, ဘၣ်ဆၣ်အဝဲတကွဲနဖိခွါစီၤၡလိၤမိၤန့ၣ်ဘၣ်.",
			"20": "<sup>20</sup> တၢ်ဒိၣ်ကစၢ်စီၤပၤဧၢ, ကယဲၢ်ကီၢ်အံၣ်စရ့လးအပှၤဂီၢ်မုၢ်ခဲလၢာ် ကွၢ်ထီၣ်တၢ်ဆူနအိၣ်လၢနကတဲဘၣ်အဝဲသ့ၣ်လၢမ့ၢ်မတၤကကဲ ထီၣ်စီၤပၤလၢနလီၢ်လဲၣ်န့ၣ်လီၤ.",
			"21": "<sup>21</sup> နမ့ၢ်တမၤဒ်န့ၣ်ဘၣ်ဒီး, တုၤမ့ၢ်နသံတဘျီဃီယဖိခွါစီၤၡလိၤ မိၤဒီးယၤန့ၣ်, ပကဘၣ်တၢ်ပာ်ပှၤဒ်ပှၤလၢအသးတတီဘၣ်ဒီးအထံအကီၢ်န့ၣ်လီၤ.”",
			"22": "<sup>22</sup> ဖဲစီၤနၤသၣ်ဟဲတုၤဃီၤဆူနီပူၤန့ၣ်နီၢ်ဘၤသၡ့ဘၤစံးကတိၤ ဒံးတၢ်အဖၢမုၢ်န့ၣ်လီၤ.",
			"23": "<sup>23</sup> ဒီးပှၤတဲဘၣ်စီၤပၤလၢဝံအိၣ်ဝဲဖဲန့ၣ်ဒီးစီၤနၤသၣ်လဲၤ နုာ်ဝဲဒီးသကူးလီၤအသးလၢစီၤပၤအမဲာ်ညါန့ၣ်လီၤ.",
			"24": "<sup>24</sup> အန့ၣ်ဒီးအဝဲစံးဝဲ, “တၢ်ဒိၣ်ကစၢ်စီၤပၤဧၢ, မ့ၢ်နဘိးဘၣ်သ့ၣ်ညါတ့ၢ်နဲလၢစီၤအဒိနံၤယၤကကဲထီၣ်စီၤပၤ လၢနလီၢ်န့ၣ်ဧါ.",
			"25": "<sup>25</sup> အအံၤတနံၤအံၤဒၣ်လဲာ်န့ၣ်အဝဲလဲၤတ့ၢ်ဝဲဒီးလုၢ်ထီၣ်တ့ၢ်တၢ် လုၢ်တၢ်ပာ်လၢအမ့ၢ်ဂီၤဖံးဖါအါအါကလဲာ်, သိဒီးဂီၤဖံးအဘီၣ်တဖၣ်အါအါကလဲာ်န့ၣ်လီၤ. အဝဲကွဲမုာ်နဖိခွါခဲလၢာ်, နပှၤသုးမုၢ်အခိၣ်စီၤယိၤအာ်, ဒီးပှၤလုၢ်တၢ်အခိၣ်စီၤအ့ဘယၤသၢ်, ဒီးခဲကနံၣ်အံၤအဝဲသ့ၣ်အီၣ်တၢ်အီတၢ်ဒီးအီၤဒီးကိးပသူထီၣ်ဝဲ, မ်စီၤပၤအဒိနံၤယၤအိၣ်မူဝဲအါနံၣ်အါလါတက့ၢ်, န့ၣ်လီၤ.",
			"26": "<sup>26</sup> ဘၣ်ဆၣ်တၢ်ဒိၣ်ဧၢ, အဝဲတကွဲဝဲယၤမ့ၢ်ဂ့ၤ, ပှၤလုၢ်တၢ်အခိၣ်စီၤ စၤဒိးမ့ၢ်ဂ့ၤ, စီၤဘနါယၤမ့ၢ်ဂ့ၤ, စီၤၡလိၤမိၤမ့ၢ်ဂ့ၤန့ၣ် ဘၣ်.",
			"27": "<sup>27</sup> မ့ၢ်တၢ်ဒိၣ်ကစၢ်စီၤပၤဘၣ်အသးလၢတၢ်အံၤခဲလၢာ်ဒီးတတဲဘၣ်ဒၣ် လဲာ်နပဒိၣ်ပပှၢ်တဖၣ်လၢမ့ၢ်မတၤကကဲထီၣ်စီၤပၤလၢနလီၢ်ဘၣ်န့ၣ် ဧါ.”",
			"28": "<sup>28</sup> စီၤပၤဒၤဝံးစံးဝဲ, “မၢနီၢ်ဘၤသၡ့ဘၤဟဲနုာ်ကဒါက့ၤတက့ၢ်.” ဒီးအဝဲဒၣ်ဟဲက့ၤနုာ်ဝဲဒီးဆၢထၢၣ်ဝဲဒၣ်လၢစီၤပၤဒၤဝံး အမဲာ်ညါန့ၣ်လီၤ.",
			"29": "<sup>29</sup> အန့ၣ်ဝံၤဒီးအဝဲစံးဘၣ်အီၤ, “ယအၢၣ်လီၤနၤလၢယွၤလၢအမူဝဲ လၢအမၤပူၤဖျဲးတ့ၢ်ယၤလၢကယဲၢ်ယတၢ်ကိၢ်တၢ်ဂီၤခဲလၢာ်တဂၤ အမံၤအပူၤ,",
			"30": "<sup>30</sup> လၢတနံၤအံၤ, ယကဟံးဃာ်တၢ်အၢၣ်လီၤလၢယမၤတ့ၢ်ဒီးနၤလၢယွၤ, အံၣ်စရ့လးအကစၢ်ယွၤအမံၤအပူၤ, လၢနဖိခွါစီၤၡလိၤမိၤကကဲထီၣ်စီၤပၤလၢယလီၢ်န့ၣ်လီၤ.”",
			"31": "<sup>31</sup> နီၢ်ဘၤသၡ့ဘၤသကူးလီၤအသးဒီးစံးဝဲ, “မ်ယကစၢ်စီၤပၤမူဝဲလီၤစိၤလီၤထီန့ၣ်တက့ၢ်.”",
			"32": "<sup>32</sup> အန့ၣ်ဝံၤဒီး, စီၤပၤဒၤဝံးမၢပှၤကိးန့ၢ်စီၤစၤဒိး, စီၤနၤသၣ်ဒီးစီၤဘနါယၤသ့ၣ်တဖၣ်န့ၣ်လီၤ. ဒီးတုၤအဝဲသ့ၣ်ဟဲနုာ်ဝဲန့ၣ်,",
			"33": "<sup>33</sup> အဝဲစံးဘၣ်အဝဲသ့ၣ်, “ကိးဃုာ်ယကွီၢ်အပဒိၣ်ပပှၢ်တဖၣ်ဒီးသု, ဒုးဒိးထီၣ်ယဖိခွါစီၤၡလိၤမိၤလၢယကသ့ၣ်လၤဒၣ်ယဲဒီးလဲၤ ယုၤဒီးကဟုကယာ်အီၤတုၤလီၤဆူထံကီၢ်အထံမူထီၣ်ပၢၢ်,",
			"34": "<sup>34</sup> ဒီးဖဲန့ၣ်, စီၤစၤဒိး, ဒီးစီၤနၤသၣ်ကဘၣ်ဖှူအီၤဒ်ကီၢ်အံၣ် စရ့လးအစီၤပၤအသိးန့ၣ်လီၤ. အန့ၣ်ဝံၤဒီး, အူထီၣ်ကွဲၤဒီးကိးပသူထီၣ်, မ်စီၤပၤၡလိၤမိၤမူဝဲအါနံၣ်အါလါန့ၣ်တက့ၢ်.",
			"35": "<sup>35</sup> ဟဲက့ၤပိာ်ကဒါက့ၤအခံဆူအံၤ, ဖဲအဝဲဟဲက့ၤဒ်သိးကဆ့ၣ်နီၤ လၢယလီၢ်ပစိာ်အဖီခိၣ်အဂီၢ်န့ၣ်တက့ၢ်. အဝဲကကဲထီၣ်စီၤပၤလၢယလီၢ်မ့ၢ်လၢအဝဲမ့ၢ်ပှၤတဂၤလၢယဃုထၢ တ့ၢ်လၢကကဲထီၣ်ပှၤပၢတၢ်လၢကီၢ်အံၣ်စရ့လးဒီးကီၢ်ယူဒၤအဖီ ခိၣ်အဃိန့ၣ်လီၤ.”",
			"36": "<sup>36</sup> ဒီးစီၤဘနါယၤစံးဆၢဝဲ, “မ်တၢ်ကမၤအသးဒ်န့ၣ်တက့ၢ်. ဒီးမ်ယွၤနကစၢ်ယွၤပာ်ဂၢၢ်ပာ်ကျၢၤတၢ်အံၤန့ၣ်တက့ၢ်.",
			"37": "<sup>37</sup> ဒ်ယွၤအိၣ်တ့ၢ်လံဒီးတၢ်ဒိၣ်ကစၢ်စီၤပၤအသိး, မ်အဝဲဒၣ်အိၣ်စ့ၢ်ကီးဒီးစီၤၡလိၤမိၤဒီးဒုးဘီၣ်ထီၣ်ညီ ထီၣ်အတၢ်ပၢတၢ်ပြးဒိၣ်န့ၢ်အါန့ၢ်ဒံးနတၢ်ပၢတၢ်ပြးန့ၣ်တ က့ၢ်.”",
			"38": "<sup>38</sup> လၢတၢ်န့ၣ်အဃိစီၤစၤဒိး, စီၤနၤသၣ်, စီၤဘနါယၤဒီးစီၤပၤ အခ့အပှၤတဖၣ်ဒုးဒိးထီၣ်စီၤၡလိၤမိၤလၢစီၤပၤဒၤဝံးအကသ့ၣ် လၤဒီးလဲၤယုၤဒီးကဟုကယာ်အီၤတုၤလီၤဆူကံဃိၣ်အထံမူ ထီၣ်ပၢၢ်န့ၣ်လီၤ.",
			"39": "<sup>39</sup> စီၤစၤဒိးဟံးန့ၢ်သ့ၣ်စၤယံးအသိဒၢလၢအဟဲစိာ်ဝဲလၢယွၤ အိၣ်ဝဲဆိးဝဲအဒဲစီဆှံအပူၤဒီးဖှူဝဲစီၤၡလိၤမိၤန့ၣ်လီၤ. အဝဲသ့ၣ်အူထီၣ်ကွဲၤဒီးပှၤဂီၢ်မုၢ်ခဲလၢာ်ကိးပသူထီၣ်ဝဲ, “မ်စီၤပၤၡလိၤမိၤမူဝဲအါနံၣ်အါလါန့ၣ်တက့ၢ်.”",
			"40": "<sup>40</sup> အန့ၣ်ဝံၤဒီး, အဝဲသ့ၣ်ခဲလၢာ်ဟဲက့ၤပိာ်အခံ, ကိးထီၣ်လၢတၢ်သူၣ်ခုသးခုဒီးအူပံတဖၣ်တုၤဒၣ်လဲာ်ဟီၣ်ခိၣ် သထြူးဝဲလၢတၢ်သီၣ်တၢ်သဲအဃိန့ၣ်လီၤ.",
			"41": "<sup>41</sup> ဖဲစီၤအဒိနံၤယၤဒီးကယဲၢ်အပှၤသမှံၤခဲလၢာ်အီၣ်တၢ်အီတၢ်ဝံၤ န့ၣ်, အဝဲသ့ၣ်နၢ်ဟူတၢ်အသီၣ်န့ၣ်လီၤ. ဒီးဖဲစီၤယိၤအာ်နၢ်ဟူဝဲကွဲၤအသီၣ်န့ၣ်သံကွၢ်ဝဲ, “ကယဲၢ်တၢ်အသီၣ်လၢဝ့ၢ်ပူၤန့ၣ်အခီပညီမ့ၢ်တၢ်မနုၤန့ၣ် လဲၣ်.”",
			"42": "<sup>42</sup> တချုးလၢအကတိၤတၢ်ဝံၤဒံးဘၣ်န့ၣ်, စီၤယိၤနၤသၣ်လၢအမ့ၢ်ပှၤလုၢ်တၢ်အခိၣ်စီၤအ့ဘယၤသၢ်အဖိခွါ ဟဲတုၤဝဲဒၣ်န့ၣ်လီၤ. စီၤအဒိနံၤယၤစံးဘၣ်အီၤ, “ဟဲနုာ်တက့ၢ်. နမ့ၢ်ပှၤအဂ့ၤတဂၤလီၤ. လီၤဂာ်လၢနဟဲစိာ်တၢ်ကစီၣ်လၢအဂ့ၤန့ၣ်လီၤ.”",
			"43": "<sup>43</sup> စီၤယိၤနၤသၣ်စံးဆၢဝဲ, “တမ့ၢ်ဒ်န့ၣ်ဘၣ်. တၢ်ဒိၣ်ကစၢ်စီၤပၤဒၤဝံးဒုးကဲထီၣ်စီၤၡလိၤမိၤလၢစီၤပၤ လံန့ၣ်လီၤ.",
			"44": "<sup>44</sup> စီၤပၤမၢလီၤဝဲစီၤစၤဒိး, စီၤနၤသၣ်, စီၤဘနါယၤဒီးပှၤ တဖၣ်လၢအခိးစီၤပၤအသးသမူဒ်သိးကလဲၤယုၤအီၤဒီးကဟုကယာ်အီၤ အဂီၢ်န့ၣ်လီၤ. အဝဲသ့ၣ်ဒုးဒိးအီၤစီၤပၤအကသ့ၣ်လၤန့ၣ်လီၤ.",
			"45": "<sup>45</sup> ဒီးစီၤစၤဒိးဒီးစီၤနၤသၣ်ဖှူအီၤဒ်စီၤပၤအသိးဖဲကံဃိၣ် အထံထီၣ်ပၢၢ်န့ၣ်လီၤ. အန့ၣ်ဝံၤအဝဲသ့ၣ်လဲၤဆူဝ့ၢ်ပူၤ, ကိးထီၣ်လၢတၢ်သးခုဒီး, ပှၤဂီၢ်မုၢ်သ့ၣ်တဖၣ်ခဲကနံၣ်အံၤ, သီၣ်တထူၣ်ဘးလီန့ၣ်လီၤ. တၢ်အသီၣ်န့ၣ်, မ့ၢ်တၢ်လၢနနၢ်ဟူတ့ၢ်န့ၣ်လီၤ.",
			"46": "<sup>46</sup> ခဲကနံၣ်အံၤစီၤၡလိၤမိၤကဲထီၣ်စီၤပၤလံန့ၣ်လီၤ.",
			"47": "<sup>47</sup> လၢတၢ်န့ၣ်အမဲာ်ညါ, ကွီၢ်အပဒိၣ်ပပှၢ်တဖၣ်လဲၤနုာ်ဒ်သိးကဟ့ၣ်ထီၣ် တၢ်ယူးယီၣ်ဆူတၢ်ဒိၣ်ကစၢ်စီၤပၤဒၤဝံးဒီးစံးဝဲ, မ်နကစၢ်ယွၤဒုးမၤမံၤဟူသၣ်ဖျါစီၤၡလိၤမိၤအါန့ၢ်ဒံးနၤ ဒၣ်လဲာ်, တက့ၢ်န့ၣ်လီၤ. အန့ၣ်တစု, စီၤပၤဒၤဝံးသကူးလီၤအသးဒီးဘူၣ် ထီၣ်ဘါထီၣ်တၢ်လၢအလီၢ်မံအဖီခိၣ်န့ၣ်လီၤ.",
			"48": "<sup>48</sup> ဒီးဃ့ဘါထုကဖၣ်ဝဲ, မ်ပကစံးထီၣ်ပတြၢၤယွၤ, ကီၢ်အံၣ်စရ့လးအကစၢ်ယွၤလၢမုၢ်မဆါတနံၤအံၤ, ဒုးကဲထီၣ်ယစၢၤယသွဲၣ်အကျါတဂၤလၢကထီၣ်ယလီၢ်ဒ်စီၤပၤတဂၤ အသိးဒီးပျဲယအိၣ်မူလၢယကထံၣ်ဘၣ်တၢ်အံၤ, အဃိန့ၣ်တက့ၢ်, န့ၣ်လီၤ.”",
			"49": "<sup>49</sup> အန့ၣ်ဝံၤဒီး, စီၤအဒိနံၤယၤအပှၤသမှံၤတဖၣ်ပျံၤတၢ်ဖုးတၢ် ဒီးအဝဲသ့ၣ်ခဲလၢာ်ဂဲၤထၢၣ်ဝဲဒီးဟးထီၣ်ကွံာ်ဝဲ, တဂၤလၢအကျဲဒၣ်ဝဲစုာ်စုာ်န့ၣ်လီၤ.",
			"50": "<sup>50</sup> လၢတၢ်ပျံၤဘၣ်စီၤၡလိၤမိၤဖးဒိၣ်အပူၤန့ၣ်, စီၤအဒိၤနံၤယၤလဲၤဝဲဆူယွၤအဒဲစီဆှံလၢယွၤအိၣ်ဝဲဒီး ဟံးဃာ်ကျၢၤယွၤအတၢ်လုၢ်လီၢ်အနၢၣ်တဖၣ်န့ၣ်လီၤ.",
			"51": "<sup>51</sup> စီၤပၤၡလိၤမိၤဘၣ်တၢ်တဲဘၣ်အီၤလၢစီၤအဒိနံၤယၤပျံၤအီၤ ဒီးဖီၣ်ဃးဝဲတၢ်လုၢ်လီၢ်အနၢၣ်တဖၣ်ဒီးစံးဝဲ, “အဆိကတၢၢ်န့ၣ်ယအဲၣ်ဒိးလၢစီၤပၤၡလိၤမိၤကဆိၣ်လီၤအသးဒီး ယၤလၢအသုတမၤသံယၤတဂ့ၤန့ၣ်လီၤ.”",
			"52": "<sup>52</sup> စီၤၡလိၤမိၤစံးဆၢဝဲ, “အဝဲအသးမ့ၢ်တီန့ၣ်, အခိၣ်သူတဘိလၢအခိၣ်လိၤဒၣ်လဲာ်န့ၣ်တဘၣ်တၢ်ထိးအီၤဘၣ်. ဘၣ်ဆၣ်အသးမ့ၢ်တတီဘၣ်န့ၣ်ဒီးအဝဲကဘၣ်သံဝဲဒၣ်န့ၣ်လီၤ.”",
			"53": "<sup>53</sup> အန့ၣ်ဒီး, စီၤပၤၡလိၤမိၤမၢပှၤလဲၤကိးစီၤအဒိနံၤယၤဒီး မၢပှၤဟဲက့ၤစိာ်လီၤက့ၤအီၤလၢတၢ်လုၢ်လီၢ်အဖီခိၣ်န့ၣ်လီၤ. စီၤအဒိနံၤယၤလဲၤဆူစီၤပၤအအိၣ်, သကူးလီၤအသးလၢစီၤပၤ အမဲာ်ညါဒီးစီၤပၤစံးဘၣ်အီၤ, “နက့ၤဆူနဟံၣ်သ့ဝဲလီၤ.”"
		},
		"2": {
			"1": "<sup>1</sup> ဘူးထီၣ်လၢစီၤဒၤဝံးကသံန့ၣ်အဝဲကိးအဖိခွါစီၤၡလိၤမိၤ ဒီးဟ့ၣ်လီၤအီၤအတၢ်မၤလိာ်ပိာ်လီၤလၢခံကတၢၢ်တဖၣ်န့ၣ်လီၤ.",
			"2": "<sup>2</sup> ယတၢ်သံအဆၢကတီၢ်ဟဲတုၤလံ. အိၣ်ဒီးတၢ်နာ်န့ၢ်အီၤနသးဒီးတၢ် ပာ်လီၤသးသပှၢ်ပှၢ်,",
			"3": "<sup>3</sup> ဒီးမၤတၢ်လၢယွၤ, နကစၢ်ယွၤမၤလိာ်နၤလၢနကဘၣ်မၤန့ၣ်တက့ၢ်. စူၢ်ကယဲၢ်အဝဲအတၢ်ဘူၣ်ထီၣ်ဘါထီၣ်အတၢ်သိၣ်တၢ်သီဒီးအတၢ်မၤလိာ် တဖၣ်လၢအအိၣ်ကွဲးအသးလၢစီၤမိၤၡ့အတၢ်သိၣ်တၢ်သီအလံာ်ပူၤဒ် သိးဖဲနလဲၤတၢ်တပူၤလၢ်လၢ်န့ၣ်, နကဘီၣ်ထီၣ်ညီထီၣ်လၢကယဲၢ်တၢ်လၢနမၤခဲလၢာ်အပူၤန့ၣ်တက့ၢ်.",
			"4": "<sup>4</sup> နမ့ၢ်စူၢ်အီၤဒီး, ယွၤကဟံးဃာ်အတၢ်အၢၣ်လီၤလၢအမၤတ့ၢ်ဝဲ, ဖဲအဝဲစံးဘၣ်တ့ၢ်ယၤလၢ, ယစၢၤယသွဲၣ်တဖၣ်, ကပၢဘၣ်ကီၢ်အံၣ်စရ့လးအဆၢကတီၢ်ကယံာ်ပှဲၤသိးဒီးအဝဲသ့ၣ်အတၢ် စူၢ်ယတၢ်မၤလိာ်လၢတၢ်သးတီလီၤတံၢ်လီၤဆဲးလၢအသူၣ်ဒီဖျၢၣ် သးဒီဖျၢၣ်န့ၣ်လီၤ.",
			"5": "<sup>5</sup> တၢ်အိၣ်ဒံးအဂၤတမံၤန့ၣ်လီၤ. နသ့ၣ်နီၣ်ထီၣ်တၢ်လၢစီၤယိၤအာ် မၤဘၣ်တ့ၢ်ယၤခီဖျိမၤသံသုးခိၣ်ဖးဒိၣ်ခံဂၤလၢအံၣ်စရ့လး အသုးမုၢ်အပူၤလၢအမ့ၢ်ဝဲ, စီၤန့ၢ်အဖိခွါစီၤအဘံန့ၢ်, ဒီးစီၤယ့သ့ၢ်အဖိခွါစီၤဧမါစၤလီၤ. နသ့ၣ်နီၣ်ထီၣ်လၢအဝဲမၤသံတ့ၢ်အဝဲသ့ၣ်လၢတၢ်မုာ်တၢ်ခုၣ်အကတီၢ် ဒ်လဲၣ်, ဒ်တၢ်ဟ့ၣ်ကၣ်အသိးလၢတၢ်သံတဖၣ်လၢအဝဲသ့ၣ်မၤဘၣ်တ့ၢ်ဝဲဖဲတၢ် ဒုးတၢ်ယၤအကတီၢ်အဃိန့ၣ်လီၤ. အဝဲမၤသံကွံာ်ပှၤလၢအတၢ်ကမၣ်တအိၣ်တဖၣ်, ဒီးယဟံးန့ၢ်မူဒါလၢတၢ်လၢအဝဲအမၤတ့ၢ်ဝဲအဂီၢ်အဃိ, ခဲကနံၣ်အံၤယတူၢ်ဘၣ်က့ၤယဲတၢ်မၤအသးတဖၣ်လၢအပိာ်ထွဲထီၣ်အခံ န့ၣ်လီၤ.",
			"6": "<sup>6</sup> နသ့ၣ်ညါတၢ်လၢနကဘၣ်မၤန့ၣ်လီၤ. တကြၢးနပျဲအဝဲသံဒ်န့ဆၢၣ် အလုၢ်အလၢ်တမံၤအသိးန့ၣ်ဘၣ်.",
			"7": "<sup>7</sup> ဘၣ်ဆၣ်ဒီးဒုးနဲၣ်တၢ်သူၣ်ကညီၤသးကညီၤဆူစီၤဘၢ်စံးလဲ အဖိခွါတဖၣ်လၢအအိၣ်လၢဝ့ၢ်ကံးလဧးဒီးအံးထွဲကွၢ်ထွဲအဝဲ သ့ၣ်, မ့ၢ်လၢအဝဲသ့ၣ်မ့ၢ်ပှၤသူၣ်ကညီၤသးကညီၤယၤဖဲယဘၣ်ဃ့ၢ်ပူၤ ဖျဲးကွံာ်ယသးလၢနဒီပုၢ်ဝဲၢ်ခွါစီၤအးဘၡါလိၣ်အအိၣ်အကတီၢ် အဃိန့ၣ်တက့ၢ်.",
			"8": "<sup>8</sup> လၢပှၤဘံၣ်ယၤမံၣ်အဒူၣ်အပူၤန့ၣ်ပှၤအိၣ်ဒံးဝဲတဂၤလၢအမ့ၢ်စီၤ က့ရၤအဖိခွါစီၤၡံမံၤလၢဝ့ၢ်ဘၤဃူရံၣ်န့ၣ်လီၤ. ဘၣ်တနံၤဖဲယလဲၤဆူဝ့ၢ်မၤဃန့ၤန့ၣ်အဝဲဆိၣ်အၢယၤဆါဆါကလဲာ် န့ၣ်လီၤ. ဘၣ်ဆၣ်ဖဲယထံၣ်လိာ်ယသးဒီးအီၤဖဲ ထံကျိယၢ်ဒ့ၣ်န့ၣ်ယဟ့ၣ်လီၤအီၤယတၢ်အၢၣ်လီၤသမှံၤသပှၢ်လၢယွၤ အမံၤအပူၤလၢယတပျဲတၢ်မၤသံကွံာ်အီၤဘၣ်.",
			"9": "<sup>9</sup> ဘၣ်ဆၣ်ပျဲပူၤကွံာ်အီၤလၢတၢ်စံၣ်ညီၣ်တဂ့ၤ. နသ့ၣ်ညါတၢ်လၢနကဘၣ်မၤအီၤလီၤ. ဒီးနကဘၣ်ကူၣ်ကျဲၤဒ်သိးအဝဲကဘၣ်တၢ်မၤသံအီၤအဂီၢ်န့ၣ်လီၤ.",
			"10": "<sup>10</sup> စီၤဒၤဝံးသံဝဲ, ဒီးဘၣ်တၢ်ခူၣ်လီၤကွံာ်အီၤလၢစီၤဒၤဝံး အဝ့ၢ်ပူၤန့ၣ်လီၤ.",
			"11": "<sup>11</sup> အဝဲမ့ၢ်တ့ၢ်ကီၢ်အံၣ်စရ့လးအစီၤပၤအနံၣ်လွံၢ်ဆံ, ဒီးပၢတၢ်လၢဝ့ၢ်ဃ့ဘြိၣ်အပူၤနွံနံၣ်ဒီးလၢဝ့ၢ်ယရူၤၡလ့ၣ် အပူၤသၢဆံသၢနံၣ်န့ၣ်လီၤ.",
			"12": "<sup>12</sup> စီၤၡလိၤမိၤကဲထီၣ်စီၤပၤလၢအပၢ်စီၤဒၤဝံးအလီၢ်, ဒီးအဝဲအတၢ်စိတၢ်ကမီၤဒ်စီၤပၤအသိး, သူၣ်လီၤအသးဂၢၢ်ဂၢၢ်ကျၢၤကျၢၤန့ၣ်လီၤ.",
			"13": "<sup>13</sup> အန့ၣ်တစုနီၢ်ဃးကံၤအဖိခွါစီၤအဒိနံၤယၤလဲၤဆူစီၤၡလိၤ မိၤအမိၢ်နီၢ်ဘၤသၡ့ဘၤအအိၣ်န့ၣ်လီၤ. နီၢ်ဘၤသၡ့ဘၤသံကွၢ်အီၤ, “အအံၤမ့ၢ်တၢ်ဒီတံၤဒီသကိးအတၢ်ဟဲန့ၣ်ဧါ.” ဒီးစီၤအဒိနံၤယၤစံးဆၢဝဲ, “မ့ၢ်လီၤ.”",
			"14": "<sup>14</sup> အန့ၣ်ဒီး, စီၤအဒိနံၤယၤစံးအါထီၣ်ဝဲ, “ယအဲၣ်ဒိးကတိၤတၢ်ဒီးနၤတမံၤလီၤ.” နီၢ်ဘၤသၡ့ဘၤသံကွၢ်အီၤ, “မ့ၢ်တၢ်မနုၤန့ၣ်လဲၣ်.”",
			"15": "<sup>15</sup> အဝဲစံးဆၢဝဲ, “နသ့ၣ်ညါလၢယကဘၣ်ကဲထီၣ်စီၤပၤဒီးပှၤကိး ဂၤဒဲးလၢကီၢ်အံၣ်စရ့လးအပူၤမုၢ်လၢ်တၢ်အံၤန့ၣ်လီၤ. ဘၣ်ဆၣ်, တၢ်တမံၤဒၣ်မၤအသး, တၢ်မၤအသးလီၤဆီကွံာ်ဒီးယဒီပုၢ် ဝဲၢ်ခွါကဲထီၣ်စီၤပၤ, မ့ၢ်လၢတၢ်န့ၣ်မ့ၢ်ယွၤအတၢ်ဘၣ်အသးအဃိန့ၣ်လီၤ.",
			"16": "<sup>16</sup> ဒီးခဲကနံၣ်အံၤယအဲၣ်ဒိးဃ့သကွံာ်ကညးတၢ်တမံၤန့ၣ်လီၤ. ဝံသးစူၤဂ့ၢ်လိာ်ယၤတဂ့ၤ.” ဒီးနီၢ်ဘၤသၡ့ဘၤသံကွၢ်ဝဲ, “မ့ၢ်တၢ်မနုၤန့ၣ်လဲၣ်.”",
			"17": "<sup>17</sup> အဝဲစံးဆၢဝဲ, “ယသ့ၣ်ညါလၢစီၤပၤၡလိၤမိၤတမ့ၢ်ကဂ့ၢ်လိာ် နၤဘၣ်. ဝံသးစူၤဃ့န့ၢ်ယၤစီၤပၤၡလိၤမိၤလၢကပျဲယမၤန့ၢ်နီၢ်အဘံ ၡး, ပိာ်မုၣ်သးစၢ်တဂၤလၢဝ့ၢ်ၡူန့ၣ်, ဒ်ယမါအသိးတက့ၢ်.”",
			"18": "<sup>18</sup> နီၢ်ဘၤသၡ့ဘၤစံးဆၢဝဲ, “ဂ့ၤလံ. ယကကတိၤတၢ်ဒီးစီၤပၤလၢ နဂီၢ်န့ၣ်လီၤ.”",
			"19": "<sup>19</sup> လၢတၢ်န့ၣ်အဃိ, နီၢ်ဘၤသၡ့ဘၤလဲၤဃီၤဆူစီၤပၤအအိၣ်ဒ်သိး ကကတိၤတၢ်ဒီးအီၤလၢစီၤအဒိနံၤယၤအဂီၢ်န့ၣ်လီၤ. စီၤပၤဂဲၤထၢၣ်လၢကသဂၢၢ်အမိၢ်ဒီးသကူးလီၤအသးဒီးဟ့ၣ်အီၤတၢ် ယူးယီၣ်န့ၣ်လီၤ. ဝံၤဒီးအဝဲဆ့ၣ်နီၤလၢအလီၢ်ပစိာ်အဖီခိၣ်ဒီးမၢပှၤဟဲစိာ် နုာ်လီၢ်ပစိာ်အဂၤတခါ, ဒီးအမိၢ်ဆ့ၣ်နီၤဝဲလၢလီၢ်ပစိာ်န့ၣ်အဖီခိၣ်လၢအဝဲအစုထွဲ တခီန့ၣ်လီၤ.",
			"20": "<sup>20</sup> နီၢ်ဘၤသၡ့ဘၤစံးဘၣ်အီၤ, “ယအဲၣ်ဒိးဃ့နၤ, တၢ်သကွံာ်ကညးအဆံးဖိတမံၤလၢနကဟ့ၣ်ယၤလီၤ. တဘၣ်ဂ့ၢ်လိာ်ယၤတဂ့ၤ.” အဝဲဒၣ်စံးဝဲ, “ယမိၢ်ဧၢ, ဃ့တက့ၢ်. ယတဂ့ၢ်လိာ်နၤဘၣ်.”",
			"21": "<sup>21</sup> နီၢ်ဘၤသၡ့ဘၤစံးဆၢအီၤ “ဟ့ၣ်လီၤနဒီပုၢ်ဝဲၢ်ခွါစီၤအဒိ နံၤယၤလၢနီၢ်အဘံၡးဒ်သိးကကဲထီၣ်အမါန့ၣ်တက့ၢ်.”",
			"22": "<sup>22</sup> စီၤပၤစံးဘၣ်အီၤ, “ဘၣ်မနုၤနဃ့ယၤလၢယကဟ့ၣ်နီၢ်အဘံၡးဆူ အီၤန့ၣ်လဲၣ်. နဂ့ၤဃ့ဃုာ်စ့ၢ်ကီးလၢယကဟ့ၣ်အီၤစီၤပၤအလီၢ်ပစိာ်န့ၣ်လီၤ. အဂ့ၢ်ဒ်အံၤအဝဲမ့ၢ်ယဝဲၢ်, ဒီးပှၤလုၢ်တၢ်အခိၣ်စီၤအ့ဘယၤသၢ် ဒီးစီၤယိၤအာ်အိၣ်လၢအအိၣ်တကပၤန့ၣ်လီၤ.”",
			"23": "<sup>23</sup> အန့ၣ်ဒီး, စီၤၡလိၤမိၤမၤတၢ်အၢၣ်လီၤသမှံၤသပှၢ်တမံၤလၢယွၤ အမံၤအပူၤစံးဝဲ, “ယမ့ၢ်တမၢဘၣ်စီၤအဒိနံၤယၤလၢအက ဟ့ၣ်အသးသမူဒ်တၢ်အပှ့ၤလၢအဃ့ဝဲတမံၤအဃိဘၣ်ဒီး, မ်ကစၢ်ယွၤမၤသံယၤတက့ၢ်.",
			"24": "<sup>24</sup> ယွၤပာ်လီၤယၤဂၢၢ်ဂၢၢ်ကျၢၤကျၢၤလၢယပၢ်စီၤဒၤဝံးအလီၢ်ပစိာ် အဖီခိၣ်န့ၣ်လီၤ. အဝဲဟံးဃာ်အတၢ်အၢၣ်လီၤ, ဒီးဟ့ၣ်လီၤယၤဒီးယစၢၤယသွဲၣ်တဖၣ်လၢ ဘီမုၢ်န့ၣ်လီၤ. ယဆိၣ်တၢ်လၢယွၤလၢအမူဝဲတဂၤအမံၤအပူၤလၢစီၤအဒိနံၤယၤကသံ ဝဲတနံၤအံၤဒၣ်လဲာ်န့ၣ်လီၤ.”",
			"25": "<sup>25</sup> လၢတၢ်န့ၣ်အဃိစီၤပၤၡလိၤမိၤဟ့ၣ်လီၤအကလုၢ်လၢစီၤဘနါယၤ ကလဲၤမၤသံကွံာ်စီၤအဒိနံၤယၤဒီးစီၤအဒိနံၤယၤသံကွံာ်ဝဲ ဒၣ်န့ၣ်လီၤ.",
			"26": "<sup>26</sup> တုၤနုၤတစု, စီၤပၤၡလိၤမိၤစံးဘၣ်ပှၤလုၢ်တၢ်အခိၣ်စီၤအ့ဘယၤသၢ်, “က့ၤဆူနတၢ်အိၣ်တၢ်ဆိးဒၣ်နဲအလီၢ်လၢဧၤနသိးအပူၤန့ၣ်တ က့ၢ်. နကၢကီၣ်လၢနကဘၣ်သံဘၣ်ဆၣ်, ယတမၤသံနၤခဲအံၤဒံးဘၣ်. အဂ့ၢ်ဒ်အံၤ, နမ့ၢ်တ့ၢ်ပှၤအခိၣ်လၢအကွၢ်ထွဲယွၤအတၢ်အၢၣ်လီၤအီ လီၤအတလါစီဆှံ, ဖဲနအိၣ်တ့ၢ်ဒီးယပၢ်စီၤဒၤဝံးအခါ, ဒီးနတူၢ်သကိးဃုာ်တၢ် ဒီးအီၤလၢကယဲၢ်အတၢ်ကိၢ်တၢ်ဂီၤခဲလၢာ်အပူၤအဃိန့ၣ်လီၤ.”",
			"27": "<sup>27</sup> အန့ၣ်ဒီးစီၤၡလိၤမိၤဒုးဟးထီၣ်ကွံာ်စီၤအ့ဘယၤသၢ်လၢတၢ်မၤ တၢ်ဒ်ယွၤအပှၤလုၢ်တၢ်အခိၣ်တဂၤအသိး, သတးဒီးအဝဲ မၤလၢထီၣ်ပှဲၤထီၣ်တၢ်လၢယွၤစံးတ့ၢ်ဝဲဖဲဝ့ၢ်ၡံလိၤဘၣ်ထွဲ ဒီးပှၤလုၢ်တၢ်အခိၣ်စီၤဧ့လံၤဒီးအစၢၤအသွဲၣ်တဖၣ်အဂ့ၢ်န့ၣ်လီၤ.",
			"28": "<sup>28</sup> စီၤယိၤအာ်နၢ်ဟူဘၣ်တၢ်လၢမၤတ့ၢ်အသးန့ၣ်လီၤ. (အဝဲဆီၣ်ထွဲမၤစၢၤတ့ၢ်စီၤအဒိနံၤယၤ, ဘၣ်ဆၣ်, တဆီၣ်ထွဲမၤစၢၤတ့ၢ်စီၤအးဘၡါလိၣ်ဘၣ်) လၢတၢ်န့ၣ်အဃိအဝဲဃ့ၢ်ပူၤဖျဲးအသးဆူယွၤအိၣ်ဝဲဆိးဝဲ အဒဲစီၤဆှံအပူၤဒီးဟံးဃာ်ကျၢၤတၢ်လုၢ်လီၢ်အသနၢၣ်တဖၣ်န့ၣ် လီၤ.",
			"29": "<sup>29</sup> ဖဲတၢ်ကစီၣ်တုၤဃီၤဆူစီၤပၤၡလိၤမိၤအအိၣ်လၢစီၤယိၤအာ်ဃ့ၢ် ပူၤဖျဲးအသးဆူယွၤအဒဲစီဆှံအပူၤဒီးအိၣ်ဝဲလၢတၢ်လုၢ်လီၢ် အကပၤန့ၣ်, စီၤၡလိၤမိၤမၢလီၤပှၤစိာ်တၢ်ကစီၣ်တဂၤဆူ စီၤယိၤအာ်အအိၣ်ဒ်သိးကသံကွၢ်အီၤလၢဘၣ်မနုၤအဝဲဃ့ၢ်ပူၤ ဖျဲးကွံာ်အသးဆူတၢ်လုၢ်လီၢ်အပူၤလဲၣ်န့ၣ်လီၤ. စီၤယိၤအာ်စံးဆၢဝဲလၢအဝဲဃ့ၢ်ပူၤဖျဲးကွံာ်အသးဆူယွၤအ အိၣ်, မ့ၢ်လၢအဝဲပျံၤဘၣ်စီၤၡလိၤမိၤအဃိန့ၣ်လီၤ. အန့ၣ်ဒီးစီၤၡလိၤမိၤမၢစီၤဘနါယၤလၢကမၤသံကွံာ်အီၤန့ၣ် လီၤ.",
			"30": "<sup>30</sup> စီၤဘနါယၤလဲၤဃီၤဆူဒဲစီဆှံဒီးစံးဘၣ်စီၤယိၤအာ်, “စီၤပၤဟ့ၣ်လီၤအကလုၢ်လၢနကဟဲက့ၤထီၣ်လီၤ.” စီၤယိၤအာ်စံးဆၢဝဲ, “ယတဟဲက့ၤထီၣ်ဘၣ်. ယကသံဖဲအံၤလီၤ.” စီၤဘနါယၤက့ၤကဒါက့ၤဆူ စီၤပၤအအိၣ်, ဒီးတဲဘၣ်အီၤလၢတၢ်လၢစီၤယိၤအာ်စံးတ့ၢ်ဝဲ န့ၣ်လီၤ.",
			"31": "<sup>31</sup> စီၤၡလိၤမိၤစံးဆၢအီၤ, “မၤတၢ်လၢစီၤယိၤအာ်စံးဝဲန့ၣ်တ က့ၢ်. မၤသံအီၤဒီးခူၣ်လီၤကွံာ်အီၤန့ၣ်တက့ၢ်. အန့ၣ်သတးဒီးယၤမ့ၢ်ဂ့ၤ, စီၤဒၤဝံးအစၢၤအသွဲၣ်အဂၤတဖၣ်မ့ၢ် ဂ့ၤ, တအိၣ်ဘၣ်လၢၤဒီးမူဒါနီတစုလၢတၢ်လၢစီၤယိၤအာ်မၤတ့ၢ်ဝဲ ဖဲအဝဲမၤသံတ့ၢ်ပှၤလၢအတၢ်ကမၣ်တဖၣ်အဂီၢ်လၢၤဘၣ်န့ၣ်လီၤ.",
			"32": "<sup>32</sup> ယွၤကစံၣ်ညီၣ်စီၤယိၤအာ်လၢတၢ်မၤသံတဖၣ်လၢအဝဲမၤတ့ၢ်ဝဲ, တအိၣ်ဘၣ်ဒီးယပၢ်စီၤဒၤဝံးအတၢ်သ့ၣ်ညါထွဲဘၣ်အဃိန့ၣ်လီၤ. စီၤယိၤအာ်မၤသံကွံာ်ပှၤခံဂၤလၢအတၢ်ကမၣ်တအိၣ်ဘၣ်ဒီးမ့ၢ် တ့ၢ်ပှၤလၢအဂ့ၤန့ၢ်အီၤ, အံၣ်စရ့းလးအသုးမုၢ်သုးခိၣ်ကျၢၢ်စီၤအဘံန့ၢ်ဒီးယူဒၤအသုး မုၢ်အသုးခိၣ်ကျၢၢ်စီၤဧမါစၤတဖၣ်န့ၣ်လီၤ.",
			"33": "<sup>33</sup> တၢ်စံၣ်ညီၣ်လၢအဝဲသ့ၣ်ဘၣ်တၢ်မၤသံအီၤအဂီၢ်န့ၣ်, ကလီၤဘၣ်ဝဲလၢစီၤယိၤအာ်အလိၤဒီးအစၢၤအသွဲၣ်တဖၣ်အလိၤလီၤ စိၤလီၤထီန့ၣ်လီၤ. မ့မ့ၢ်, ယွၤကဟ့ၣ်တၢ်မၤနၢၤထီဘိဆူစီၤဒၤဝံးအစၢၤအသွဲၣ် တဖၣ်လၢအဆ့ၣ်နီၤလၢအဝဲအလီၢ်ပစိာ်အလိၤန့ၣ်လီၤ.”",
			"34": "<sup>34</sup> လၢတၢ်န့ၣ်အဃိစီၤဘနါယၤလဲၤဃီၤဆူယွၤအဒဲစီဆှံဒီးမၤသံ ကွံာ်စီၤယိၤအာ်ဒီးအဝဲဘၣ်တၢ်ခူၣ်လီၤကွံာ်အီၤဖဲတၢ်လီၢ်ပျီ ပူၤ, လၢအဟီၣ်ခိၣ်ကဝီၤဒၣ်ဝဲန့ၣ်လီၤ.",
			"35": "<sup>35</sup> စီၤပၤဒုးကဲထီၣ်စီၤဘနါယၤလၢပှၤသုးမုၢ်အသုးခိၣ်ကျၢၢ်လၢ စီၤယိၤအာ်အလီၢ်, ဒီးပာ်စီၤစၤဒိးလၢပှၤလုၢ်တၢ်အခိၣ်, လၢစီၤအ့ဘယၤသၢ်အလီၢ်န့ၣ်လီၤ.",
			"36": "<sup>36</sup> အန့ၣ်ဝံၤဒီး, စီၤပၤမၤလိာ်စီၤၡံမံၤဒီးစံးဘၣ်အီၤ, “သူၣ်ထီၣ်ဟံၣ်တဖျၢၣ်လၢနဂီၢ်ဒၣ်နဲလၢဝ့ၢ်ယရူၤၡလ့ၣ်အပူၤန့ၣ် တက့ၢ်. အိၣ်ဆိးလၢဟံၣ်န့ၣ်အပူၤဒီးဟးထီၣ်လၢဝ့ၢ်န့ၣ်တဂ့ၤ.",
			"37": "<sup>37</sup> နမ့ၢ်ဟးထီၣ်ဒီးလဲၤဖျိကွံာ်ယံၤန့ၢ်ဒံးထံကျိဖိကံဒြိၣ် တစုစုဒီးနကသံသပှၢ်ကတၢၢ်လီၤ. တၢ်န့ၣ်ကမ့ၢ်နတၢ်ကမၣ်ဒၣ်နဲလီၤ.”",
			"38": "<sup>38</sup> စီၤၡံမံၤစံးဆၢဝဲ, “ဂ့ၤလံ. တၢ်ဒိၣ်ကစၢ်စီၤပၤဧၢ, ယကမၤတၢ်လၢနစံးဘၣ်ယၤန့ၣ်လီၤ.” လၢတၢ်န့ၣ်အဃိအဝဲအိၣ်ဝဲဆိးဝဲလၢဝ့ၢ်ယရူၤၡလ့ၣ်အပူၤအါနံၤ အါသီန့ၣ်လီၤ.",
			"39": "<sup>39</sup> ဘၣ်ဆၣ်ဒီးသၢနံၣ်ဝံၤအလီၢ်ခံန့ၣ်, စီၤၡံမံၤအကုၢ်တဖၣ်အကျါ ခံဂၤဃ့ၢ်ကွံာ်ဝဲဆူဝ့ၢ်ကၤသးအစီၤပၤ, စီၤမၤကၤအဖိခွါစီၤအၤကံၣ်အအိၣ်န့ၣ်လီၤ. တုၤစီၤၡံမံၤနၢ်ဟူဘၣ်ဝဲလၢအဝဲသ့ၣ်အိၣ်လၢဝ့ၢ်ကၤသးန့ၣ်,",
			"40": "<sup>40</sup> အဝဲဂီၤကၢ်ထီၣ်အကသ့ၣ်ယီၤဒီးလဲၤဝဲဆူစီၤပၤအၤကံၣ်အအိၣ်လၢ ဝ့ၢ်ကၤသးလၢကဃုထံၣ်အကုၢ်တဖၣ်အဂီၢ်န့ၣ်လီၤ. ဒီးထံၣ်န့ၢ်က့ၤဝဲဒီးဟဲက့ၤကိးကဒါက့ၤဝဲဆူအဟံၣ်န့ၣ်လီၤ.",
			"41": "<sup>41</sup> တုၤစီၤၡလိၤမိၤနၢ်ဟူတ့ၢ်တၢ်လၢစီၤၡံမံၤမၤတ့ၢ်ဝဲန့ၣ်,",
			"42": "<sup>42</sup> အဝဲမၤလိာ်အီၤဒီးစံးဘၣ်အီၤ, “ယမၢနအၢၣ်လီၤယၤလၢယွၤ အမံၤအပူၤလၢနသုတဟးထီၣ်လၢဝ့ၢ်ယရူၤၡလ့ၣ်အပူၤတဂ့ၤန့ၣ်လီၤ. ဒီးယဟ့ၣ်ပလီၢ်တ့ၢ်နၤလၢနမ့ၢ်ဟးထီၣ်ဒီးနကသံသပှၢ်ကတၢၢ်န့ၣ် လီၤ. မ့ၢ်နတအၢၣ်လီၤတၢ်န့ၣ်ဒီးစံးတ့ၢ်လၢနကစူၢ်ယၤဘၣ်န့ၣ်ဧါ.",
			"43": "<sup>43</sup> မ့မ့ၢ်ဒ်န့ၣ်ဒီးဘၣ်မနုၤလၢနမၤဟးဂီၤကွံာ်နတၢ်အၢၣ်လီၤဒီး တစူၢ်ဘၣ်ယတၢ်မၤလိာ်ဘၣ်န့ၣ်လဲၣ်.",
			"44": "<sup>44</sup> ကယဲၢ်တၢ်လၢနမၤကမၣ်ဘၣ်တ့ၢ်ယပၢ်စီၤဒၤဝံးန့ၣ်နသ့ၣ်ညါဂ့ၤဂ့ၤ လီၤ. ယွၤကစံၣ်ညီၣ်နၤလၢတၢ်န့ၣ်အဂီၢ်လီၤ.",
			"45": "<sup>45</sup> ဘၣ်ဆၣ်, အဝဲကဆိၣ်ဂ့ၤယၤ, ဒီးမၤဂၢၢ်မၤကျၢၤစီၤဒၤဝံးအဘီ အမုၢ်လီၤစိၤလီၤထီန့ၣ်လီၤ.”",
			"46": "<sup>46</sup> အန့ၣ်ဝံၤဒီး, စီၤပၤဟ့ၣ်လီၤအကလုၢ်ဆူစီၤဘနါယၤ, ဒီးအဝဲဟးထီၣ်လဲၤမၤသံကွံာ်စီၤၡံမံၤန့ၣ်လီၤ. ဒီးဘီမုၢ်အိၣ်ဂၢၢ်ဆိးကျၢၤဝဲခဲကနံၣ်အံၤ, လၢစီၤၡလိၤမိၤအစုပူၤန့ၣ်လီၤ."
		},
		"3": {
			"1": "<sup>1</sup> စီၤၡလိၤမိၤမၤတၢ်ဒီသိၣ်ဒီမှံၤဒီးကီၢ်အဲၤကူပတူးအစီၤ ပၤခီဖျိအဝဲအတၢ်ဒိးတ့ဒိးဖျီအသးဒီးကီၢ်အဲၤကူပတူးအစီၤပၤအဖိ မုၣ်န့ၣ်လီၤ. အဝဲဟဲက့ၤကိးအီၤလၢကအိၣ်ဝဲဆိးဝဲလၢစီၤဒၤဝံးအဝ့ၢ်ပူၤ တုၤလီၤလၢအဝဲသူၣ်ထီၣ်အနီ, ယွၤအတၢ်လုၢ်ဟံၣ်ဒီးဝ့ၢ်ခိၣ်ဒူဝးတရံးဝ့ၢ်ယရူၤၡလ့ၣ်ဝံၤဝဲ တစုန့ၣ်လီၤ.",
			"2": "<sup>2</sup> တၢ်လုၢ်ဟံၣ်တဖျၢၣ်တဘၣ်တၢ်သူၣ်ထီၣ်အီၤလၢယွၤအဂီၢ်ဒံးဘၣ်. လၢတၢ်န့ၣ်အဃိပှၤဂီၢ်မုၢ်လုၢ်ထီၣ်ပာ်ထီၣ်ဒံးဒၣ်တၢ်လုၢ်တၢ်ပာ် တဖၣ်လၢတၢ်လုၢ်လီၢ်လၢအလီၤဆီလိာ်အသးအါတီၤအဖီခိၣ်န့ၣ်လီၤ.",
			"3": "<sup>3</sup> စီၤၡလိၤမိၤအဲၣ်ဘၣ်ယွၤဒီးပိာ်ထွဲတ့ၢ်အပၢ်စီၤဒၤဝံးအတၢ် မၤလိာ်ပိာ်လီၤတဖၣ်အခံန့ၣ်လီၤ. ဘၣ်ဆၣ်အဝဲမၤသံစ့ၢ်ကီးဆၣ်ဖိကီၢ်ဖိတဖၣ်ဒီးလုၢ်ထီၣ်အီၤဒ် တၢ်လုၢ်တၢ်ပာ်တဖၣ်အသိးလၢတၢ်လုၢ်လီၢ်အကလုာ်ကလုာ်အဖီခိၣ်န့ၣ် လီၤ.",
			"4": "<sup>4</sup> တၢ်မၤအသးတဘျီ, အဝဲလဲၤဆူဝ့ၢ်ကံးဘိၣ်ဒ်သိးကလုၢ်ထီၣ်တၢ် လုၢ်တၢ်ပာ်တဖၣ်, မ့ၢ်လၢဝ့ၢ်ကံးဘိၣ်မ့ၢ်တၢ်လီၢ်ဖဲတၢ်လုၢ်လီၢ်လၢအမံၤဟူသၣ် ဖျါကတၢၢ်အိၣ်ပာ်ဝဲအဃိန့ၣ်လီၤ. အဝဲလုၢ်ထီၣ်တ့ၢ်တၢ်လုၢ်မ့ၣ်အူလၢအကယၤတဖၣ်ဖဲန့ၣ်, လၢအပူၤကွံာ်န့ၣ်လီၤ.",
			"5": "<sup>5</sup> မုၢ်တနၤဃီန့ၣ်, ယွၤလီၣ်ဖျါထီၣ်အသးလၢအီၤလၢတၢ်မံမီၢ်တခါ အပူၤဒီးသံကွၢ်အီၤ, “နအဲၣ်ဒိးလၢယကဟ့ၣ်နၤတၢ်မနုၤလဲၣ်.”",
			"6": "<sup>6</sup> စီၤၡလိၤမိၤစံးဆၢဝဲ, “ထီဘိနပာ်ဖျါထီၣ်နတၢ်အဲၣ်ဒိၣ်ဒိၣ် ကလဲာ်လၢနခ့နပှၤယပၢ်စီၤဒၤဝံးအဂီၢ်ဒီးအဝဲမ့ၢ်တ့ၢ်ပှၤအ ဂ့ၤ, ပှၤအသးတီဒီးပှၤလၢအတီဝဲလိၤဝဲလၢအတၢ်ဘၣ်ထွဲဒီးနၤအပူၤ န့ၣ်လီၤ. ဒီးနပာ်ဖျါထွဲဒံးနတၢ်အဲၣ်လၢအဒိၣ်ဝဲဒီးတလီၤတူာ်ဘၣ်ခီ ဖျိနဟ့ၣ်အီၤဖိခွါတဂၤလၢမုၢ်မဆါတနံၤအံၤလၢအပၢတၢ်လၢ အလီၢ်န့ၣ်လီၤ.",
			"7": "<sup>7</sup> အိယွၤ, ကစၢ်ယွၤဧၢ, ယမ့မ့ၢ်ဒံးဒၣ်လဲာ်ပှၤသးစၢ်ဒီးတသ့ၣ်ညါ လၢကဘၣ်ပၢတၢ်ဒ်လဲၣ်ဘၣ်ဆၣ်, နပျဲယကဲထီၣ်စီၤပၤလၢယပၢ်အလီၢ်န့ၣ်လီၤ.",
			"8": "<sup>8</sup> ခဲအံၤ, ယအိၣ်လၢပှၤဂီၢ်မုၢ်လၢနဃုထၢအီၤဒ်သိးကမ့ၢ်နတၢ်ဒၣ် နဲ, ပှၤဂီၢ်မုၢ်တဖုလၢအါဝဲတုၤဒၣ်လဲာ်တၢ်ဂံၢ်အီၤတသ့ဘၣ်အကျါ န့ၣ်လီၤ.",
			"9": "<sup>9</sup> လၢတၢ်န့ၣ်အဃိဟ့ၣ်လီၤယၤတၢ်ကူၣ်သ့လၢယလိၣ်ဘၣ်အီၤဒ်သိး ယကပၢနပှၤဂီၢ်မုၢ်လၢတၢ်စံၣ်ညီၣ်တီအပူၤဒီးယကသ့ၣ်ညါနီၤဖးတၢ်ဂ့ၤ ဒီးတၢ်အၢအဆၢန့ၣ်တက့ၢ်. မ့တမ့ၢ်ဘၣ်ဒ်န့ၣ်ဒီးယပၢနပှၤဂီၢ်မုၢ်ဖးဒိၣ်အံၤကသ့ဝဲတစုစုဒ်လဲၣ်.”",
			"10": "<sup>10</sup> ယွၤဘၣ်သူၣ်ဘၣ်သးတ့ၢ်တၢ်လၢစီၤၡလိၤမိၤဃ့ဝဲအံၤ,",
			"11": "<sup>11</sup> ဒီးလၢတၢ်န့ၣ်အဃိယွၤစံးဘၣ်အီၤ, “လၢနကဃ့နကစၢ်ဒၣ်နဲအတၢ် အိၣ်ကၢအိၣ်ခိးအဂီၢ်မ့ၢ်ဂ့ၤ, တၢ်ထူးတၢ်တီၤမ့ၢ်ဂ့ၤ, နဒုၣ်နဒါတဖၣ်အတၢ်သံမ့ၢ်ဂ့ၤအလီၢ်န့ၣ်, မ့ၢ်လၢနဃ့တ့ၢ်တၢ်ကူၣ်သ့ဒ်သိးနကပၢတၢ်လၢတၢ်စံၣ်ညီၣ်တီအပူၤ အဃိ,",
			"12": "<sup>12</sup> ယကမၤတၢ်လၢနဃ့တ့ၢ်အီၤန့ၣ်လီၤ. ယကဟ့ၣ်အါထီၣ်နၤတၢ်ကူၣ်သ့ဒီးတၢ်သ့ၣ်ညါနၢ်ပၢၢ်အါန့ၢ်ဒံးပှၤ တဂၤလၢ်လၢ်မၤန့ၢ်တ့ၢ်ဝဲလၢညါမ့ၢ်ဂ့ၤ, ကမၤန့ၢ်ကဒီးဝဲ ဆူညါမ့ၢ်ဂ့ၤန့ၣ်လီၤ.",
			"13": "<sup>13</sup> ယကဟ့ၣ်လီၤစ့ၢ်ကီးနၤတၢ်လၢနတဃ့တဖၣ်န့ၣ်လီၤ. လၢနသးသမူဒီတစိၤန့ၣ်နကအိၣ်ဒီးတၢ်ထူးတၢ်တီၤဒီးတၢ်လၤတၢ် ကပီၤအါန့ၢ်ဒိၣ်န့ၢ်ဒံးစီၤပၤအဂၤ, တဂၤလၢ်လၢ်န့ၣ်လီၤ.",
			"14": "<sup>14</sup> ဒီးနမ့ၢ်စူၢ်ယၤဒီးတိၢ်န့ၢ်ယတၢ်သိၣ်တၢ်သီတဖၣ်ဒီးယတၢ်မၤလိာ် တဖၣ်ဒ်နပၢ်စီၤဒၤဝံးမၤတ့ၢ်ဝဲအသိးန့ၣ်ဒီး, ယကဒုးအိၣ်ကၢအိၣ်ခိးနၤလီၤ.”",
			"15": "<sup>15</sup> စီၤၡလိၤမိၤမံပၢၢ်ထီၣ်ဒီးသ့ၣ်ညါဘၣ်ဝဲလၢကစၢ်ယွၤကတိၤတ့ၢ် တၢ်ဒီးအီၤလၢတၢ်မံမီၢ်အပူၤန့ၣ်လီၤ. အန့ၣ်ဝံၤဒီးအဝဲလဲၤဆူဝ့ၢ်ယရူၤၡလ့ၣ်, ဒီးဂဲၤဆၢထၢၣ်ဝဲလၢယွၤအတၢ်အၢၣ်လီၤအီလီၤအတလါစီဆှံအမဲာ်ညါ, ဒီးလုၢ်ထီၣ်တၢ်လုၢ်မ့ၣ်အူတဖၣ်ဒီးတၢ်လုၢ်မၤဃူမၤဖိးတဖၣ်ဆူ ယွၤန့ၣ်လီၤ. အန့ၣ်ဝံၤအလီၢ်ခံ, အဝဲမၤဝဲတၢ်အီၣ်အမူးတမူး လၢကယဲၢ်အပဒိၣ်ပပှၢ်တဖၣ်အဂီၢ်န့ၣ်လီၤ.",
			"16": "<sup>16</sup> ဘၣ်မုၢ်တနံၤ, ပှၤဃဲသဲမုၣ်ခံဂၤဟဲဃီၤဒီးပာ်ဖျါထီၣ်အသး လၢစီၤပၤၡလိၤမိၤအမဲာ်ညါန့ၣ်လီၤ.",
			"17": "<sup>17</sup> လၢအကျါတဂၤစံးဝဲ, “တၢ်ဒိၣ်ကစၢ်စီၤပၤဧၢ, ပိာ်မုၣ်အံၤဒီးယၤပအိၣ်လၢဟံၣ်တဖျၢၣ်ဃီအပူၤ, ဒီးယဆံးစၢ်ထီၣ်, ပိာ်ခွါတဂၤဖဲဟံၣ်န့ၣ်, ဖဲအဝဲအိၣ်စ့ၢ်ကီးဖဲန့ၣ်အခါလီၤ.",
			"18": "<sup>18</sup> ယဖိအိၣ်ဖျဲၣ်ထီၣ်ခံသီဝံၤအလီၢ်ခံန့ၣ်, အဝဲစ့ၢ်ကီးဆံးစၢ် ထီၣ်ဖိပိာ်ခွါတဂၤလီၤ. ထဲဒၣ်ပဝဲခံဂၤပအိၣ်ဖဲဟံၣ်န့ၣ်အပူၤ, ပှၤအဂၤတအိၣ်ဘၣ်နီတဂၤဘၣ်.",
			"19": "<sup>19</sup> ဒီးဘၣ်မုၢ်တနၤ, လၢတၢ်တပာ်သူၣ်ပာ်သးအပူၤ, အဝဲတလ့ၣ်ဃီၤဘၣ်အသးဆူအဖိအဖီခိၣ်, ဒီးကျံၤသံဘၣ်အီၤန့ၣ် လီၤ.",
			"20": "<sup>20</sup> အဝဲပၢၢ်ထီၣ်လၢမုၢ်နၤအခါ, စိာ်ထီၣ်ကွံာ်ယဖိခွါလၢယကပၤဖဲ ယမံဘၣ်ယသးအခါဒီးက့ၤစိာ်ဝဲဆူအလီၢ်မံပူၤ, ဝံၤဒီးအဝဲပာ်ဖိသၣ်လၢအသံန့ၣ်လၢယလီၢ်မံပူၤန့ၣ်လီၤ.",
			"21": "<sup>21</sup> လၢခံတဂီၤ, ဖဲယမံပၢၢ်ထီၣ်, ဒီးယသါကဒုးအီနုၢ်ယဖိန့ၣ်, ယထံၣ်လၢအသံဝဲဒၣ်န့ၣ်လီၤ. ယကွၢ်ဃီၤအီၤထံထံဆးဆး, ဒီးယထံၣ်တ့ၢ်လၢတမ့ၢ်ယဖိဘၣ်န့ၣ်ဘၣ်.”",
			"22": "<sup>22</sup> ဘၣ်ဆၣ်, ပိာ်မုၣ်တဂၤစံးဝဲ, “တမ့ၢ်ဘၣ်. ဖိသၣ်လၢအမူဝဲ န့ၣ်မ့ၢ်ယဖိ, ဒီးလၢအသံတဂၤန့ၣ်မ့ၢ်နဖိလီၤ.” ပိာ်မုၣ်အခီၣ်ထံးတဂၤစံးဆၢက့ၤဝဲ, “တမ့ၢ်ဘၣ်. ဖိသၣ်လၢအသံန့ၣ်မ့ၢ်နဖိဒီးဖိသၣ်လၢအမူဝဲ တဂၤန့ၣ်မ့ၢ်ယဖိလီၤ.” ဒီးလၢတၢ်န့ၣ်အဃိအဝဲသ့ၣ်ဂ့ၢ်လိာ်ဘှီလိာ်အသးလၢစီၤပၤအမဲာ် ညါန့ၣ်လီၤ.",
			"23": "<sup>23</sup> တုၤနုၤတစု, စီၤပၤၡလိၤမိၤစံးဝဲ, “သုဝဲတဂၤစုာ်စုာ် သုစံးလၢဖိသၣ်လၢအမူန့ၣ်မ့ၢ်သုတၢ်ဒီးဖိသၣ်လၢအသံန့ၣ်မ့ၢ် ပှၤအတဂၤအတၢ်န့ၣ်လီၤ.”",
			"24": "<sup>24</sup> စီၤပၤမၢပှၤဟဲစိာ်နးတဘ့ၣ်, ဒီးတုၤတၢ်ဟဲစိာ်အီၤန့ၣ်,",
			"25": "<sup>25</sup> အဝဲစံးဝဲ, “ဖှဲးသ့ၣ်ဖးဖိသၣ်လၢအမူဝဲတဂၤန့ၣ်ခံခီ ဒီးဟ့ၣ်လီၤပိာ်မုၣ်ခံဂၤ, တဂၤတခီစုာ်စုာ်န့ၣ်တက့ၢ်.”",
			"26": "<sup>26</sup> မိၢ်နီၢ်နီၢ်တဂၤလၢအသးပူၤပှဲၤဒီးတၢ်အဲၣ်ဘၣ်အဖိခွါအံၤစံး ဘၣ်စီၤပၤ, “တၢ်ဒိၣ်ကစၢ်စီၤပၤဧၢ, ဝံသးစူၤတဘၣ်မၤသံ ဖိသၣ်အံၤတဂ့ၤ. ဟ့ၣ်လီၤပိာ်မုၣ်န့ၣ်တက့ၢ်.” ဘၣ်ဆၣ်ပိာ်မုၣ်အဂၤတဂၤစံးဝဲ, “ဟ့ၣ်ပဝဲနီတဂၤတဂ့ၤ. ဖှဲးသ့ၣ်ဖးဒီၣ်တဲာ်ဆၣ်ခီအီၤခံခီန့ၣ်တက့ၢ်.”",
			"27": "<sup>27</sup> တုၤနုၤတစု, စီၤပၤၡလိၤမိၤစံးဝဲ, “မၤသံဖိသၣ်လၢၤတဂ့ၤ. ဟ့ၣ်လီၤဆူပိာ်မုၣ်လၢအခီၣ်ထံးတဂၤန့ၣ်တက့ၢ်. အဝဲမ့ၢ်ဖိသၣ်အမိၢ်နီၢ်နီၢ်န့ၣ်လီၤ.”",
			"28": "<sup>28</sup> တုၤအံၣ်စရ့လးအပှၤဂီၢ်မုၢ်နၢ်ဟူဘၣ်စီၤၡလိၤမိၤအတၢ်စံၣ်ညီၣ် န့ၣ်အဝဲသ့ၣ်ခဲလၢာ်ပှဲၤဝဲဒီးအတၢ်ယူးယီၣ်ပာ်ကဲအီၤဒိၣ်ဒိၣ် မုၢ်မုၢ်မ့ၢ်လၢအဝဲသ့ၣ်, သ့ၣ်ညါဝဲလၢကစၢ်ယွၤဟ့ၣ်လီၤလံအီၤတၢ်ကူၣ်သ့လၢကမၤဘၣ်လီၢ် ဘၣ်စးတၢ်ဂ့ၢ်လိာ်ဘှီလိာ်တီတီလိၤလိၤအဃိန့ၣ်လီၤ."
		},
		"4": {
			"1": "<sup>1</sup> စီၤၡလိၤမိၤမ့ၢ်စီၤပၤလၢအံၣ်စရ့လးဒီကီၢ်ညါအဖီခိၣ်",
			"2": "<sup>2</sup> ဒီးအအံၤမ့ၢ်အဝဲအပဒိၣ်ဖးဒိၣ်တဖၣ်န့ၣ်လီၤ. ပှၤလုၢ်တၢ်အခိၣ်မ့ၢ်ဝဲစီၤစၤဒိးအဖိခွါစီၤဧစၤရယၤ,",
			"3": "<sup>3</sup> ကွီၢ်အပှၤကွဲးလံာ်ဒိၣ်တဖၣ်မ့ၢ်ဝဲစီၤၡံၡၤအဖိခွါခံဂၤလၢ အမ့ၢ်စီၤအလံၤဃိရ့ာ်ဒီးစီၤအဃံယၤလီၤ. ပှၤကွၢ်ထွဲတၢ်ကွဲးနီၣ်တဖၣ်အခိၣ်မ့ၢ်ဝဲစီၤအဃံလူးအဖိခွါ စီၤယဟိၡၤဖး,",
			"4": "<sup>4</sup> ပှၤသုးမုၢ်အသုးခိၣ်ကျၢၢ်မ့ၢ်ဝဲစီၤယဟိၤယဒါအဖိခွါစီၤဘနါ ယၤ, ပှၤလုၢ်တၢ်အခိၣ်တဖၣ်န့ၣ်မ့ၢ်ဝဲစီၤစၤဒိးဒီးစီၤအ့ဘယၤသၢ် န့ၣ်လီၤ.",
			"5": "<sup>5</sup> ကီၢ်ဆၣ်တဖၣ်အပဒိၣ်အဒိၣ်ကတၢၢ်မ့ၢ်ဝဲစီၤနၤသၣ်အဖိခွါစီၤဧစၤ ရယၤ, စီၤပၤအပှၤဟ့ၣ်ကူၣ်တၢ်မ့ၢ်ဝဲစီၤနၤသၣ်အဖိခွါပှၤလုၢ်တၢ် အခိၣ်စီၤစၤဘူးလီၤ.",
			"6": "<sup>6</sup> ပှၤကွၢ်ထွဲနီအတၢ်ခ့တၢ်ပှၤတဖၣ်မ့ၢ်ဝဲစီၤအဃံၡၢ်ဒီးပှၤကွၢ် ထွဲပှၤလၢအဘၣ်တၢ်မၤဆူၣ်အီၤတဖၣ်မ့ၢ်ဝဲစီၤဧၤဘဒါအဖိခွါစီၤ အဒိၤနံရၣ်န့ၣ်လီၤ.",
			"7": "<sup>7</sup> စီၤၡလိၤမိၤဃုထၢပာ်လီၤပှၤတဆံခံဂၤဒ်ကီၢ်ဆၣ်အပဒိၣ်ဖးဒိၣ် တဖၣ်အသိးလၢကီၢ်အံၣ်စရ့လးအပူၤန့ၣ်လီၤ. အဝဲသ့ၣ်ကဘၣ်ဟ့ၣ်ထီၣ်တၢ်အီၣ်တၢ်အီလၢအကီၢ်ဆၣ်ဒၣ်ဝဲလၢစီၤပၤ ဒီးပှၤအိၣ်လၢနီပူၤခဲလၢာ်အဂီၢ်န့ၣ်လီၤ. လၢတနံၣ်အတီၢ်ပူၤန့ၣ်အဝဲသ့ၣ်တဂၤစုာ်စုာ်အိၣ်ဒီးမူဒါလၢ တၢ်အီၣ်တလါအဂီၢ်န့ၣ်လီၤ.",
			"8": "<sup>8</sup> ပဒိၣ်ဖးဒိၣ်တဆံခံဂၤဒီးကီၢ်ဆၣ်တဖၣ်လၢအဝဲသ့ၣ်ဘၣ်ကွၢ်ထွဲ ဝဲအမံၤတဖၣ်မ့ၢ်ဒ်လာ်အံၤလီၤ. စီၤဃူၢ်အဖိခွါလၢကစၢၢ်အ့ဖရဲၣ်အလိၤ,",
			"9": "<sup>9</sup> စီၤဒ့က့ၢ်အဖိခွါလၢဝ့ၢ်တဖၣ်လၢအမ့ၢ်ဝဲ, မၤကး, ၡၤလးဘံၣ်, ဘ့ၤသၡ့မ့ၣ်, အ့လိၣ်ဒီးဘ့ၤသဃၤနၣ်အပူၤ,",
			"10": "<sup>10</sup> စီၤဃ့စ့းအဖိခွါလၢဝ့ၢ်တဖၣ်လၢအမ့ၢ်ဝဲ, အရူဘိး, စိကိၤ, ဒီးကယဲၢ်လီၢ်ကဝီၤအိၣ်လၢကီၢ်ဃ့ဖ့ၢ်အပူၤတဖၣ်,",
			"11": "<sup>11</sup> စီၤဘံနဒာ်အဖိခွါလၢအဒိးတ့ဒိးဖျီအသးဒီးစီၤၡလိၤမိၤ အဖိမုၣ်နီၢ်တၤဖး, လၢကီၢ်ဒိၢ်, ဒီတကီၢ်အပူၤ,",
			"12": "<sup>12</sup> စီၤအဃံလူးအဖိခွါစီၤဘၤနါလၢဝ့ၢ်တဖၣ်လၢအမ့ၢ်ဝဲ, တၤနး, မကံးဒိၤဒီးကယဲၢ်တၢ်လီၢ်အိၣ်ဘူးဒီးဘ့ၤသၡၣ်, လၢအအိၣ်ဖဲဝ့ၢ်စၤရတါအကပၤဖဲဝ့ၢ်ယံးစရ့လးအကလံၤထံး, ဒီးယံၤတုၤလီၤလၢဝ့ၢ်အၤဘ့လးမဃိလးဒီးဝ့ၢ်ယၤကမၣ်,",
			"13": "<sup>13</sup> စီၤက့ဘ့ၢ်အဖိခွါလၢဝ့ၢ်ရၤမိးလၢကီၢ်ကံးလဧးအပူၤ, ဒီးသဝီတဖၣ်လၢကီၢ်ကံးလဧးအပူၤလၢအဘၣ်ဃးဒီးစီၤယၤအံၢ်, ပှၤတဂၤလၢအလီၤစၢၤလၢစီၤမနၤၡ့ၤအဒူၣ်ထၢ, ဒီးတၢ်လီၢ်အိၣ်လၢအၢ်ကိးလၢအအိၣ်လၢကီၢ်ဘၤၡၣ်အပူၤ, ဝ့ၢ်ဖးဒိၣ်အဖျၢၣ်ဃုဆံလၢအဘၣ်တၢ်မၤကျၢၤအီၤဒီးဝ့ၢ်ခိၣ်ဒူ တဖၣ်ဒီးတြဲၤဖးဒိၣ်တဖၣ်လၢအအိၣ်ဒီးတိၢ်ဘီနီၣ်တြီတဖၣ်လၢအ လိၤ,",
			"14": "<sup>14</sup> စီၤဧံးဒိၤအဖိခွါစီၤအဃံနဒာ်လၢမၤဃန့ၤအကီၢ်ဆၣ်,",
			"15": "<sup>15</sup> စီၤအဃံမ့ၤဧးလၢအဟံးန့ၢ်စီၤၡလိၤမိၤအဖိမုၣ်အဂၤတဂၤလၢ အမ့ၢ်နီၢ်ဘၤစမးလၢနးသၤလံအဒူၣ်အလီၢ်ကဝီၤ",
			"16": "<sup>16</sup> စီၤဃူၡဲၤအဖိခွါစီၤဘၤနါလၢတၢ်လီၢ်လၢအၤၡ့ၢ်အဒူၣ်အိၣ်ဝဲ ဒီးဝ့ၢ်ဘဧၤလိး,",
			"17": "<sup>17</sup> စီၤပၤရူၤအဖိခွါစီၤယဟိၡၤဖးလၢလီၢ်ကဝီၤဖဲယံးစၣ်ကၢ် အဒူၣ်အိၣ်ဝဲ,",
			"18": "<sup>18</sup> စီၤအ့လၤအဖိခွါစီၤၡံးမံၤလၢလီၢ်ကဝီၤဖဲဘံၣ်ယၤမံၣ်အဒူၣ် အိၣ်ဝဲ",
			"19": "<sup>19</sup> စီၤအူရံၤယၤအဖိခွါစီၤက့ဘ့ၢ်လၢကီၢ်ကံးလဧး, လၢအဘၣ်တၢ်ပၢအီၤလၢပှၤအမိၢ်ဖိအစီၤပၤစံဃိၣ်ဒီးဘၤၡၣ်အစီၤ ပၤဧိာ်တဖၣ်န့ၣ်လီၤ. လၢပှၤတဆံခံဂၤအံၤအမဲာ်ညါပဒိၣ်ဖးဒိၣ်အဒိၣ်ကတၢၢ်အိၣ်ဝဲ တဂၤလၢကီၢ်ဒီတဘ့ၣ်ညါအဖီခိၣ်န့ၣ်လီၤ.",
			"20": "<sup>20</sup> ကီၢ်ယူဒၤဒီးကီၢ်အံၣ်စရ့လးအပှၤဂီၢ်မုၢ်အနီၣ်ဂံၢ်အါဝဲဒ်မဲး ဧိၤဟီၣ်ဧိၤလၢပီၣ်လဲၣ်နံၤအသိးဒီးအဝဲသ့ၣ်အီၣ်တၢ်, အီတၢ်ဒီးသူၣ်ဖှံသးညီဝဲန့ၣ်လီၤ.",
			"21": "<sup>21</sup> စီၤၡလိၤမိၤအဘီအမုၢ်တုၤဝဲဆူကယဲၢ်ပှၤကလုာ်, လၢအအိၣ်လၢထံကျိဖရၤသးအကီၢ်ဒီးတုၤဆူကီၢ်အဲၤကူပတူး အကီၢ်ဆၢန့ၣ်လီၤ. ဒီးအဝဲသ့ၣ်ဟ့ၣ်အီၤတၢ်ခိတၢ်သွဲတဖၣ်ဒီးအိၣ်လၢအဝဲအတၢ်ပၢ အဖီလာ်တစိၤဒၣ်အီၤန့ၣ်လီၤ.",
			"22": "<sup>22</sup> တၢ်အီၣ်တၢ်အီလၢစီၤၡလိၤမိၤလိၣ်ဘၣ်ဝဲလၢတနံၤအဂီၢ်တနံၤ အဂီၢ်န့ၣ်မ့ၢ်ဝဲဘုကၠူၣ်ကမူၣ်အဂ့ၤကဆှဲကဆှီအနာ်တကယၤယဲၢ်ဆံ, ဒီးဘုမုယီၤကမူၣ်အနာ်သၢကယၤ,",
			"23": "<sup>23</sup> ဂီၤဖံးဘီၣ်လၢတၢ်ဘုၣ်အီၤလၢကရၢၢ်ပူၤဆံဆဲၣ်ဒု, ဂီၤဖံးလၢအအီၣ်တၢ်လၢအီၣ်ဆၣ်လီၢ်တဖၣ်အဒုခံဆံ, ဒီးသိအဒုတကယၤလီၤ. လၢန့ၣ်အမဲာ်ညါအိၣ်စ့ၢ်ကီးဒီးတၤယုၢ်တဖၣ်, တၤဟိစဘံတဖၣ်တၤယုၢ်ယးပမိၢ်တဖၣ်ဒီးထိၣ်ဖိဆီဖိတဖၣ်န့ၣ် လီၤ.",
			"24": "<sup>24</sup> စီၤၡလိၤမိၤပၢဘၣ်ထံကီၢ်ခဲလၢာ်လၢအအိၣ်လၢထံကျိဖရၤသး အမုၢ်နုာ်, စးထီၣ်လၢဝ့ၢ်တံပစၤလၢအအိၣ်ထံကျိဖရၤသးအကၢၢ်ခိၣ် ဒီးယံၤဝဲလၢမုၢ်နုာ်, တုၤဆူဝ့ၢ်ဂါစၤန့ၣ်လီၤ. ကယဲၢ်စီၤပၤလၢအအိၣ်လၢထံကျိဖရၤသးအမုၢ်နုာ်တဖၣ်အိၣ်လၢအဝဲ အတၢ်ပၢအဖီလာ်ဒီးအဝဲအိၣ်ဃူအိၣ်ဖိးဒီးထံကီၢ်အိၣ်ဘူးအိၣ် တံၢ်ခဲလၢာ်န့ၣ်လီၤ.",
			"25": "<sup>25</sup> ဖဲစီၤၡလိၤမိၤအိၣ်မူသးဝးဝဲအဆၢကတီၢ်န့ၣ်, ပှၤဂီၢ်မုၢ်လၢကီၢ်ယူဒၤဒီးကီၢ်အံၣ်စရ့လးသကုၤဆးဒးအိၣ်ဝဲ ဆိးဝဲလၢတၢ်ဘံၣ်တၢ်ဘၢအပူၤ, ဟံၣ်ဖိဃီဖိတဒူၣ်ဘၣ်တဒူၣ်အိၣ်ဒီးအစပံးအမုၢ်တဖၣ်ဒီးအချၢၣ် ဒၢအထူၣ်တဖၣ်ဒၣ်ဝဲန့ၣ်လီၤ.",
			"26": "<sup>26</sup> စီၤၡလိၤမိၤအိၣ်ဒီးတၢ်ဘုၣ်ကသ့ၣ်အလီၢ်လွံၢ်ကထိလၢအလ့ၣ်ကဟၣ် ကသ့ၣ်တဖၣ်အဂီၢ်, ဒီးကသ့ၣ်ဒုးသုးတကလးခံကထိန့ၣ်လီၤ.",
			"27": "<sup>27</sup> လၢလါတလါဘၣ်တလါလၢတၢ်ဟ့ၣ်မူဟ့ၣ်ဒါအီၤအပူၤန့ၣ်, အဝဲအပဒိၣ်ဖးဒိၣ်တဆံခံဂၤ, တဂၤဘၣ်တဂၤစုာ်စုာ်ဟ့ၣ်ထီၣ်တၢ် အီၣ်လၢစီၤပၤၡလိၤမိၤလိၣ်ဘၣ်ဝဲလၢအဂီၢ်ဒီးလၢပှၤခဲလၢာ်လၢ အအီၣ်ဃုာ်တၢ်ဒီးအီၤလၢနီပူၤအဂီၢ်န့ၣ်လီၤ. ထီဘိအဝဲသ့ၣ်ဟ့ၣ်ထီၣ်တၢ်ခဲလၢာ်လၢတၢ်လိၣ်ဘၣ်အီၤန့ၣ်လီၤ.",
			"28": "<sup>28</sup> ပဒိၣ်ဖးဒိၣ်တဂၤဘၣ်တဂၤစုာ်စုာ်ဟ့ၣ်ထီၣ်စ့ၢ်ကီးဘုမုယီၤ, ဒီးလီၢ်ဧိၤဒံးဧိၤလၢကဘၣ်ဟ့ၣ်ဝဲဒ်တၢ်ဃ့အီၤအသိး, ဖဲတၢ်လိၣ်ဘၣ်အီၤတပူၤလၢ်လၢ်လၢလ့ၣ်ကဟၣ်အကသ့ၣ်တဖၣ်အဂီၢ်ဒီးလၢ ဆၣ်ဖိကီၢ်ဖိလၢတၢ်မၢအီၤတဖၣ်အဂီၢ်န့ၣ်လီၤ.",
			"29": "<sup>29</sup> ကစၢ်ယွၤဟ့ၣ်လီၤစီၤၡလိၤမိၤလၢတၢ်ကူၣ်သ့ဒီးတၢ်နၢ်ပၢၢ်လီၤ တံၢ်လီၤဆဲးလၢပှၤတညီနုၢ်မၤန့ၢ်ဘၣ်, ဒီးတၢ်သ့ၣ်ညါလၢအဒိၣ်တုၤတၢ်ထိၣ်အီၤတဲာ်အီၤတသ့ဘၣ်န့ၣ်လီၤ.",
			"30": "<sup>30</sup> စီၤၡလိၤမိၤကူၣ်သ့န့ၢ်ဒံးပှၤကူၣ်ဘၣ်ကူၣ်သ့တဖၣ်လၢကီၢ်မုၢ် ထီၣ်အပူၤမ့ၢ်ဂ့ၤ, ပှၤကူၣ်ဘၣ်ကူၣ်သ့တဖၣ်လၢကီၢ်အဲၤကူပတူးအပူၤမ့ၢ်ဂ့ၤန့ၣ်လီၤ.",
			"31": "<sup>31</sup> အဝဲမ့ၢ်ပှၤကူၣ်ဘၣ်ကူၣ်သ့အဒိၣ်ကတၢၢ်လၢပှၤခဲလၢာ်အကျါ, ကူၣ်သ့ဒိၣ်န့ၢ်ဒံးပှၤအ့စရၤဃးဖိစီၤအ့သၣ်, ဒီးစီၤမၤဃိလးအဖိခွါတဖၣ်လၢအမ့ၢ်ဝဲစီၤဟ့မၣ်, စီၤကးလကိးလး, စီၤဒၢ်ဒၤန့ၣ်လီၤ. ဒီးအဝဲအတၢ်မံၤဟူသၣ်ဖျါရၤလီၤအသး သကုၤကယဲၢ်ထံကီၢ်အိၣ်ဘူးအိၣ်တံၢ်တဖၣ်န့ၣ်လီၤ.",
			"32": "<sup>32</sup> အဝဲကျဲၤအိၣ်ထီၣ်ပှၤကူၣ်ဘၣ်ကူၢ်သ့အတၢ်ကတိၤအထံၣ်သၢကထိ ဒီးတၢ်သးဝံၣ်အါန့ၢ်ဒံးအယုၢ်တကထိန့ၣ်လီၤ.",
			"33": "<sup>33</sup> အဝဲကတိၤတၢ်ဘၣ်ထွဲဒီးသ့ၣ်အထူၣ်တဖၣ်ဒီးတၢ်မုၢ်တၢ်ဘိတဖၣ်, စးထီၣ်လၢသ့ၣ်ဆှိအ့ရ့းတဖၣ်လၢကီၢ်လဘၤနိၣ် တုၤလၢကဖျီၣ်အ့စိးလၢအမဲထီၣ်လၢတၢ်ဒူၣ်အလိၤအဂ့ၢ်န့ၣ်လီၤ. အဝဲကတိၤစ့ၢ်ကီးတၢ်ဘၣ်ဃးဒီးဆၣ်ဖိကီၢ်ဖိတဖၣ်, ထိၣ်ဧိၤလံာ်ဧိၤတဖၣ်, တၢ်အစွါအစွဲတဖၣ်ဒီးဒ့ၣ်ဧိၤညၣ်ဧိၤ တဖၣ်အဂ့ၢ်အကျိၤန့ၣ်လီၤ.",
			"34": "<sup>34</sup> စီၤပၤတဖၣ်လၢဟီၣ်ခိၣ်ဒီဘ့ၣ်ညါနၢ်ဟူတ့ၢ်အဝဲအတၢ်ကူၣ်သ့ အဂ့ၢ်ဒီးဆှၢလီၤပှၤဂီၢ်မုၢ်လၢကလဲၤဒိကနၣ်အီၤအဂီၢ်န့ၣ်လီၤ."
		},
		"5": {
			"1": "<sup>1</sup> ဝ့ၢ်ထါယၢၣ်ကီၢ်အစီၤပၤဃူရၣ်, ထီဘိမ့ၢ်တ့ၢ်စီၤဒၤဝံးအတံၤသကိးတဂၤန့ၣ်လီၤ. ဒီးဖဲအဝဲနၢ်ဟူဘၣ်ဝဲလၢစီၤၡလိၤမိၤကဲထီၣ်စီၤပၤလၢစီၤ ဒၤဝံးအလီၢ်န့ၣ်, အဝဲဆှၢလီၤအထံကီၢ်မီၣ်သီတဖၣ်ဆူစီၤၡလိၤမိၤအအိၣ်န့ၣ်လီၤ.",
			"2": "<sup>2</sup> စီၤၡလိၤမိၤဆှၢကဒါက့ၤတၢ်ကစီၣ်အံၤဆူစီၤပၤဃူရၣ်အအိၣ်န့ၣ်လီၤ.",
			"3": "<sup>3</sup> “မ့ၢ်လၢတၢ်ဒုးတၢ်ယၤတဖၣ်အိၣ်ဝဲတထံၣ်ဃီဒီးယပၢ်စီၤဒၤဝံး ဘၣ်ဒုးတၢ်ထီဒါအဒုၣ်အဒါအထံအကီၢ်အိၣ်ဝးတရံးအီၤတဖၣ်အဃိ, နသ့ၣ်ညါလၢတချုးလၢယွၤဟ့ၣ်အီၤတၢ်မၤနၢၤလၢကယဲၢ်အဒုၣ်အဒါ ခဲလၢာ်အဖီခိၣ်ဒံးဘၣ်န့ၣ်, အဝဲဘှီထီၣ်တၢ်လုၢ်ဟံၣ်တဖျၢၣ်လၢတၢ်ကဘူၣ်ထီၣ်ဘါထီၣ်ယွၤ, အဝဲအကစၢ်ယွၤအဂီၢ်တသ့ဘၣ်န့ၣ်လီၤ.",
			"4": "<sup>4</sup> မ့မ့ၢ်ခဲအံၤ, ယွၤ, ယကစၢ်ယွၤဟ့ၣ်လီၤလံယၤတၢ်ဃူတၢ်ဖိးလၢ ကယဲၢ်ယထံဆၢကီၢ်ဆၢခဲလၢာ်န့ၣ်လီၤ. ယဒုၣ်ယဒါတအိၣ်လၢၤနီတဂၤဘၣ်, ဒီးတၢ်ဘၣ်ယိၣ်လၢတၢ်ကဟဲထီၣ်ဒုးယၤအဂီၢ်တအိၣ်လၢၤဘၣ်.",
			"5": "<sup>5</sup> ယွၤအၢၣ်လီၤတ့ၢ်ယပၢ်စီၤဒၤဝံးလၢ, နဖိခွါလၢယကဒုးကဲထီၣ် အီၤစီၤပၤလၢနလီၢ်ခံန့ၣ်, ကသူၣ်ထီၣ်တၢ်လုၢ်ဟံၣ်တဖျၢၣ်လၢယဂီၢ်လီၤ. ဒီးခဲကနံၣ်အံၤယပာ်လီၤယသးလၢယကသူၣ်ထီၣ်တၢ်လုၢ်ဟံၣ် အဝဲန့ၣ်လၢတၢ်ကဘူၣ်ထီၣ်ဘါထီၣ်ယွၤယကစၢ်ယွၤအဂီၢ်န့ၣ်လီၤ.",
			"6": "<sup>6</sup> လၢတၢ်န့ၣ်အဃိမၢလီၤနပှၤတဖၣ်ဆူကီၢ်လဘၤနိၣ်လၢကကူာ်လီၤသ့ၣ် ဆှိအ့ရ့းတဖၣ်လၢယဂီၢ်န့ၣ်တက့ၢ်. ယပှၤတဖၣ်ကမၤသကိးတၢ်ဒီးအဝဲသ့ၣ်, ဒီးယကဟ့ၣ်ဘူးဟ့ၣ်လဲနပှၤတဖၣ်ဒ်နစံၣ်ညီၣ်နဲအသိးန့ၣ်လီၤ. ဒ်နသ့ၣ်ညါဂ့ၤဂ့ၤအသိးန့ၣ်, ယပှၤတဖၣ်ကူာ်လီၤသ့ၣ်တသ့ဒ်နပှၤတဖၣ် အသိးန့ၣ်ဘၣ်.”",
			"7": "<sup>7</sup> ဖဲအဝဲဒိးန့ၢ်ဘၣ်စီၤၡလိၤမိၤအတၢ်ကစီၣ်န့ၣ်စီၤဃူရၣ်ဘၣ် သူၣ်ဘၣ်သးဒိၣ်ဒိၣ်ကလဲာ်ဒီးစံးဝဲ, “စံးထီၣ်ပတြၢၤယွၤတနံၤအံၤလၢအဟ့ၣ်စီၤဒၤဝံးလၢအဖိခွါ လၢအကူၣ်သ့ဒ်သိးအံၤတဂၤလၢအကဲထီၣ်ပှၤဂီၢ်မုၢ်ဖးဒိၣ်တဖု အစီၤပၤလၢအဝဲအလီၢ်အဃိန့ၣ်တက့ၢ်.”",
			"8": "<sup>8</sup> အန့ၣ်ဒီးစီၤဃူရၣ်ဆှၢလီၤတၢ်ကစီၣ်ဒ်လာ်အံၤဆူ စီၤၡလိၤမိၤအအိၣ်စံးဝဲ, “ယဒိးန့ၢ်ဘၣ်နတၢ်ကစီၣ်ဒီးယအိၣ် ကတဲာ်ကတီၤယသးလၢယကမၤတၢ်လၢနဃ့န့ၣ်လီၤ. ယကဟ့ၣ်လီၤသ့ၣ်ဆှိအ့ရ့းတဖၣ်ဒီးသ့ၣ်ဆှိတဖၣ်န့ၣ်လီၤ.",
			"9": "<sup>9</sup> ယပှၤတဖၣ်ကဟဲစိာ်လီၤသ့ၣ်အကျီၣ်တဖၣ်လၢကီၢ်လဘၤနိၣ်ဆူပီၣ်လဲၣ် ဒီးကစၢထီၣ်အီၤတပူၤဃီဒ်ထိတဖၣ်အသိးဒီးထိၣ်ထွံလီၤအီၤလၢ ပီၣ်လဲၣ်နံၤဆူတၢ်လီၢ်လၢနဃုထၢန့ၣ်လီၤ. ဖဲန့ၣ်ယပှၤတဖၣ်ကဃ့ၣ်လီၤကွံာ်အီၤဒီးနပှၤတဖၣ်ကအံးထွဲ ကွၢ်ထွဲက့ၤအီၤန့ၣ်လီၤ. နဲဒၣ်တခီယအဲၣ်ဒိးလၢနကဟ့ၣ်ယခ့ယပှၤသ့ၣ်တဖၣ်လၢတၢ်အီၣ်တၢ်အီ န့ၣ်လီၤ.",
			"10": "<sup>10</sup> လၢတၢ်န့ၣ်အဃိစီၤဃူရၣ်ဟ့ၣ်ဝဲစီၤၡလိၤမိၤလၢသ့ၣ်ဆှိအ့ ရ့းဒီးသ့ၣ်ဆှိအကျီၣ်တဖၣ်လၢအသးလီဝဲ,",
			"11": "<sup>11</sup> ဒီးစီၤၡလိၤမိၤဟ့ၣ်လီၤစီၤဃူရၣ်လၢဘုကၠူၣ်အကိၢ်ခံကလး, ဒီးသ့ၣ်စၤယံးအသိဆှံဆှံအကိၢ်ခံဆံကိးနံၣ်ဒဲးလၢကဒုး အီၣ်အပှၤတဖၣ်အဂီၢ်န့ၣ်လီၤ.",
			"12": "<sup>12</sup> ယွၤဟံးဃာ်ဂၢၢ်ကျၢၤအတၢ်အၢၣ်လီၤဒီးဟ့ၣ်လီၤစီၤၡလိၤမိၤလၢ တၢ်ကူၣ်သ့န့ၣ်လီၤ. ဒီးတၢ်ဃူတၢ်ဖိးအိၣ်ဝဲလၢစီၤဃူရၣ်ဒီးစီၤၡလိၤမိၤအဘၢၣ် စၢၤဒီးအဝဲသ့ၣ်မၤတၢ်အၢၣ်လီၤလိာ်သးန့ၣ်လီၤ.",
			"13": "<sup>13</sup> လၢကီၢ်အံၣ်စရ့လးဒီဘ့ၣ်ညါန့ၣ်စီၤပၤၡလိၤမိၤဃုထၢမၤဆူၣ် ပှၤသၢကလးဒ်ပှၤဘၣ်တၢ်မၤဆူၣ်အီၤတဖၣ်အသိး,",
			"14": "<sup>14</sup> ဒီးပာ်လီၤစီၤအဒိနံရၣ်ဒ်ပှၤအခိၣ်လၢကပၢဆှၢအဝဲသ့ၣ်န့ၣ်လီၤ. စီၤၡလိၤမိၤနီၤဖးလီၤအဝဲသ့ၣ်ဆူပှၤတကလးစုာ်စုာ်, သၢကရူၢ်ဒီးပှၤတကရူၢ်ဘၣ်တကရူၢ်စုာ်စုာ်မၤတၢ်လၢကီၢ်လဘၤနိၣ်တလါ, ဒီးလၢအထံအကီၢ်အပူၤခံလါန့ၣ်လီၤ.",
			"15": "<sup>15</sup> စီၤၡလိၤမိၤအိၣ်စ့ၢ်ကီးဒီးပှၤကူးတဲာ်လၢၢ်ဃိးကလးဂၤလၢ ကစၢၢ်ခိၣ်ကလိကျါဒီးပှၤစိၢ်လၢၢ်နွံကလးဂၤ,",
			"16": "<sup>16</sup> ဒီးပာ်လီၤပှၤသၢကထိသၢကယၤဂၤဒ်ပှၤမၤတၢ်ဖိအခိၣ်တဖၣ်လၢ ကကွၢ်ထွဲအဝဲသ့ၣ်ဒီးသုးကျဲၤပၢဆှၢအဝဲသ့ၣ်အတၢ်မၤန့ၣ်လီၤ.",
			"17": "<sup>17</sup> ဖဲဒၣ်စီၤပၤၡလိၤမိၤမၤလိာ်ဝဲန့ၣ်, အဝဲသ့ၣ်ကူးတဲာ်လၢၢ်ဖးဒိၣ်အဂ့ၤတဖၣ် လၢယွၤအတၢ်လုၢ်ဟံၣ်အခီၣ်ထံးအဂီၢ်န့ၣ်လီၤ.",
			"18": "<sup>18</sup> စီၤၡလိၤမိၤ, ဒီးစီၤဃူရၣ်အပှၤမၤတၢ်ဖိတဖၣ်ဒီးပှၤတဖၣ်လၢ ဝ့ၢ်ကံးဘလးကတဲာ်ကတီၤလၢၢ်ဒီးသ့ၣ်တဖၣ်လၢကသူၣ်ထီၣ်ယွၤအတၢ် လုၢ်ဟံၣ်အဂီၢ်န့ၣ်လီၤ."
		},
		"6": {
			"1": "<sup>1</sup> ဖဲကီၢ်အံၣ်စရ့လးအပှၤဂီၢ်မုၢ်ဟးထီၣ်လၢကီၢ်အဲၤကူပတူးအလီၢ်ခံ, အနံၣ်လွံၢ်ကယၤဃိးဆံ, ဖဲစီၤၡလိၤမိၤကဲစီၤပၤလၢကီၢ်အံၣ်စရ့လးလွံၢ်နံၣ်တနံၣ်လၢလါခံလါတလါ, လါစံာ်အပူၤန့ၣ်စီၤၡလိၤမိၤစးထီၣ်တၢ်မၤလၢတၢ်သူၣ်ထီၣ်ယွၤ အတၢ်လုၢ်ဟံၣ်အဂီၢ်န့ၣ်လီၤ.",
			"2": "<sup>2</sup> အတၢ်ထိၣ်လၢအအိပူၤမ့ၢ်ဝဲအထီအိၣ်ဝဲအပျၢ်ဃုဆံ, အဒီၣ်ဃီၤအိၣ်ဝဲအပျၢ်ခံဆံဒီးအကစီၤထီၣ်အိၣ်ဝဲအပျၢ်သၢဆံ န့ၣ်လီၤ.",
			"3": "<sup>3</sup> ဒၢးတၢ်မဲာ်ညါန့ၣ်အထီအိၣ်ဝဲအပျၢ်တဆံဒီးအဒီၣ်ဃီၤအိၣ်ဝဲ အပျၢ်ခံဆံ, လဲၢ်ထဲသိးသိးဒီးတၢ်လီၢ်စီဆှံအတၢ်ထီအသိးန့ၣ် လီၤ.",
			"4": "<sup>4</sup> ယွၤအတၢ်လုၢ်ဟံၣ်အဒူၣ်တဖၣ်န့ၣ်အိၣ်ဒီးပဲတြီဖိတဖၣ်လၢအလိၤ, လၢအအံၣ်လၢတၢ်ချၢဒိၣ်န့ၢ်ဒံးလၢတၢ်အိပူၤတက့ၢ်န့ၣ်လီၤ.",
			"5": "<sup>5</sup> ဝးတရံးတၢ်လုၢ်ဟံၣ်အဒၢးဖးဒိၣ်တဖၣ်န့ၣ်, တၢ်သူၣ်ထီၣ်ဖိလၢ အအိၣ်သၢဆီတဖၣ်ဘၣ်တၢ်သူၣ်ထီၣ်အီၤအိၣ်စဲဘူးလိာ်အသး, ဒီးတဆီစုာ်စုာ်န့ၣ်ကစီၤထီၣ်ဝဲယဲၢ်ပျၢ်န့ၣ်လီၤ.",
			"6": "<sup>6</sup> တၢ်ဖီလာ်ကတၢၢ်တဆီ, အဒၢးတဖျၢၣ်စုာ်စုာ်လဲၢ်ဝဲ, ယဲၢ်ပျၢ်, လၢတၢ်ခၢၣ်သးတဆီန့ၣ်လဲၢ်ဝဲ, ဃုပျၢ်ဒီးလၢအဖီခိၣ်ကတၢၢ်တဆီန့ၣ်လဲၢ်ဝဲနွံပျၢ်လီၤ. တၢ်လုၢ်ဟံၣ်အဒူၣ်လၢအဖီခိၣ်တဆီဘၣ်တဆီန့ၣ် ဘူန့ၢ်ဒံးလၢအဖီလာ်တဆီစုာ်စုာ်, ဒ်သိးဒၢးဖိတဖၣ်ဘၣ်တၢ်ဆီလီၤအီၤလၢတၢ်ဒူၣ်အလိၤကသ့ဝဲ, သုတအိၣ်ဒီးအသ့ၣ်အကျိၤတဖၣ်လၢဘၣ်တၢ်ဘှီနုာ်အီၤလၢတၢ်ဒူၣ် အလိၤတဂ့ၤအဂီၢ်န့ၣ်လီၤ.",
			"7": "<sup>7</sup> လၢၢ်တဖၣ်လၢတၢ်ဘှီထီၣ်ယွၤအတၢ်လုၢ်ဟံၣ်န့ၣ်, ဘၣ်တၢ်ကတဲာ်ကတီၤပာ်စၢၤအီၤလၢတၢ်ခူၣ်လၢၢ်အလီၢ်, ဒ်သိးတၢ်သီၣ်တၢ်သဲလၢခံၣ်ခူၣ်မ့ၢ်ဂ့ၤ, ကွါမ့ၢ်ဂ့ၤ, တၢ်ပီးတၢ်လီလၢထးအဂၤမ့ၢ်ဂ့ၤအသုတအိၣ်တဂ့ၤ, ဖဲတၢ်ဘှီထီၣ်ယွၤအတၢ်လုၢ်ဟံၣ်အခါန့ၣ်လီၤ.",
			"8": "<sup>8</sup> ဒၢးဖိလၢတၢ်ဖီလာ်ကတၢၢ်တဆီအကျဲစၢၤအိၣ်ဝဲလၢယွၤအတၢ်လုၢ် ဟံၣ်အကလံၤထံးတကပၤအိၣ်ဒီးဃီသွါတဖၣ်လၢအလဲၤထီၣ်ဆူဒၢးခံ ဆီတဆီဒီးသၢဆီတဆီန့ၣ်လီၤ.",
			"9": "<sup>9</sup> အန့ၣ်သတးဒီး, စီၤပၤၡလိၤမိၤမၤဝံၤတၢ်သူၣ်ထီၣ်ယွၤအတၢ်လုၢ်ဟံၣ်န့ၣ်လီၤ. အဝဲမၤထီၣ်တၢ်အခိၣ်ဒုးလာ်လၢကျိၤတဖၣ်ဒီးသ့ၣ်ဘၣ်တဖၣ်လၢသ့ၣ် ဆှိအ့ရ့းန့ၣ်လီၤ.",
			"10": "<sup>10</sup> တၢ်သူၣ်ထီၣ်ဖိသၢဆီ, လၢတဆီစုာ်စုာ်ကစီၤထီၣ်ဝဲယဲၢ်ပျၢ်န့ၣ် ဘၣ်တၢ်ဘှီထီၣ်အီၤလၢယွၤအတၢ်လုၢ်ဟံၣ်အဒူၣ်အချၢတခီ ဒီးဘၣ်တၢ်ဒုးစဲဘူးအဝဲသ့ၣ်လၢသ့ၣ်ဆှိအ့ရ့းအကျိၤတဖၣ်န့ၣ်လီၤ.",
			"11": "<sup>11</sup> ယွၤစံးဘၣ်စီၤၡလိၤမိၤ,",
			"12": "<sup>12</sup> “နမ့ၢ်စူၢ်ကယဲၢ်ယတၢ်သိၣ်တၢ်သီတဖၣ်ဒီးတၢ်မၤလိာ်တဖၣ်န့ၣ်, တၢ်လၢယအၢၣ်လီၤတ့ၢ်နပၢ်စီၤဒၤဝံးန့ၣ်ယကမၤအီၤလၢနဂီၢ်လီၤ.",
			"13": "<sup>13</sup> ယကအိၣ်ကဆိးလၢယပှၤဂီၢ်မုၢ်အံၣ်စရ့လးအကျါလၢယွၤအတၢ်လုၢ်ဟံၣ် လၢနဘှီထီၣ်အီၤအံၤအပူၤ, ဒီးယတလဲၤသဒၣ်အဝဲသ့ၣ်နီတစုဘၣ်.”",
			"14": "<sup>14</sup> အန့ၣ်ဒီးစီၤၡလိၤမိၤမၤဝံၤတၢ်သူၣ်ထီၣ်ယွၤအတၢ်လုၢ်ဟံၣ်န့ၣ်လီၤ.",
			"15": "<sup>15</sup> တၢ်ဒူၣ်တဖၣ်အအိပူၤဘၣ်တၢ်ကးဘၢအီၤလၢသ့ၣ်ဆှိအ့ရ့းအသ့ၣ်ဘၣ် တဖၣ်စးထီၣ်လၢအဒါတုၤလၢအခိၣ်ဒုးလာ်, ဒီးတၢ်ဒါန့ၣ်ဘၣ်တၢ်ဒါလီၤအီၤလၢသ့ၣ်ဆှိန့ၣ်လီၤ.",
			"16": "<sup>16</sup> ဒၢးလၢတၢ်အသးကံၢ်ပူၤကတၢၢ်လၢအဘၣ်တၢ်ကိးအီၤလၢတၢ်စီဆှံ ကတၢၢ်န့ၣ်ဘၣ်တၢ်ဘှီအီၤဖဲယွၤအတၢ်လုၢ်ဟံၣ်အလီၢ်ခံန့ၣ်လီၤ. အထီအိၣ်ဝဲအပျၢ်ခံဆံဒီးဘၣ်တၢ်ဒူၣ်တဲာ်အီၤလၢသ့ၣ်ဆှိအ့ ရ့းအသ့ၣ်ဘၣ်တဖၣ်စးထီၣ်လၢတၢ်ဒါအလီၢ်ဒီးတုၤလၢအခိၣ်ဒုးလာ် န့ၣ်လီၤ.",
			"17": "<sup>17</sup> ဒၢးလၢအအိၣ်လၢတၢ်လီၢ်စီဆှံကတၢၢ်အမဲာ်ညါန့ၣ်ထီဝဲအပျၢ် လွံၢ်ဆံန့ၣ်လီၤ.",
			"18": "<sup>18</sup> သ့ၣ်ဆှိအ့ရ့းအသ့ၣ်ဘၣ်တဖၣ်ဘၣ်တၢ်ကယၢကယဲအီၤဒီးထံလူၤသၣ် တဖၣ်ဒီးဖီတဖၣ်လၢတၢ်စိးပျၤန့ၢ်အီၤလီၤ. တၢ်ဒူၣ်အအိပူၤတကပၤအံၤဘၣ်တၢ်ကးဘၢအီၤဒီးသ့ၣ်ဆှိအ့ရ့းဒ် သိးလၢၢ်လၢတၢ်ဒူၣ်တဖၣ်အလိၤအသုတဘၣ်တၢ်ထံၣ်အီၤတဂ့ၤအဂီၢ်န့ၣ်လီၤ.",
			"19": "<sup>19</sup> လၢယွၤအတၢ်လုၢ်ဟံၣ်အလီၢ်ခံန့ၣ်, ဒၢးလၢတၢ်အသးကံၢ်ပူၤတဖျၢၣ် ဘၣ်တၢ်ဘှီထီၣ်အီၤလၢယွၤအတၢ်အၢၣ်လီၤအီလီၤအတလါ ကဘၣ်တၢ်ပာ်လီၤအီၤအဂီၢ်န့ၣ်လီၤ.",
			"20": "<sup>20</sup> ဒၢးလၢတၢ်သးကံၢ်ပူၤအံၤအထီမ့ၢ်ဝဲအပျၢ်ခံဆံ, အဒီၣ်ဃီၤမ့ၢ်ဝဲအပျၢ်ခံဆံဒီးအကစီၤထီၣ်မ့ၢ်ဝဲအပျၢ်ခံဆံ, ခဲလၢာ်ဘၣ်တၢ်ကျးဘၢအီၤလၢထူစီန့ၣ်လီၤ. တၢ်လုၢ်လီၢ်န့ၣ်ဘၣ်တၢ်ကးဘၢအီၤလၢသ့ၣ်ဆှိအ့ရ့းအသ့ၣ်ဘၣ်တဖၣ် န့ၣ်လီၤ.",
			"21": "<sup>21</sup> ယွၤအတၢ်လုၢ်ဟံၣ်အအိပူၤဘၣ်တၢ်ကးဘၢအီၤလၢထူဒီးပျံၤသွဲထူတဖၣ် ဘၣ်တၢ်ဘျးလီၤခီဂာ်အီၤလၢဒၢးလၢတၢ်သးကံၢ်ပူၤအကျဲစၢၤဒီး, ဒၢးအံၤဘၣ်တၢ်ကးဘၢအီၤဒီးထူန့ၣ်လီၤ.",
			"22": "<sup>22</sup> ယွၤအတၢ်လုၢ်ဟံၣ်အအိပူၤခဲလၢာ်ဘၣ်တၢ်ကးဘၢအီၤလၢထူ, ဒီးဒ်န့ၣ်အသိး, တၢ်လုၢ်လီၢ်လၢအအိၣ်လၢတၢ်လီၢ်စီဆှံ ကတၢၢ်အပူၤစ့ၢ်ကီးန့ၣ်လီၤ.",
			"23": "<sup>23</sup> ခ့ရူာ်ခံဂၤလၢတၢ်မၤအီၤလၢသ့ၣ်စၤယံး ဘၣ်တၢ်ပာ်လီၤအီၤလၢတၢ်လီၢ်စီဆှံကတၢၢ်အပူၤ, တဂၤစုာ်စုာ်အထီအိၣ်ဝဲဆံဆဲၣ်ပျၢ်န့ၣ်လီၤ.",
			"24": "<sup>24</sup> ခ့ရူာ်အခီၣ်ထံးတဂၤအဒံးဆ့တခီထီဝဲယဲၢ်ပျၢ်ဒီးအဂၤတခီ ထီဝဲယဲၢ်ပျၢ်, ခဲလၢာ်အထီမ့ၢ်ဝဲဆံဆဲၣ်ပျၢ်စးထီၣ်လၢအဒံးဆ့ တခီအစိးနါတုၤဆူအဒံးဆ့အဂၤတခီအစိးနါန့ၣ်လီၤ.",
			"25": "<sup>25</sup> ခ့ရူာ်ခံဂၤတဂၤအတၢ်ထိၣ်မ့ၢ်စ့ၢ်ကီးဝဲဆံဆဲၣ်ပျၢ်, မ့ၢ်လၢခ့ရူာ်ခံဂၤအံၤမ့ၢ်တၢ်တမံၤဃီလၢအတကွီၣ်ဒီးအက့ၢ်အဂီၤအဃိန့ၣ်လီၤ.",
			"26": "<sup>26</sup> ခ့ရူာ်တဂၤစုာ်စုာ်အထီအိၣ်ဝဲဆံဆဲၣ်ပျၢ်န့ၣ်လီၤ.",
			"27": "<sup>27</sup> အဝဲသ့ၣ်ဘၣ်တၢ်ပာ်လီၤသဃဲၤအီၤလၢတၢ်လီၢ်စီဆှံကတၢၢ်, ဒ်သိးအဝဲသ့ၣ်အဒံးဆ့လၢအသလၣ်ထီၣ်အသးအကျါခံဘ့ၣ် ကထိးလိာ်အသးလၢဒၢးအခၢၣ်သး ဒီးအဒံးဆ့အဂၤခံဘ့ၣ်ကထိးဘၣ်တၢ်ဒူၣ်တဖၣ် န့ၣ်လီၤ.",
			"28": "<sup>28</sup> ခ့ရူာ်ခံဂၤအံၤဘၣ်တၢ်ကးဘၢအီၤလၢထူန့ၣ်လီၤ.",
			"29": "<sup>29</sup> ဒၢးဖးဒိၣ်ဒီးဒၢးလၢတၢ်သးကံၢ်ပူၤကတၢၢ်အတၢ်ဒူၣ်တဖၣ်ဘၣ်တၢ် ကယၢကယဲအီၤခဲလၢာ်လၢခ့ရူာ်တဖၣ်, သ့ၣ်စူၣ်ပလူၣ်တဖၣ်ဒီးဖီတဖၣ်အဂီၤလၢတၢ်စိးပျၤအီၤန့ၣ်လီၤ.",
			"30": "<sup>30</sup> တၢ်ဒါဒၣ်လဲာ်ဘၣ်တၢ်ကးဘၢအီၤလၢထူန့ၣ်လီၤ.",
			"31": "<sup>31</sup> တၢ်လီၢ်စီဆှံကတၢၢ်အကျဲစၢၤအိၣ်ဒီးတြဲၤဖးဒိၣ်လၢတၢ်အိး ထီၣ်အီၤသ့ခံကပၤတဘ့ၣ်လၢတၢ်မၤအီၤလၢသ့ၣ်စၤယံးန့ၣ်လီၤ. တြဲၤအခိၣ်ထိးအက့ၣ်ကွီၤန့ၣ်အဘၣ်တၢ်မၤစူအီၤလီၤ.",
			"32": "<sup>32</sup> တြဲၤတဖၣ်ဘၣ်တၢ်ကယၢကယဲအီၤလၢခ့ရူာ်တဖၣ်, သ့ၣ်စူၣ်ပလူၣ်တဖၣ်ဒီးဖီတဖၣ်အဂီၤလၢတၢ်စိးပျၤအီၤန့ၣ်လီၤ. တြဲၤတဖၣ်, ခ့ရူာ်တဖၣ်ဒီးသ့ၣ်စူၣ်ပလူၣ်တဖၣ်ဘၣ်တၢ်ကးဘၢအီၤ လၢထူန့ၣ်လီၤ.",
			"33": "<sup>33</sup> လၢကျဲစၢၤလဲၤဆူဒၢးဖးဒိၣ်အဂီၢ်တြဲၤဖးဒိၣ်လၢအခိၣ်တံာ် အိၣ်လွံၢ်ခီ, အနၢၣ်အိၣ်ဃူဃူဘၣ်တၢ်မၤအီၤလၢသ့ၣ်စၤယံးအိၣ်ဝဲလီၤ.",
			"34": "<sup>34</sup> ဖဲန့ၣ်တြဲၤအလၣ်လၢတၢ်မၤအီၤလၢသ့ၣ်ဆှိဒီးကၢ်ချံးအသးသ့ဝဲ အိၣ်ခံဘ့ၣ်,",
			"35": "<sup>35</sup> ဒီးဘၣ်တၢ်ကယၢကယဲအီၤလၢခ့ရူာ်တဖၣ်, သ့ၣ်စူၣ်ပလူၣ်တဖၣ်ဒီးဖီတဖၣ် အဂီၤလၢတၢ်စိးပျၤအီၤဒီးဘၣ်တၢ်ကးဘၢအီၤလၢထူဖိးလိာ်ဖိး ဒ့န့ၣ်လီၤ.",
			"36": "<sup>36</sup> ဘျီၣ်လၢအအိၣ်လၢတၢ်သးကံၢ်ပူၤတဖျၢၣ်န့ၣ်ဘၣ်တၢ်ဘှီထီၣ်အီၤလၢ ယွၤအတၢ်လုၢ်ဟံၣ်အမဲာ်ညါဒီးဘၣ်တၢ်ဒူၣ်ဝးတရံးအီၤ လၢတၢ်ဒူၣ်လၢတၢ်မၤအီၤဒီးသ့ၣ်ဆှိအ့ရ့းအကျိၤတကထၢအဖီခိၣ် အိၣ်ဒီးလၢၢ်သၢကထၢတဆီဘၣ်တဆီန့ၣ်လီၤ.",
			"37": "<sup>37</sup> ယွၤအတၢ်လုၢ်ဟံၣ်အခီၣ်ထံးဘၣ်တၢ်ပာ်လီၤအီၤလၢလါခံလါတလါ, လါစံာ်လၢစီၤၡလိၤမိၤပၢတၢ်လွံၢ်နံၣ်တနံၣ်အကတီၢ်န့ၣ်လီၤ.",
			"38": "<sup>38</sup> ဖဲစီၤၡလိၤမိၤပၢတၢ်တဆံတနံၣ်အပူၤလါဃိးလါတလါ, လၢအမ့ၢ်လါဘူလ့ၤအပူၤန့ၣ်, ယွၤအတၢ်လုၢ်ဟံၣ်ဘၣ်တၢ်မၤဝံၤအီၤ လၢလၢပှဲၤပှဲၤဒ်တၢ်တိာ်ကျဲၤပာ်အီၤလီၤတံၢ်လီၤဆဲးအသိးန့ၣ်လီၤ. စီၤၡလိၤမိၤသူၣ်ထီၣ်တၢ်လုၢ်ဟံၣ်အံၤယံာ်ဝဲ နွံနံၣ်န့ၣ်လီၤ."
		},
		"7": {
			"1": "<sup>1</sup> စီၤၡလိၤမိၤသူၣ်ထီၣ်စ့ၢ်ကီးနီတဖျၢၣ်လၢအဂီၢ်ဒၣ်ဝဲ, ဒီးယံာ်ဝဲတဆံသၢနံၣ်န့ၣ်လီၤ.",
			"2": "<sup>2</sup> နီလၢအအိၣ်လၢလဘၤနိၣ်အပှၢ်လၢ်ကျါအံၤ, အထီအိၣ်ဝဲ အပျၢ်တကယၤ, အဒီၣ်ဃီၤအိၣ်ဝဲအပျၢ်ယဲၢ်ဆံ, ဒီးအကစီၤထီၣ်အိၣ်ဝဲအပျၢ်သၢဆံန့ၣ်လီၤ. နီအံၤအိၣ်ဒီးအထူၣ်, သ့ၣ်ဆှိအ့ရ့းတဖၣ်လၢအရဲၣ်လီၤအသးသၢ ဂ့ၢ်ဒီးတဂ့ၢ်န့ၣ်အိၣ်ဝဲတဆံယဲၢ်ထူၣ်လီၤ. လၢထူၣ်တဖၣ်အဖီခိၣ်န့ၣ်တၢ်ပာ်ထီၣ်ကျိၤတဖၣ်လၢသ့ၣ်ဆှိအ့ရ့းန့ၣ်လီၤ.",
			"3": "<sup>3</sup> အခိၣ်ဒုးလာ်ဘၣ်တၢ်မၤအီၤလၢသ့ၣ်ဆှိအ့ရ့းလၢအဘၣ်တၢ်မၤလဲၢ် ထီၣ်အီၤတုၤလၢတၢ်ပာ်ဖှိၣ်အဒၢးတဖၣ်အဖီခိၣ်, လၢအဘၣ်တၢ်ပၢၢ်ဃးအီၤလၢထူၣ်တဖၣ်န့ၣ်လီၤ.",
			"4": "<sup>4</sup> လၢတၢ်ဒူၣ်ခံကပၤအလိၤန့ၣ်ပဲတြီအိၣ်ဝဲ, တခီသၢဂ့ၢ်စုာ်စုာ် န့ၣ်လီၤ.",
			"5": "<sup>5</sup> ကျဲစၢၤအတြဲၤတဖၣ်ဒီးပဲတြီတဖၣ်အိၣ်ဝဲဒီးအနၢၣ်လွံၢ်နၢၣ်, ဒီးပဲတြီဖိသၢဂ့ၢ်စုာ်စုာ်လၢအအိၣ်လၢတၢ်ဒူၣ်တဖၣ်အလိၤန့ၣ်, ကွၢ်ဆၢညါလိာ်အသးန့ၣ်လီၤ.",
			"6": "<sup>6</sup> နီအဘျီၣ်ဖးဒိၣ်လၢအထီအိၣ်ဝဲအပျၢ်ယဲၢ်ဆံဒီးအဒီၣ်ဃီၤအိၣ်ဝဲအပျၢ်သၢဆံဘၣ်တၢ်ဘှီထီၣ်အီၤ, အိၣ်ဒူၣ်ဃးအသးဒီးထူၣ်တဖၣ်လၢအအိၣ်ဒီးအခိၣ်ဒုးန့ၣ်လီၤ. ဒီးလၢဘျီၣ်ဖးဒိၣ်အမဲာ်ညါန့ၣ်တၢ်ခိၣ်ဒုးထီၣ်အသးအိၣ်ဝဲ တဖျၢၣ်လီၤ.",
			"7": "<sup>7</sup> လီၢ်ပစိာ်အဒၢးလၢအဘၣ်တၢ်ကိးစ့ၢ်ကီးအီၤလၢတၢ်စံၣ်ညီၣ်အဒၢး ဖးဒိၣ်, ဖဲစီၤၡလိၤမိၤစံၣ်ညီၣ်တဲာ်ကွီၢ်တဖၣ်န့ၣ်, ဘၣ်တၢ်ဘှီထီၣ်အီၤဒီးသ့ၣ်ဆှိအ့ရ့းအသ့ၣ်ဘၣ်တဖၣ်စးထီၣ်လၢ အဒါတုၤလၢတၢ်ခိၣ်ဒုးအကျိၤတဖၣ်န့ၣ်လီၤ.",
			"8": "<sup>8</sup> လၢတၢ်စံၣ်ညီၣ်အဒၢးဖးဒိၣ်အလီၢ်ခံဂၢၤအဂၤတတီၤန့ၣ်, စီၤၡလိၤမိၤအကစၢ်ဒၣ်ဝဲအိၣ်ဆိးအဟံၣ်တဖၣ်ဘၣ်တၢ်ဘှီထီၣ်အီၤဒ် တၢ်သူၣ်ထီၣ်အဂၤတဖၣ်အသိးန့ၣ်လီၤ. အဝဲဘှီထီၣ်စ့ၢ်ကီးဟံၣ်ဒ်န့ၣ်အသိးလၢအမါ, ကီၢ်အဲၤကူပတူးအစီၤပၤအဖိမုၣ်အဂီၢ်န့ၣ်လီၤ.",
			"9": "<sup>9</sup> ကယဲၢ်တၢ်သူၣ်ထီၣ်, ခဲလၢာ်အံၤဒီးဂၢၤဖးဒိၣ်န့ၣ်, ဘၣ်တၢ်မၤအီၤလၢလၢၢ်အဂ့ၤတဖၣ်စးထီၣ်လၢအသနၢၣ်ခီၣ်ထံးတုၤလီၤ လၢအခိၣ်စိးန့ၣ်လီၤ. လၢၢ်တဖၣ်ဘၣ်တၢ်ကတဲာ်ကတီၤအီၤလၢတၢ်စိးပျၢၤလၢၢ်အလီၢ်, ဒီၣ်တဲာ်အီၤဒ်အတၢ်ထိၣ်တဲာ်အိၣ်ဝဲ, ဒီးအကပၤလၢအအိပူၤဒီးလၢအချၢခံခီလိာ်ဘၣ်တၢ်ဘူးဃူအီၤ လၢထးဘူးတဖၣ်န့ၣ်လီၤ.",
			"10": "<sup>10</sup> တၢ်အသနၢၣ်ခီၣ်ထံးတဖၣ်ဘၣ်တၢ်မၤအီၤလၢလၢၢ်ဖးဒိၣ်တဖၣ်လၢအဘၣ် တၢ်ကတဲာ်ကတီၤအီၤဖဲတၢ်စိးပျၤလၢၢ်အလီၢ်, တနီၤအထီအိၣ်ဝဲဃိးပျၢ်ဒီးတနီၤဆံဆဲၣ်ပျၢ်န့ၣ်လီၤ.",
			"11": "<sup>11</sup> လၢလၢၢ်သနၢၣ်အခီၣ်ထံးတဖၣ်အဖီခိၣ်န့ၣ်လၢၢ်အဂၤတဖၣ်လၢအဘၣ်တၢ် ကူးတဲာ်အီၤဒ်အတၢ်ထိၣ်တၢ်ဒွးအသိးအိၣ်ဝဲ, ဒီးလၢအဖီခိၣ်န့ၣ်ကျိၤသ့ၣ်ဆှိအ့ရ့းတဖၣ်အိၣ်ဝဲန့ၣ်လီၤ.",
			"12": "<sup>12</sup> နီအဂၢၤ, ယွၤအတၢ်လုၢ်ဟံၣ်အဂၢၤလၢတၢ်အိပူၤ, ယွၤအတၢ်လုၢ်ဟံၣ်အတၢ်လဲၤနုာ်အဒၢး, အိၣ်ဒီးတၢ်ဒူၣ်တဖၣ်လၢတၢ် မၤအီၤလၢလၢၢ်ဘူးတဲာ်အသးတဖၣ်သၢကထၢအဖီခိၣ်သ့ၣ်ဆှိအ့ရ့း အကျိၤတကထၢ, တဆီဝံၤတဆီန့ၣ်လီၤ.",
			"13": "<sup>13</sup> စီၤပၤၡလိၤမိၤမၤလိာ်ပှၤတဂၤလၢအမံၤမ့ၢ်ဝဲစီၤဃူရၣ်အဘံ, ပှၤမၤတၢ်သ့လၢစုတဂၤ, လၢအအိၣ်ဝဲဆိးဝဲလၢဝ့ၢ်ထါယၢၣ်, ဒီးမ့ၢ်ပှၤမၤတၢ်သ့ဂ့ၤဂ့ၤဘၣ်ဘၣ်လၢတၢ်မၤတၢ်လၢတိၢ်ဘီန့ၣ်လီၤ.",
			"14": "<sup>14</sup> အဝဲအပၢ်လၢတအိၣ်မူလၢၤဘၣ်န့ၣ်, မ့ၢ်ပှၤလၢဝ့ၢ်ထါယၢၣ်, ဒီးမ့ၢ်စ့ၢ်ကီးပှၤတဂၤလၢအသ့မၤတၢ်လၢစုဂ့ၤဂ့ၤကလဲာ်လၢ တိၢ်ဘီန့ၣ်လီၤ. အဝဲအမိၢ်မ့ၢ်ပှၤလၢနးသၤလံအဒူၣ်ပူၤန့ၣ်လီၤ. စီၤဃူရၣ်အဘံမ့ၢ်ပှၤတဂၤလၢအအိၣ်ဒီးတၢ်သူၣ်ဆးသးဆးဒီးတၢ် လဲၤခီဖျိအါလၢတၢ်မၤတၢ်လၢစုန့ၣ်လီၤ. အဝဲတူၢ်လိာ်စီၤပၤၡလိၤမိၤအတၢ်ကွဲမုာ်အီၤလၢကကဲပှၤအခိၣ် တဂၤလၢကယဲၢ်တၢ်ဖံးတၢ်မၤလၢအဘၣ်ထွဲဒီးတိၢ်ဘီ အဂီၢ်န့ၣ်လီၤ.",
			"15": "<sup>15</sup> စီၤဃူရၣ်အဘံသိန့ၢ်ထူၣ်တိၢ်ဘီခံထူၣ်, တထူၣ်စုာ်စုာ်, အထီအိၣ်ဝဲတဆံဃိးပျၢ်ဒီးအခိၣ်ထိးဝးတရံးအနီၣ်ထိၣ်မ့ၢ်ဝဲ တဆံခံပျၢ်, ဒီးပာ်ဝဲဖဲကျဲစၢၤဆူယွၤအတၢ်လုၢ်ဟံၣ်န့ၣ်လီၤ.",
			"16": "<sup>16</sup> အဝဲမၤစ့ၢ်ကီးတၢ်အခိၣ်ထိးတိၢ်ဘီခံခါ, လၢတခါစုာ်စုာ်ထီ ဝဲယဲၢ်ပျၢ်, ဒ်သိးကဘၣ်တၢ်ပာ်အီၤလၢထူၣ်တဖၣ်အခိၣ်စိးန့ၣ်လီၤ.",
			"17": "<sup>17</sup> ထူၣ်တထူၣ်စုာ်စုာ်အခိၣ်ထိးဘၣ်တၢ်ကယၢကယဲအီၤဒီးတၢ်အက့ၢ်အဂီၤ တမံၤလၢအမ့ၢ်ဝဲ, ပျံၤသွဲထါဘံပကံအသး,",
			"18": "<sup>18</sup> ဒီးသလဲသၣ်တိၢ်ဘီခံဂ့ၢ်န့ၣ်လီၤ.",
			"19": "<sup>19</sup> တၢ်အခိၣ်ထိးတဖၣ်အံၤတၢ်ပိာ်အီၤလီၤဂာ်ဒီးဖီဒ့ၣ်ညါတဖၣ်, လၢအထီအိၣ်ဝဲလွံၢ်ပျၢ်,",
			"20": "<sup>20</sup> ဒီးဘၣ်တၢ်မၤအီၤကဝီၤကျီၤလၢတၢ်အက့ၢ်အဂီၤထးသွဲ တဖၣ်အဖီခိၣ်န့ၣ်လီၤ. တၢ်အခိၣ်ထိးတခါစုာ်စုာ်အလိၤအိၣ်ဒီးသလဲသၣ်အဖျၢၣ်ခံကယၤ ရဲၣ်လီၤအသးခံဂ့ၢ်ဝးတရံးန့ၣ်လီၤ.",
			"21": "<sup>21</sup> စီၤဃူရံၣ်အဘံပာ်လီၤထူၣ်တိၢ်ဘီခံထူၣ်အံၤလၢယွၤအတၢ်လုၢ်ဟံၣ် အကျဲစၢၤအမဲာ်ညါန့ၣ်လီၤ. ထူၣ်လၢအအိၣ်လၢကလံၤထံးတထူၣ်န့ၣ်ယုၢ်ဝဲအမံၤလၢယၤကံၣ်ဒီး ထူၣ်လၢအအိၣ်လၢကလံၤစိးတထူၣ်န့ၣ်ယုၢ်ဝဲအမံၤလၢဘိၤဧးလီၤ.",
			"22": "<sup>22</sup> ဖီဒ့ၣ်ညါအတၢ်ဂီၤတိၢ်ဘီလၢတၢ်ပိာ်န့ၢ်အီၤန့ၣ်, ဘၣ်တၢ်ပာ်အီၤလၢထူၣ်တဖၣ်အခိၣ်ထိးန့ၣ်လီၤ. သတးဒီးတၢ်မၤလၢအဘၣ်ထွဲဒီးထူၣ်တဖၣ်န့ၣ်ဝံၤဝဲဒၣ်န့ၣ်လီၤ.",
			"23": "<sup>23</sup> စီၤဃူရၣ်အဘံမၤန့ၢ်ထံဒၢတိၢ်ဘီဖးဒိၣ်ဖျၢၣ်သလၢၣ်တဖျၢၣ်လၢ အယိာ်အိၣ်ဝဲယဲၢ်ပျၢ်, အဒိၣ်တူာ်အိၣ်ဝဲအပျၢ်တဆံ, ဒီးအခိၣ်ထိးဝးတရံးအတၢ်ထိၣ်အိၣ်ဝဲအပျၢ်သၢဆံန့ၣ်လီၤ.",
			"24": "<sup>24</sup> ထံဒၢဖးဒိၣ်အချၢဝးတရံးအကနူၤန့ၣ်ထံလူၤသၣ်တိၢ်ဘီတဖၣ်ဘၣ် တၢ်ရဲၣ်လီၤအီၤခံဂ့ၢ်, ဘၣ်တၢ်ပိာ်န့ၢ်အီၤအိၣ်စဲဘူးဒီးထံဒၢန့ၣ်လီၤ.",
			"25": "<sup>25</sup> ထံဒၢဖးဒိၣ်န့ၣ်ဘၣ်တၢ်ပာ်ထီၣ်အီၤလၢဂီၤဖံးတိၢ်ဘီတဆံခံ ဒုအလိၤ, လၢအမဲာ်ကွၢ်တၢ်ဆူတၢ်ပျီပူၤ, သၢဒုကွၢ်ဝဲဆူ ကလံၤစိးသၢဒုကွၢ်ဝဲဆူမုၢ်နုာ်, သၢဒုကွၢ်ဝဲဆူကလံၤထံး, ဒီးသၢဒုကွၢ်ဝဲဆူမုၢ်ထီၣ်န့ၣ်လီၤ.",
			"26": "<sup>26</sup> ထံဒၢဖးဒိၣ်န့ၣ်တီၣ်ဝဲသၢစုမုၢ်ဒိၣ်လီၤ. အခိၣ်ဒူအကနုၤမၤအသးဒ်သလၢတဖျၢၣ်အခိၣ်ဒူအသိး, လီၤဂာ်ဒ်ဖီဒ့ၣ်ညါတဖီးသလၣ်ထီၣ်အကဘျံးတဖၣ်န့ၣ်လီၤ. ထံဒၢတိၢ်ဘီဖးဒိၣ်အံၤတြီၢ်ဝဲဘၤသၤခံကထိန့ၣ်လီၤ.",
			"27": "<sup>27</sup> စီၤဃူရံၣ်အဘံမၤစ့ၢ်ကီးဝဲလ့ၣ်အဆိတဆံလၢတိၢ်ဘီလၢတဆိ စုာ်စုာ်အထီမ့ၢ်ဝဲလွံၢ်ပျၢ်, အဒီၣ်ဃီၤမ့ၢ်ဝဲလွံၢ်ပျၢ်ဒီးအကစီၤထီၣ်မ့ၢ်ဝဲ သၢပျၢ်န့ၣ်လီၤ.",
			"28": "<sup>28</sup> အဝဲသ့ၣ်ဘၣ်တၢ်မၤအီၤဒီးသ့ၣ်ဘၣ်လွံၢ်ဘ့ၣ်လၢအတၢ်ထိၣ်တုၤသိး သိးဒီးဘၣ်တၢ်မၤစဲဘူးအီၤဒီးထီထီၣ်အီၤတခါဘၣ်တခါဒ်လ့ၣ် ဒၢအတကွီၣ်အသိးန့ၣ်လီၤ.",
			"29": "<sup>29</sup> လၢအသ့ၣ်တဖၣ်ဘၣ်အလိၤန့ၣ်, အိၣ်ဝဲဒီးခ့ယုၢ်တဖၣ်, ဂီၤဖံးဖါတဖၣ်ဒီးခ့ရူာ်တဖၣ်အတၢ်ဂီၤ, ဒီးအတကွီၣ်အဖီခိၣ်ဒီးအဖီလာ်န့ၣ်အိၣ်ဝဲဒီးဖီကွီၤအတၢ် ဂီၤတဖၣ်လၢတၢ်စိးပျၤ, သဝံးအီၤန့ၣ်လီၤ.",
			"30": "<sup>30</sup> လ့ၣ်တဆိဘၣ်တဆိစုာ်စုာ်, အိၣ်ဒီးလ့ၣ်ဖံဘၣ်တိၢ်ဘီလွံၢ်ခါဒီး အဝၣ်ရိတိၢ်ဘီတဖၣ်န့ၣ်လီၤ. လၢတၢ်အသနၢၣ်လွံၢ်နၢၣ်န့ၣ်ပၢၢ်တိၢ်ဘီတဖၣ်အိၣ်ဝဲလၢတၢ်ပာ်ထီၣ် သရာ်အဂီၢ်ဝဲ, ဒီးဘၣ်တၢ်ကယၢကယဲစိးပျၤအီၤလၢဖီအတၢ်ဂီၤတဖၣ်န့ၣ်လီၤ.",
			"31": "<sup>31</sup> လၢပၢၢ်တဖၣ်အဖီခိၣ်န့ၣ်တၢ်အခိၣ်တံာ်ကဝီၤကျီၤအိၣ်တခါလၢတၢ် ကပာ်ထီၣ်သရာ်အဂီၢ်န့ၣ်လီၤ. အတၢ်ထိၣ်မ့ၢ်ဝဲအလဲၢ်တပျၢ်လၢအဖျိးထီၣ်ဆူတၢ်ချၢဒီးအယိာ်တထါ လၢနုာ်လီၤဆူလ့ၣ်ပူၤန့ၣ်လီၤ. တၢ်အခိၣ်တံာ်အံၤဘၣ်တၢ်ဒဲးကံၣ်ဒဲးဝ့ၤအီၤဝးတရံးန့ၣ်လီၤ.",
			"32": "<sup>32</sup> လ့ၣ်ဖံဘၣ်တဖၣ်အထီအိၣ်ဝဲတပျၢ်ဒီးတထါ, ဒီးအဝဲသ့ၣ်အိၣ်လၢလ့ၣ်ဒၢအသ့ၣ်ဘၣ်တဖၣ်အဖီလာ်, ဒီးလ့ၣ်ဖံဘၣ်အဝၣ်ရိတဖၣ်အိၣ်စဲဘူးဒီးလ့ၣ်တဖၣ်န့ၣ်လီၤ.",
			"33": "<sup>33</sup> လ့ၣ်ဖံဘၣ်တဖၣ်လီၤဂာ်ဒီးလ့ၣ်ကဟၣ်အလ့ၣ်ဖံဘၣ်တဖၣ်န့ၣ်လီၤ. အဝၣ်ရိတဖၣ်, အခိၣ်ဒူအကနူၤတဖၣ်, အဒံးတဖၣ်ဒီးအခီၣ်ကျီၤတဖၣ် ဘၣ်တၢ်မၤအီၤလၢတိၢ်ဘီခဲလၢာ်န့ၣ်လီၤ.",
			"34": "<sup>34</sup> လၢလ့ၣ်တဆိစုာ်စုာ်အနၢၣ်တဖၣ်အခီၣ်ထံးန့ၣ်အိၣ်ဒီးပၢၢ်လွံၢ်ခါ လၢအအိၣ်ဒီးတၢ်လီၢ်လွံၢ်ခါလၢတၢ်ကပာ်ထီၣ်အီၤ, ဒီးတၢ်လီၢ်တဖၣ်အံၤအိၣ်စဲဘူးဒီးလ့ၣ်န့ၣ်လီၤ.",
			"35": "<sup>35</sup> လ့ၣ်တဆိစုာ်စုာ်အိၣ်ဒီးအခိၣ်ကွီၤလၢအကစီၤထီၣ်အိၣ်ဝဲ တထါန့ၣ်လီၤ. အပၢၢ်တဖၣ်ဒီးအသ့ၣ်ဘၣ်တဖၣ်အိၣ်ဝဲ ဘူးဒီးလ့ၣ်န့ၣ်လီၤ.",
			"36": "<sup>36</sup> ပၢၢ်တဖၣ်, သ့ၣ်ဘၣ်တဖၣ်ဒီးဖဲတၢ်လီၢ်လီၤဟိတတီၤတီၤဝးတရံး န့ၣ်, ဘၣ်တၢ်ကယၢကယဲအီၤလၢခ့ရူာ်အတၢ်ဂီၤတဖၣ်, ခ့ယုၢ်အတၢ်ဂီၤတဖၣ်ဒီးသ့ၣ်စူၣ်ပလူၣ်အတၢ်ဂီၤတဖၣ်, ဒီးဖီကွီၤအဂီၤအတၢ်စိးပျၤအီၤန့ၣ်လီၤ.",
			"37": "<sup>37</sup> တၢ်အံၤမ့ၢ်လ့ၣ်တဖၣ်ဘၣ်တၢ်မၤအီၤဒ်လဲၣ်အဂ့ၢ်န့ၣ်လီၤ. အဝဲသ့ၣ်ခဲလၢာ်ဘၣ်တၢ်မၤအီၤလီၤဂာ်လိာ်အသး, အိၣ်ဒီးအတၢ်ထိၣ်ဒီးအက့ၢ်အဂီၤတမံၤဃီန့ၣ်လီၤ.",
			"38": "<sup>38</sup> စီၤဃူရၣ်အဘံမၤစ့ၢ်ကီးသရာ်အဖျၢၣ်တဆံ, တဖျၢၣ်လၢလ့ၣ်တခိၣ်စုာ်စုာ်အဂီၢ်န့ၣ်လီၤ. သရာ်တဖျၢၣ်စုာ်စုာ်အဒီၣ်ဃီၤမ့ၢ်ဝဲလွံၢ်ပျၢ်ဒီးတြီၢ်ဝဲဘၤသး လွံၢ်ကယၤန့ၣ်လီၤ.",
			"39": "<sup>39</sup> အဝဲပာ်လီၤလ့ၣ်ယဲၢ်ဆိလၢယွၤအတၢ်လုၢ်ဟံၣ်အကလံၤထံးတကပၤ, ဒီးအဂၤယဲၢ်ဆိလၢကလံၤစိးတကပၤန့ၣ်လီၤ. ထံဒၢဖးဒိၣ်န့ၣ်, အဝဲပာ်လီၤဝဲလၢကလံၤထံးမုၢ်ထီၣ်တကပၤန့ၣ် လီၤ.",
			"40": "<sup>40</sup> စီၤဃူရၣ်အဘံမၤစ့ၢ်ကီးဝဲသပၢၤတဖၣ်, တပူၣ်တဖၣ်ဒီးသရာ်တဖၣ် လီၤ. အဝဲမၤဝံၤအတၢ်မၤခဲလၢာ်လၢစီၤပၤၡလိၤမိၤအဂီၢ်လၢကစၢ်အတၢ် လုၢ်ဟံၣ်အပူၤန့ၣ်လီၤ. တၢ်လၢအဝဲမၤဝဲတဖၣ်မ့ၢ်ဒ်လၢလာ်အံၤလီၤ.",
			"41": "<sup>41</sup> ထူၣ်ခံထူၣ်, တၢ်အခိၣ်ထိးသရာ်အဂီၤခံဖျၢၣ်လၢထူၣ်တဖၣ်အခိၣ် ထိး, တၢ်အက့ၢ်အဂီၤထးသွဲတဖၣ်ထါဘံပကံအသးလၢတၢ်အခိၣ်ထိးတဖျၢၣ် စုာ်စုာ်အလိၤ.",
			"42": "<sup>42</sup> တိၢ်ဘီသလဲသၣ်အဖျၢၣ်လွံၢ်ကယၤ, အိၣ်ဝဲခံဂ့ၢ်, တဂ့ၢ်အဖျၢၣ်တကယၤစုာ်စုာ်, ဘၣ်တၢ်ရဲၣ်လီၤအီၤဝးတရံးလၢတၢ်အခိၣ်ထိးတဖၣ်အလိၤ,",
			"43": "<sup>43</sup> တၢ်ပာ်ထီၣ်သရာ်အလီၢ်ဆံဆဲၣ်ခါ, သရာ်အဖျၢၣ်တဆံ,",
			"44": "<sup>44</sup> ထံဒၢဖးဒိၣ်ဒီးဂီၤဖံးဖါတဆံခံဒုလၢအယိးဃာ်ထံဒၢဖး ဒိၣ်",
			"45": "<sup>45</sup> သပၢၤတဖၣ်, တပူာ်တဖၣ်ဒီးသလၢတဖၣ်န့ၣ်လီၤ. ကယဲၢ်တၢ်အပီးအလီလၢစီၤဃူရၣ်အဘံမၤဝဲလၢစီၤပၤၡလိၤမိၤ အဂီၢ်လၢယွၤအတၢ်လုၢ်ဟံၣ်အပူၤအံၤ, ဘၣ်တၢ်မၤအီၤလၢတိၢ်ဘီလၢတၢ်ထူးဘျ့ကတြ့ၣ်ထီၣ်အီၤန့ၣ်လီၤ.",
			"46": "<sup>46</sup> စီၤပၤမၢပှၤသိတၢ်တဖၣ်အံၤခဲလၢာ်လၢကပံာ်လၢအအိၣ်ဝဲဖဲ စူးကိၤသးဒီးဝ့ၢ်စၤရတါအဘၢၣ်စၢၤလၢအအိၣ်ဝဲဖဲ ထံကျိယၢ်ဒ့ၣ်အတၢ်ပၢၤခိၣ်န့ၣ်လီၤ.",
			"47": "<sup>47</sup> မ့ၢ်လၢတၢ်ပီးတၢ်လီတဖၣ်အါကဲာ်ဆိးအဃိ, စီၤပၤၡလိၤမိၤတမၢ ဘၣ်ပှၤစီၤနီၣ်ပာ်တိၢ်ဘီအပီးအလီတဖၣ်အံၤအလီၤသယၢၢ်ဘၣ်. သတးဒီးအတၢ်လီၤသယၢၢ်မ့ၢ်ထဲလဲၣ်ထဲလဲၣ်န့ၣ်, ပှၤတဲတသ့နီတဂၤဘၣ်.",
			"48": "<sup>48</sup> စီၤၡလိၤမိၤမၢပှၤမၤစ့ၢ်ကီးတၢ်အပီးအလီလၢထူတဖၣ်, လၢယွၤအတၢ်လုၢ်ဟံၣ်အဂီၢ်, လၢအမ့ၢ်ဝဲတၢ်လုၢ်လီၢ်, စီၢ်နီၤခိၣ်တဖၣ်လၢတၢ်ကပာ်ထီၣ်ကိၣ်လၢတၢ်လုၢ်ထီၣ်အီၤဆူကစၢ် ယွၤအအိၣ်,",
			"49": "<sup>49</sup> တၢ်ပာ်ထီၣ်မ့ၣ်အူဒၢအလီၢ်ဆံဆဲၣ်ခါလၢအဘၣ်တၢ်ပာ်အီၤဖဲ တၢ်လီၢ်စီဆှံကတၢၢ်အမဲာ်ညါ, ယဲၢ်ခါလၢကလံၤထံးတကပၤဒီးယဲၢ် ခါလၢကလံၤစိးတကပၤ, သံၣ်ဧိၤဖီဧိၤတဖၣ်, မ့ၣ်အူဒၢတဖၣ်ဒီးနီၣ်တံာ်လၢတၢ်ကမၤပံာ်မ့ၣ်အူတဖၣ်,",
			"50": "<sup>50</sup> လီခီတဖၣ်, နီၣ်တံာ်လၢကမၤကဆှီမ့ၣ်အူဒၢအဆၣ်တဖၣ်, သလၢတဖၣ်, ခွးလၢတၢ်နၢမူအဂီၢ်တဖၣ်, ဒီးသပၢၤဘံၣ်သလၣ်တဖၣ်လၢ တၢ်ကစိာ်မ့ၣ်အူအ့ၣ်တဖၣ်, သံၣ်ကျိၤတဖၣ်လၢတၢ်အလီၢ်စီဆှံကတၢၢ်အတြဲၤတဖၣ်ဒီးယွၤအတၢ် လုၢ်ဟံၣ်အကျဲစၢၤဆူတၢ်ချၢအတြဲၤတဖၣ်အဂီၢ်န့ၣ်လီၤ.",
			"51": "<sup>51</sup> ကယဲၢ်တၢ်အပီးအလီခဲလၢာ်အံၤဘၣ်တၢ်မၤအီၤလၢထူန့ၣ်လီၤ. တုၤစီၤပၤၡလိၤမိၤမၤဝံၤကယဲၢ်တၢ်မၤလၢယွၤအတၢ်လုၢ်ဟံၣ် အဂီၢ်န့ၣ်, ကယဲၢ်တၢ်လၢအပၢ်စီၤဒၤဝံးလုၢ်ထီၣ်တ့ၢ်ဝဲဆူ ယွၤအအိၣ်လၢအမ့ၢ်စ့, ထူဒီးတၢ်ပီးတၢ်လီအဂၤတဖၣ်န့ၣ်, အဝဲဒၢနုာ်ဝဲဆူယွၤအတၢ်လုၢ်ဟံၣ်အတၢ်ပာ်ဖှိၣ်အဒၢးတဖၣ်အပူၤ န့ၣ်လီၤ."
		},
		"8": {
			"1": "<sup>1</sup> ဒီးစီၤပၤၡလိၤမိၤဒုးအိၣ်ဖှိၣ်ရိဖှိၣ်ကယဲၢ်ပှၤအံၣ်စရ့လး ဖိအဒူၣ်တဖၣ်ဒီးအဒူၣ်ထၢတဖၣ်, အခိၣ်အနၢ်တဖၣ်ဒ်သိးကဟဲဆူအဝဲအအိၣ်လၢဝ့ၢ်ယရူၤၡလ့ၣ်အပူၤ, လၢကဟဲစိာ်ယွၤအတၢ်အၢၣ်လီၤအီလီၤအတလါလၢဝ့ၢ်စံယိၣ်, စီၤဒၤဝံးအဝ့ၢ်ဆူယွၤအတၢ်လုၢ်ဟံၣ်န့ၣ်လီၤ.",
			"2": "<sup>2</sup> အဝဲသ့ၣ်ခဲလၢာ်အိၣ်ဖှိၣ်ရိဖှိၣ်ဖဲတၢ်မၤဘူၣ်ဘူၣ်ဒဲအခါလၢ လါအ့သၤနံၣ်အပူၤန့ၣ်လီၤ.",
			"3": "<sup>3</sup> တုၤပှၤခိၣ်ပှၤနၢ်တဖၣ်အိၣ်ဖှိၣ်ရိဖှိၣ်ဝဲန့ၣ်ပှၤလုၢ်တၢ်အခိၣ် တဖၣ်စိာ်ထီၣ်ယွၤအတၢ်အၢၣ်လီၤအီလီၤအတလါ,",
			"4": "<sup>4</sup> ဒီးလဲၤစိာ်ဝဲဆူယွၤအတၢ်လုၢ်ဟံၣ်အပူၤန့ၣ်လီၤ. ပှၤလ့ၤဝံဖိဒီးပှၤလုၢ်တၢ်အခိၣ်တဖၣ်သုးစ့ၢ်ကီးဝဲယွၤအဒဲ လၢယွၤအိၣ်ဝဲဆိးဝဲဒီးအတၢ်အပီးအလီခဲလၢာ်ဆူယွၤအတၢ်လုၢ် ဟံၣ်န့ၣ်လီၤ.",
			"5": "<sup>5</sup> စီၤပၤၡလိၤမိၤဒီးကယဲၢ်ကီၢ်အံၣ်စရ့လးအပှၤဂီၢ်မုၢ်ခဲလၢာ် အိၣ်ဖှိၣ်ရိဖှိၣ်ဝဲလၢယွၤအတၢ်အၢၣ်လီၤအီလီၤအတလါအမဲာ်ညါ, ဒီးလုၢ်ထီၣ်ပာ်ထီၣ်သိ, ဒီးဂီၤဖံးအါအါကလဲာ်, အါတုၤဒၣ်လဲာ်တၢ်ဂံၢ်အီၤတသ့ဘၣ်န့ၣ်လီၤ.",
			"6": "<sup>6</sup> ဒီးပှၤလုၢ်တၢ်အခိၣ်တဖၣ်လဲၤစိာ်နုာ်ယွၤအတၢ်အၢၣ်လီၤအီလီၤ အတလါစီဆှံဆူယွၤအတၢ်လုၢ်ဟံၣ်အပူၤဒီးပာ်လီၤဝဲလၢတၢ်လီၢ် စီဆှံကတၢၢ်ဖဲခ့ရူာ်တဖၣ်အဒံးဆ့အဖီလာ်န့ၣ်လီၤ.",
			"7": "<sup>7</sup> ခ့ရူာ်အဒံးဆ့တဖၣ်လၢအသလၣ်ထီၣ်အသးန့ၣ်ကျၢၢ်ဘၢတလါဒီးနီၣ် ယိးဘိတဖၣ်လၢတၢ်ယိးအီၤန့ၣ်လီၤ.",
			"8": "<sup>8</sup> နီၣ်ယိးဘိတဖၣ်အခိၣ်ထိးဘၣ်တၢ်ထံၣ်အီၤလၢပှၤတဂၤလၢ်လၢ်လၢ အအိၣ်ဆၢထၢၣ်လိၤလိၤဖဲတၢ်လီၢ်စီဆှံကတၢၢ်အမဲာ်ညါသ့ဝဲ, ဘၣ်ဆၣ်လၢတၢ်လီၢ်အဂၤန့ၣ်တၢ်ထံၣ်အီၤတသ့ဘၣ်. (နီၣ်ယိးဘိတဖၣ်အိၣ်ဒံးဖဲန့ၣ်တုၤမုၢ်မဆါတနံၤအံၤန့ၣ် လီၤ.)",
			"9": "<sup>9</sup> လၢယွၤအတလါစီဆှံအပူၤန့ၣ်, မ့တမ့ၢ်လၢလၢၢ်ဘ့ၣ်ဘၣ်ခံဘ့ၣ်လၢ စီၤမိၤၡ့ဒၢနုာ်အီၤဖဲကစၢၢ်စံၤနါအလိၤ, ဖဲယွၤမၤတၢ်အၢၣ်လီၤအီလီၤဒီးပှၤအံၣ်စရ့လးဖိဖဲအဝဲသ့ၣ် ဟဲထီၣ်လၢကီၢ်အဲၤကူပတူးအပူၤအခါဘၣ်န့ၣ်တၢ်အဂၤတအိၣ်နီတမံၤဘၣ်.",
			"10": "<sup>10</sup> ဖဲပှၤလုၢ်တၢ်အခိၣ်တဖၣ်ဟးထီၣ်လၢယွၤအတၢ်လုၢ်ဟံၣ်န့ၣ်သတူၢ်ကလာ် ယွၤအတၢ်လုၢ်ဟံၣ်ဘၣ်တၢ်လုၣ်ဘၢအီၤဒီးတၢ်အၢၣ်,",
			"11": "<sup>11</sup> တၢ်အၢၣ်လၢအကပီၤကတြ့ၣ်ကတြိၣ်ဒီးယွၤအတၢ်အိၣ်ဆိးဝဲ, ဒီးအဝဲသ့ၣ်က့ၤနုာ်ဆူယွၤအတၢ်လုၢ်ဟံၣ်အပူၤလၢကမၤအမူအဒါ တဖၣ်အဂီၢ်န့ၣ်, တသ့ဘၣ်.",
			"12": "<sup>12</sup> တုၤနုၤတစု, စီၤၡလိၤမိၤဘါထုကဖၣ်စံးဝဲ, “နဲဒၣ်ယွၤဧၢ, နပာ်လီၤမုၢ်လၢမူကပိာ်လိၤဒၣ်လဲာ်, နဃုထၢတ့ၢ်နဲလၢနကအိၣ် ကဆိးလၢတၢ်အၢၣ်တဖၣ်ဒီးတၢ်ခံးသူအပူၤန့ၣ်လီၤ.",
			"13": "<sup>13</sup> ခဲကနံၣ်အံၤယသူၣ်ထီၣ်လံတၢ်လုၢ်ဟံၣ်လီၤဘီလီၤမုၢ်တဖျၢၣ်လၢနဂီၢ်, တၢ်လီၢ်တတီၤလၢနကအိၣ်ကဆိးလၢအပူၤလီၤထူလီၤယိာ်န့ၣ်လီၤ.”",
			"14": "<sup>14</sup> ဖဲပှၤဂီၢ်မုၢ်ဆၢထၢၣ်ဝဲဖဲန့ၣ်အခါန့ၣ်, စီၤပၤစီၤၡလိၤမိၤ ဃၣ်ဃီၤအမဲာ်ဆူအဝဲသ့ၣ်အအိၣ်ဒီးအဝဲဃ့ဝဲလၢကစၢ်ယွၤအတၢ်ဆိၣ် ဂ့ၤကလီၤဘၣ်လၢအဝဲသ့ၣ်အလိၤန့ၣ်လီၤ.",
			"15": "<sup>15</sup> အဝဲစံးဝဲ, “စံးထီၣ်ပတြၢၤယွၤ, အံၣ်စရ့လးအကစၢ်ယွၤန့ၣ်တ က့ၢ်. အဝဲဟံးဃာ်ဂၢၢ်ကျၢၤအတၢ်အၢၣ်လီၤလၢအမၤတ့ၢ်ဒီးယပၢ်စီၤဒၤဝံး, ဖဲအဝဲစံးဘၣ်အီၤ,",
			"16": "<sup>16</sup> စးထီၣ်လၢယဒုးဟးထီၣ်ကွံာ်ယပှၤဂီၢ်မုၢ်လၢကီၢ်အဲၤကူပတူး အပူၤန့ၣ်, လၢကီၢ်အံၣ်စရ့လးအပူၤယတဃုထၢဘၣ်ဝ့ၢ်နီတဖျၢၣ်ဒ်သိးတၢ်လုၢ် ဟံၣ်တဖျၢၣ်ကဘၣ်တၢ်ဘှီထီၣ်အီၤလၢတၢ်ကဘူၣ်ထီၣ်ဘါထီၣ်ယွၤအဂီၢ် န့ၣ်ဘၣ်. ဘၣ်ဆၣ်ယဃုထၢထီၣ်နၤ, စီၤဒၤဝံးလၢကပၢယပှၤဂီၢ်မုၢ်န့ၣ်လီၤ.”",
			"17": "<sup>17</sup> ဒီးစီၤၡလိၤမိၤစံးကဒီးဝဲဆူညါ, “ယပၢ်စီၤဒၤဝံးကူၣ် ကျဲၤဝဲလၢကသူၣ်ထီၣ်တၢ်လုၢ်ဟံၣ်တဖျၢၣ်လၢတၢ်ကဘူၣ်ထီၣ်ဘါထီၣ် ယွၤ, အံၣ်စရ့လးအကစၢ်ယွၤအဂီၢ်,",
			"18": "<sup>18</sup> ဘၣ်ဆၣ်ယွၤစံးဘၣ်အီၤ, နသးအိၣ်သူၣ်ထီၣ်တၢ်လုၢ်ဟံၣ်တဖျၢၣ်လၢ ယဂီၢ်န့ၣ်ဘၣ်ဝဲလီၤ.",
			"19": "<sup>19</sup> ဘၣ်ဆၣ်နတသူၣ်ထီၣ်ဘၣ်အီၤနီတစုဘၣ်. မ့မ့ၢ်ပှၤလၢအကသူၣ်ထီၣ်ယတၢ်လုၢ်ဟံၣ်န့ၣ်မ့ၢ်, နဖိခွါ, နကစၢ်ဒၣ်နဲအဖိခွါန့ၣ်လီၤ.",
			"20": "<sup>20</sup> ဒီးခဲကနံၣ်အံၤယွၤဟံးဃာ်ဂၢၢ်ကျၢၤအတၢ်အၢၣ်လီၤန့ၣ်လံ. ယကဲထီၣ်လံအံၣ်စရ့လးအစီၤပၤလၢယပၢ်အလီၢ်ဒီးယသူၣ်ထီၣ်ဘၣ်လံ ယွၤအတၢ်လုၢ်ဟံၣ်တဖျၢၣ်လၢတၢ်ကဘူၣ်ထီၣ်ဘါထီၣ်ယွၤ, အံၣ်စရ့လးအကစၢ်ယွၤအဂီၢ်န့ၣ်လီၤ.",
			"21": "<sup>21</sup> လၢယွၤအတၢ်လုၢ်ဟံၣ်အပူၤန့ၣ်, ယကတဲာ်ကတီၤစ့ၢ်ကီးတၢ်လီၢ်တတီၤ လၢယွၤအတၢ်အၢၣ်လီၤအီလီၤအတလါစီဆှံအဂီၢ်န့ၣ်လီၤ. လၢတလါစီဆှံအံၤအပူၤန့ၣ်, တၢ်အၢၣ်လီၤအီလီၤလၢယွၤမၤတ့ၢ်ဝဲဒီးပမိၢ်ပၢ်ဖံဖုလၢပျၢၤ တဖၣ်ဖဲအဝဲထုးထီၣ်ကွံာ်အဝဲသ့ၣ်လၢကီၢ်အဲၤကူပတူးအပူၤ, အလၢၢ်ဘ့ၣ်ဘၣ်တဖၣ်အိၣ်ဝဲလီၤ.”",
			"22": "<sup>22</sup> ဒီးလၢပှၤဂီၢ်မုၢ်အမဲာ်ညါန့ၣ်, စီၤၡလိၤမိၤလဲၤဂဲၤဆၢထၢၣ် လၢတၢ်လုၢ်လီၢ်အမဲာ်ညါ, ဒီးယူာ်ထီၣ်အစု, ဒီးဘါထုကဖၣ်တၢ်စံးဝဲ,",
			"23": "<sup>23</sup> “ယွၤ, အံၣ်စရ့လးအကစၢ်ယွၤဧၢ, လၢမူခိၣ်လၢထးမ့ၢ်ဂ့ၤ, လၢဟီၣ်ခိၣ်လၢလာ်မ့ၢ်ဂ့ၤကစၢ်ဒ်သိးနၤတအိၣ်နီတဂၤဘၣ်. နဟံးဃာ်ဂၢၢ်ကျၢၤနတၢ်အၢၣ်လီၤဒီးနပှၤဂီၢ်မုၢ်ဒီးနဒုးနဲၣ် ဖျါထီၣ်နတၢ်အဲၣ်အဝဲသ့ၣ်, ဖဲအဝဲသ့ၣ်အိၣ်မူလၢတၢ်စူၢ်နၤလၢသူၣ်ဒီဖျၢၣ်သးဒီဖျၢၣ် အပူၤအကတီၢ်န့ၣ်လီၤ.",
			"24": "<sup>24</sup> နဟံးဃာ်ဂၢၢ်ကျၢၤတ့ၢ်တၢ်အၢၣ်လီၤလၢနမၤဒီးယပၢ်စီၤဒၤဝံး န့ၣ်လီၤ. မုၢ်မဆါတနံၤအံၤတၢ်ကတိၤကိးထံၣ်ဒဲးလၢထီၣ်ပှဲၤထီၣ်ဝဲဒၣ် လံ.",
			"25": "<sup>25</sup> ဒီးခဲကနံၣ်အံၤ, ယွၤ, ကီၢ်အံၣ်စရ့လးအကစၢ်ယွၤဧၢ, ယဃ့ကညးနၤလၢနကဟံးဃာ်ဂၢၢ်ကျၢၤစ့ၢ်ကီးတၢ်အၢၣ်လီၤအဂၤလၢ နမၤတ့ၢ်ဒီးယပၢ်, ဖဲနစံးဘၣ်တ့ၢ်အီၤလၢထီဘိအဝဲအစၢၤအသွဲၣ်အကျါတဂၤကပၢဘၣ် တၢ်ဒ်အံၣ်စရ့လးအစီၤပၤအသိးဖဲအဝဲဒုးစူၢ်အဝဲသ့ၣ်လၢနၤလီၤ တံၢ်လီၤဆဲးဒ်အဝဲစူၢ်ဝဲအသိး, အခါန့ၣ်လီၤ.",
			"26": "<sup>26</sup> လၢတၢ်န့ၣ်အဃိ, ခဲကနံၣ်အံၤ, ကီၢ်အံၣ်စရ့လးအကစၢ်ယွၤဧၢ, မ်တၢ်လၢနအၢၣ်လီၤတ့ၢ်ဒီးနခ့နပှၤယပၢ်စီၤဒၤဝံးန့ၣ်လၢထီၣ် ပှဲၤထီၣ်ခဲလၢာ်တက့ၢ်.",
			"27": "<sup>27</sup> ဘၣ်ဆၣ်ဒီးကစၢ်ယွၤဧၢ, မ့ၢ်နအိၣ်နဆိးနီၢ်နီၢ်လၢဟီၣ်ခိၣ်အံၤ ကသ့စ့ၢ်ကီးဧါ. ကယဲၢ်မူခိၣ်အလီၢ်ဒၣ်လဲာ်တလဲၢ်ဝဲလၢနကအိၣ်ကဆိးဘၣ်အဃိ, ယွၤအတၢ်လုၢ်ဟံၣ်လၢယဘှီ ထီၣ်အံၤတြီၢ်ဝဲလၢလၢလီၣ်လီၣ်လၢနဂီၢ်ကသ့ဒ်လဲၣ်.",
			"28": "<sup>28</sup> ယွၤ, ယကစၢ်ယွၤဧၢ, ယမ့ၢ်နခ့နပှၤန့ၣ်လီၤ. ကနၣ်လၢ်ယတၢ်ထုကဖၣ်, ဒီးဟ့ၣ်လီၤလၢ်ယၤတၢ်တဖၣ်လၢယဃ့ကညးနၤ လၢမုၢ်မဆါတနံၤအံၤန့ၣ်တက့ၢ်.",
			"29": "<sup>29</sup> အံးလီၤကွၢ်လီၤယွၤအတၢ်လုၢ်ဟံၣ်အံၤလၢမုၢ်ဆါဆဲးလၢမုၢ်နၤ, တၢ်လီၢ်အံၤလၢနဃုထၢတ့ၢ်အီၤလၢတၢ်ဘူၣ်ထီၣ်ဘါထီၣ်နၤအဂီၢ် န့ၣ်တက့ၢ်. ဒိကနၣ်ယၤ, ဖဲယဃၣ်ဃီၤယမဲာ်ဆူယွၤအတၢ်လုၢ်ဟံၣ်အံၤဒီးဘါထု ကဖၣ်အခါန့ၣ်တက့ၢ်.",
			"30": "<sup>30</sup> ဒိကနၣ်လၢ်ယတၢ်ထုကဖၣ်တဖၣ်, ဒီးနပှၤဂီၢ်မုၢ်တဖၣ်အတၢ်ထု ကဖၣ်တဖၣ်ဖဲအဝဲသ့ၣ်ကွၢ်ဃီၤတၢ်လီၢ်အံၤဒီးဃ့ထုကဖၣ်အခါန့ၣ် တက့ၢ်. လၢနဟံၣ်အိၣ်ဝဲလၢမူခိၣ်အပူၤန့ၣ်, ဒိကနၣ်လၢ်ပှၤဒီးပျၢ်လၢ်ပတၢ်ကမၣ်န့ၣ်တက့ၢ်.",
			"31": "<sup>31</sup> ဖဲပှၤတဂၤ, ဘၣ်တၢ်ပာ်တၢ်ကမၣ်လၢအလိၤလၢအမၤကမၣ်ဘၣ်ပှၤအဂၤတဂၤ, ဒီးဘၣ်တၢ်ဟဲစိာ်အီၤဆူနတၢ်လုၢ်လီၢ်လၢယွၤအတၢ်လုၢ်ဟံၣ်အံၤ အပူၤဒ်သိးကဆိၣ်လီၤအသးလၢအတၢ်ကမၣ်တအိၣ်ဘၣ်န့ၣ်,",
			"32": "<sup>32</sup> အိယွၤဧၢ, ဒိကနၣ်လၢ်လၢမူခိၣ်ဒီးစံၣ်ညီၣ်နခ့နပှၤတဖၣ်န့ၣ်တ က့ၢ်. စံၣ်ညီၣ်ဃၣ်ပှၤလၢအတၢ်ကမၣ်အိၣ်တဂၤဒ်အကြၢးဒိးဘၣ်ဝဲအသိးဒီး ပျၢ်ဖျဲးကွံာ်ပှၤတဂၤလၢအတၢ်ကမၣ်တအိၣ်ဘၣ်န့ၣ်တက့ၢ်.",
			"33": "<sup>33</sup> တုၤနပှၤဂီၢ်မုၢ်အံၣ်စရ့လးဘၣ်တၢ်မၤနၢၤအီၤလၢအဝဲသ့ၣ်အဒုၣ် အဒါတဖၣ်မ့ၢ်လၢအဝဲသ့ၣ်မၤတ့ၢ်တၢ်ဒဲးဘးထီဒါနၤအဃိဒီး, တုၤအဃၣ်က့ၤအသးဆူနအိၣ်ဒီးဟဲက့ၤဆူ ယွၤအတၢ်လုၢ်ဟံၣ်အံၤဒီးဘါထုကဖၣ်ဆူနၤလၢတၢ်ဆီၣ်လီၤသး အပူၤလၢတၢ်ပျၢ်တၢ်ကမၣ်အဂီၢ်န့ၣ်,",
			"34": "<sup>34</sup> ဒိကနၣ်လၢ်အဝဲသ့ၣ်လၢမူခိၣ်န့ၣ်တက့ၢ်. ပျၢ်လၢ်နပှၤဂီၢ်မုၢ်အတၢ်ဒဲးဘးတဖၣ်ဒီးဟဲက့ၤစိာ်ကဒါက့ၤအီၤ ဆူကီၢ်လၢနဟ့ၣ်တ့ၢ်အမိၢ်ပၢ်ဖံဖုလၢပျၢၤတဖၣ်န့ၣ်တက့ၢ်.",
			"35": "<sup>35</sup> ဖဲနတြီဃာ်တၢ်ဟဲစူၤ, မ့ၢ်လၢနပှၤဂီၢ်မုၢ်မၤတ့ၢ်တၢ်ဒဲးဘးထီ ဒါနၤအဃိ, ဒီးတုၤအဝဲသ့ၣ်ပီၢ်ယၢ်လီၤက့ၤအသးဒီးကွၢ်ဃီၤယွၤအတၢ်လုၢ် ဟံၣ်အံၤ, ဒီးဃ့ဘါထုကဖၣ်ဆူနအိၣ်လၢတၢ်ဆီၣ်လီၤသးအပူၤန့ၣ်,",
			"36": "<sup>36</sup> ဒိကနၣ်လၢ်အဝဲသ့ၣ်လၢမူခိၣ်န့ၣ်တက့ၢ်. ပျၢ်လၢ်စီၤပၤဒီးကီၢ်အံၣ်စရ့လးအပှၤဂီၢ်မုၢ်အတၢ်ဒဲးဘးတဖၣ် ဒီးသိၣ်လိအဝဲသ့ၣ်လၢကမၤတၢ်လၢအဘၣ်န့ၣ်တက့ၢ်. အန့ၣ်ဒီးယွၤဧၢ, ဒုးစူၤလီၤတၢ်လၢနကီၢ်အံၤအဖီခိၣ်, ကီၢ်လၢနဟ့ၣ်တ့ၢ်နပှၤဂီၢ်မုၢ်ဒ်အတၢ်န့ၢ်သါအဂၢၢ်အကျၢၤအသိးန့ၣ် တက့ၢ်.",
			"37": "<sup>37</sup> လၢကီၢ်အံၤအပူၤဖဲတၢ်သၣ်ဝံၤလီၤဒိအိၣ်ထီၣ်အံၤမ့ၢ်ဂ့ၤ, တၢ်သံသတြိာ်တမံၤမၤအသးမ့ၢ်ဂ့ၤ, တၢ်မုၢ်တၢ်ဘိတဖၣ်ဘၣ်တၢ်မၤဟးဂီၤကွံာ်အီၤလၢကလံၤမုၢ်ကိၢ် အဃိမ့ၢ်ဂ့ၤ, လၢဒွဲၣ်အဖုအဂီၢ်အဃိမ့ၢ်ဂ့ၤ, ဒီးဖဲနပှၤဂီၢ်မုၢ်ဘၣ်တၢ်ထီဒါအီၤလၢအဝဲသ့ၣ်အဒုၣ်အဒါတဖၣ် အခါမ့ၢ်ဂ့ၤ,",
			"38": "<sup>38</sup> ဖဲတၢ်တတၢးတနါမ့တမ့ၢ်တၢ်ဆူးတၢ်ဆါအိၣ်ဝဲလၢအဝဲသ့ၣ်အကျါ မ့ၢ်ဂ့ၤန့ၣ်, ပှၤလၢနပှၤဂီၢ်မုၢ်အံၣ်စရ့လးအကျါတဂၤဂၤ, မ့ၢ်ကွၢ်ဃီၤဆူယွၤအတၢ်လုၢ်ဟံၣ်အံၤ, ယူာ်ထီၣ်အစုလၢတၢ်ထုကဖၣ်အပူၤအိၣ်ဒီးတၢ်သူၣ်ကၢ်သးလီၤန့ၣ်,",
			"39": "<sup>39</sup> ဒိကနၣ်လၢ်အဝဲသ့ၣ်အတၢ်ထုကဖၣ်န့ၣ်တက့ၢ်. ဒိကနၣ်လၢ်အဝဲသ့ၣ်လၢနဟံၣ်အိၣ်လၢမူခိၣ်, ပျၢ်လၢ်အဝဲသ့ၣ်အတၢ်ကမၣ်, ဒီးမၤစၢၤလၢ်အဝဲသ့ၣ်တက့ၢ်. နမ့ၢ်ပှၤထဲတဂၤဧိၤလၢအသ့ၣ်ညါပှၤကညီအသးအတၢ်ဆိကမိၣ်တဖၣ်န့ၣ် လီၤ. မၤဘၣ်ပှၤတဂၤဘၣ်တဂၤဒ်ကြၢးဝဲဘၣ်ဝဲဒီးအီၤအသိး,",
			"40": "<sup>40</sup> ဒ်သိးနပှၤဂီၢ်မုၢ်ကစူၢ်နၤတစိၤသးဖဲအဝဲသ့ၣ်အိၣ်ဝဲဆိးဝဲ လၢကီၢ်လၢနဟ့ၣ်တ့ၢ်ပမိၢ်ပၢ်ဖံဖုလၢပျၢၤတဖၣ်, အပူၤန့ၣ်တက့ၢ်.",
			"41": "<sup>41</sup> တုၤပှၤတခီဘီမုၢ်ဖိတဂၤလၢအအိၣ်ဆိးဝဲလၢကီၢ်အယံၤနၢ်ဟူ ဘၣ်နတၢ်မံၤဟူသၣ်ဖျါ, ဒီးတၢ်အဒိၣ်အမုၢ်တဖၣ်လၢနမၤတ့ၢ်လၢနပှၤဂီၢ်မုၢ်အဂီၢ်,",
			"42": "<sup>42</sup> ဒီးမ့ၢ်ဟဲလၢကဘူၣ်ထီၣ်ဘါထီၣ်နၤအဂီၢ်ဒီးဘါထုကဖၣ်တၢ်လၢ ယွၤအတၢ်လုၢ်ဟံၣ်အံၤအပူၤန့ၣ်,",
			"43": "<sup>43</sup> ဒိကနၣ်လၢ်အဝဲအတၢ်ထုကဖၣ်န့ၣ်တက့ၢ်. လၢမူခိၣ်ဖဲနအိၣ်နဲဆိးနဲအလီၢ်န့ၣ်, ဒိကနၣ်လၢ်အီၤဒီးမၤတၢ်လၢအဝဲဃ့ဝဲလၢနကမၤန့ၢ်အီၤဒ်သိး ကယဲၢ်ပှၤဂီၢ်မုၢ်အိၣ်လၢဟီၣ်ခိၣ်ချၢခဲလၢာ်, ကသ့ၣ်ညါနၤဒီးစူၢ်နၤဒ်နပှၤဂီၢ်မုၢ်အံၣ်စရ့လးဖိမၤဝဲအသိး န့ၣ်တက့ၢ်. တုၤနုၤတစု, အဝဲသ့ၣ်ကသ့ၣ်ညါဝဲဒၣ်လၢယွၤအတၢ်လုၢ်ဟံၣ်လၢ ယသူၣ်ထီၣ်တ့ၢ်လံအီၤအံၤမ့ၢ်တၢ်လီၢ်တတီၤလၢနကဘၣ်တၢ်ဘူၣ်ထီၣ် ဘါထီၣ်နၤအဂီၢ်န့ၣ်လီၤ.",
			"44": "<sup>44</sup> ဖဲနမၤလိာ်နပှၤဂီၢ်မုၢ်တဖၣ်လၢကလဲၤဆူတၢ်ဒုးအပျီပူၤလၢ ကဒုးတၢ်ထီဒါအဒုၣ်အဒါတဖၣ်ဒီး, ဖဲအဝဲသ့ၣ်အိၣ်ဝဲတပူၤလၢ်လၢ်, မ့ၢ်ဃၣ်အသးဆူဝ့ၢ်လၢနဃုထၢဒီးယွၤအတၢ်လုၢ်ဟံၣ်လၢယသူၣ်ထီၣ် လၢနဂီၢ်, ဒီးမ့ၢ်ဃ့တၢ်ဆူနၤန့ၣ်,",
			"45": "<sup>45</sup> ဒိကနၣ်လၢ်အဝဲသ့ၣ်အတၢ်ထုကဖၣ်တဖၣ်တက့ၢ်. ဒိကနၣ်လၢ်အီၤလၢမူခိၣ်ဒီးဟ့ၣ်လီၤအဝဲသ့ၣ်လၢတၢ်မၤနၢၤန့ၣ် တက့ၢ်.",
			"46": "<sup>46</sup> တုၤနပှၤဂီၢ်မုၢ်မၤတၢ်ဒဲးဘးထီဒါနၤ, ဒီးပှၤလၢအတမၤဒဲးဘး တၢ်တအိၣ်ဘၣ်နီတဂၤအခါန့ၣ်, လၢနတၢ်သးထီၣ်အပူၤနမ့ၢ်ပျဲအဒုၣ်အဒါတဖၣ်မၤနၢၤအဝဲသ့ၣ်ဒီး စိာ်ကွံာ်အဝဲသ့ၣ်ဒ်ပှၤဘၣ်တၢ်စၢဃာ်တဖၣ်အသိးဆူထံကီၢ်အဂၤ တနီၤနီၤ, ဒီးထံကီၢ်န့ၣ်မ့ၢ်ယံၤကဲာ်ဆိးဒၣ်လဲာ်,",
			"47": "<sup>47</sup> ဒိကနၣ်လၢ်နပှၤဂီၢ်မုၢ်အတၢ်ထုကဖၣ်တဖၣ်န့ၣ်တက့ၢ်. လၢထံကီၢ်တဖၣ်န့ၣ်အပူၤအဝဲသ့ၣ်မ့ၢ်ပီၢ်ယၢ်လီၤက့ၤအသးဒီးဘါ ထုကဖၣ်ဆူနအိၣ်, ဒီးအၢၣ်လီၤဝဲလၢအမၤတ့ၢ်တၢ်ဒဲးဘးဒီးမၤတ့ၢ်တၢ်အၢတၢ်သီ ထဲလဲၣ်ထဲလဲၣ်န့ၣ်ဒီး, ယွၤဧၢ, ဒိကနၣ်လၢ်အဝဲသ့ၣ်အတၢ်ထုကဖၣ်တဖၣ်န့ၣ်တက့ၢ်.",
			"48": "<sup>48</sup> လၢကီၢ်တဖၣ်န့ၣ်အပူၤအဝဲသ့ၣ်မ့ၢ်ပီၢ်ယၢ်လီၤက့ၤအသးနီၢ်နီၢ် လၢတၢ်သူၣ်တီသးလိၤအပူၤဒီးဘါထုကဖၣ်ဆူနအိၣ်ဖဲ အဃၣ်ဃီၤအမဲာ်ဆူထံကီၢ်လၢနဟ့ၣ်လီၤတ့ၢ်ပမိၢ်ပၢ်ဖံဖု လၢပျၢၤတဖၣ်အံၤ, ဒီးဝ့ၢ်လၢနဃုထၢတ့ၢ်နဲအံၤ, ဒီးယွၤအတၢ်လုၢ်ဟံၣ်လၢယသူၣ်ထီၣ်လၢနဂီၢ်အံၤန့ၣ်ဒီး,",
			"49": "<sup>49</sup> ဒိကနၣ်လၢ်အဝဲသ့ၣ်အတၢ်ထုကဖၣ်တဖၣ်န့ၣ်တက့ၢ်. လၢနဟံၣ်လၢမူခိၣ်အပူၤန့ၣ်ဒိကနၣ်လၢ်အဝဲသ့ၣ်ဒီးသူၣ်ကညီၤသး ကညီၤလၢ်အဝဲသ့ၣ်န့ၣ်တက့ၢ်.",
			"50": "<sup>50</sup> ပျၢ်လၢ်အဝဲသ့ၣ်အတၢ်ဒဲးဘးဒီးအဝဲသ့ၣ်အတၢ်ပူထီၣ်ထီဒါနၤခဲ လၢာ်, ဒီးပျဲအဝဲသ့ၣ်အဒုၣ်အဒါတဖၣ်မၤဘၣ်အီၤလၢတၢ်သူၣ်ကညီၤသး ကညီၤအပူၤန့ၣ်တက့ၢ်.",
			"51": "<sup>51</sup> အဝဲသ့ၣ်မ့ၢ်နပှၤဂီၢ်မုၢ်ဒၣ်နဲလၢနဟဲစိာ်ထီၣ်ကွံာ်အီၤလၢကီၢ် အဲၤကူပတူးလၢအလီၤဂာ်ဒ်မ့ၣ်အူဖၣ်ကွာ်အသိး, အပူၤန့ၣ်လီၤ.",
			"52": "<sup>52</sup> ယွၤပၢဘၣ်တၢ်ခဲလၢာ်တဂၤဧၢ, ထီဘိမ်နကွၢ်နပှၤဂီၢ်မုၢ်အံၣ်စရ့ လးဒီးအစီၤပၤလၢတၢ်ကွၢ်မဲာ်အပူၤ, ဒီးဒိကနၣ်အဝဲသ့ၣ်အတၢ်ထု ကဖၣ်တဘျီလၢ်လၢ်ဖဲအဝဲသ့ၣ်ကိးထီၣ်နၤလၢတၢ်မၤစၢၤအဂီၢ်န့ၣ်တ က့ၢ်.",
			"53": "<sup>53</sup> နဃုထၢအဝဲသ့ၣ်လၢကယဲၢ်ပှၤဂီၢ်မုၢ်အကျါဒ်သိးအဝဲသ့ၣ်ကကဲထီၣ် နပှၤဂီၢ်မုၢ်ဒၣ်နဲ, ဒ်နတဲတ့ၢ်အဝဲသ့ၣ်ခီဖျိနခ့နပှၤစီၤမိၤၡ့, ဖဲနထုးထီၣ်ကွံာ်ပမိၢ်ပၢ်ဖံဖုလၢပျၢၤတဖၣ်လၢကီၢ်အဲၤကူ ပတူးအပူၤအခါန့ၣ်လီၤ.”",
			"54": "<sup>54</sup> ဖဲစီၤၡလိၤမိၤဘါထုကဖၣ်တၢ်ဆူယွၤအအိၣ်ဝံၤန့ၣ်, အဝဲဂဲၤဆၢထၢၣ်လၢတၢ်လုၢ်လီၢ်အမဲာ်ညါ, တၢ်လီၢ်ဖဲအဝဲချံးလီၤတ့ၢ်အခီၣ်အိၣ်ဒီးအစုယူာ်ထီၣ်အသးဆူ မူခိၣ်န့ၣ်လီၤ.",
			"55": "<sup>55</sup> ဒီးလၢတၢ်ကလုၢ်သီၣ်ဖးဒိၣ်အပူၤ, အဝဲဃ့ဝဲလၢကစၢ်ယွၤအတၢ် ဆိၣ်ဂ့ၤကလီၤဘၣ်လၢပှၤဂီၢ်မုၢ်ခဲလၢာ်လၢအအိၣ်ဖှိၣ်ရိဖှိၣ်ဖဲ န့ၣ်အလိၤန့ၣ်လီၤ. အဝဲစံးဝဲ,",
			"56": "<sup>56</sup> “စံးထီၣ်ပတြၢၤယွၤ, လၢအဟ့ၣ်တ့ၢ်အပှၤဂီၢ်မုၢ်လၢတၢ်ဃူ တၢ်ဖိးဒ်အအၢၣ်လီၤတ့ၢ်ဝဲအသိးအဃိန့ၣ်တက့ၢ်. အဝဲဟံးဃာ်ဂၢၢ်ကျၢၤတ့ၢ်အတၢ်အဲၣ်, တၢ်သးအိၣ်အတၢ်အၢၣ်လီၤတဖၣ်လၢအမၤတ့ၢ်ဝဲခီဖျိအခ့ အပှၤစီၤမိၤၡ့န့ၣ်လီၤ.",
			"57": "<sup>57</sup> မ်ယွၤ, ပကစၢ်ယွၤအိၣ်ဒီးပှၤဒ်အဝဲအိၣ်တ့ၢ်ဒီးပမိၢ်ပၢ်ဖံဖု လၢပျၢၤတဖၣ်အသိးန့ၣ်တက့ၢ်. မ်အဝဲအသုတလဲၤသဒၣ်ပှၤ, ဒီးပာ်လီၤတဲာ်တ့ၢ်ပှၤနီတစုတဂ့ၤ.",
			"58": "<sup>58</sup> မ်အဝဲဘိးဃၣ်ပသးဆူအအိၣ်လၢပကစူၢ်အီၤ, ဒ်သိးပကအိၣ်မူထီဘိဒ်အဝဲဘၣ်အသးလၢပကအိၣ်မူဝဲအသိး, တိၢ်န့ၢ်ဖံးဃာ်ကယဲၢ်ယွၤအတၢ်သိၣ်တၢ်သီတဖၣ်ဒီးတၢ်မၤလိာ်တဖၣ် လၢအဟ့ၣ်လီၤတ့ၢ်ပမိၢ်ပၢ်ဖံဖုလၢပျၢၤတဖၣ်န့ၣ်တက့ၢ်.",
			"59": "<sup>59</sup> တၢ်ထုကဖၣ်အံၤဒီးတၢ်ဃ့သကွံာ်ကညးတဖၣ်အံၤလၢယဃ့ တ့ၢ်အီၤန့ၣ်, မ်ယွၤ, ပကစၢ်ယွၤသ့ၣ်နီၣ်ထီၣ်အီၤကိးဆၢကတီၢ် ဒဲးန့ၣ်တက့ၢ်. ထီဘိမ်အဝဲသူၣ်ကညီၤသးကညီၤအံၣ်စရ့လးအပှၤဂီၢ်မုၢ်ဒီးအစီၤ ပၤဒ်အဝဲသ့ၣ်အတၢ်လိၣ်အိၣ်ဝဲ တနံၤဘၣ်တနံၤအသိးန့ၣ်တက့ၢ်.",
			"60": "<sup>60</sup> ဒီးလၢတၢ်န့ၣ်အဃိ, ပှၤကလုာ်ခဲလၢာ်လၢဟီၣ်ခိၣ်ချၢကသ့ၣ်ညါဝဲ လၢယွၤထဲတဂၤဧိၤအံၤမ့ၢ်ကစၢ်ယွၤ, ဒီးကစၢ်ယွၤအဂုၤအဂၤတအိၣ်ဘၣ်န့ၣ်လီၤ.",
			"61": "<sup>61</sup> မ်သုဝဲ, အပှၤဂီၢ်မုၢ်အိၣ်ဒီးတၢ်သူၣ်တီသးရၤဒီးယွၤ, ပကစၢ်ယွၤထီဘိ, စူၢ်ကယဲၢ်အဝဲအတၢ်သိၣ်တၢ်သီတဖၣ်ဒီးအတၢ်မၤလိာ်တဖၣ်, ဒ်သုမၤအီၤလၢမုၢ်မဆါတနံၤအံၤအသိးန့ၣ်တက့ၢ်.”",
			"62": "<sup>62</sup> တုၤနုၤတစု, စီၤပၤၡလိၤမိၤဒီးကယဲၢ်ပှၤဂီၢ်မုၢ်ဖဲန့ၣ်ခဲလၢာ် လုၢ်ထီၣ်တၢ်လုၢ်တၢ်ပာ်တဖၣ်ဆူယွၤအအိၣ်န့ၣ်လီၤ.",
			"63": "<sup>63</sup> အဝဲလုၢ်ထီၣ်ဂီၤဖံးအဒုခံကလးခံကထိ, ဒီးသိအဒုတကလီၢ်ခံ ကလးဒ်တၢ်လုၢ်မၤဃူမၤဖိးအသိးန့ၣ်လီၤ. လၢတၢ်န့ၣ်အဃိ, စီၤပၤဒီးကယဲၢ်ပှၤဂီၢ်မုၢ်ခဲလၢာ်ပာ်စီဆှံ ယွၤအတၢ်လုၢ်ဟံၣ်န့ၣ်လီၤ.",
			"64": "<sup>64</sup> ဖဲမုၢ်တနံၤဃီအံၤန့ၣ်, အဝဲပာ်စီဆှံထီၣ်စ့ၢ်ကီးတၢ်လီၢ်လၢ ဂၢၤအခၢၣ်သးတတီၤ, တၢ်လီၢ်လၢအအိၣ်ဖဲယွၤအတၢ်လုၢ်ဟံၣ်အမဲာ်ညါ, ဝံၤဒီးဖဲန့ၣ်အဝဲလုၢ်ထီၣ်တၢ်လုၢ်တဖၣ်လၢတၢ်ဆူးကဲၤအီၤဒီတဒု, တၢ်လုၢ်ဘုဧိၤဟုဧိၤတဖၣ်ဒီးဆၣ်ဖိကီၢ်ဖိတဖၣ်အသိလၢတၢ် လုၢ်မၤဃူမၤဖိးအဂီၢ်န့ၣ်လီၤ. အဝဲမၤဝဲဒ်အံၤမ့ၢ်လၢတိၢ်ဘီတၢ်လုၢ်လီၢ်န့ၣ်ဆံးကဲာ်ဆိးလၢ တၢ်လုၢ်တဖၣ်အံၤခဲလၢာ်အဂီၢ်အဃိန့ၣ်လီၤ.",
			"65": "<sup>65</sup> ဖဲန့ၣ်လၢယွၤအတၢ်လုၢ်ဟံၣ်န့ၣ်, စီၤၡလိၤမိၤဒီးကယဲၢ်ကီၢ်အံၣ် စရ့လးအပှၤဂီၢ်မုၢ်ခဲလၢာ်မၤဝဲဘူၣ်ဒဲလၢနွံသီအတီၢ်ပူၤ န့ၣ်လီၤ. ဖဲန့ၣ်, ပှၤဂီၢ်မုၢ်ဖးဒိၣ်အိၣ်ဝဲလၢအဟဲဝဲ, ယံၤမးလၢတၢ်လဲၤနုာ်ဆူဝ့ၢ်ဃမါသးဒီးလၢအဲၤကူပတူးအကီၢ် အဆၢလၢကလံၤထံးတခီန့ၣ်လီၤ.",
			"66": "<sup>66</sup> လၢဃိးနံၤတနံၤန့ၣ်, စီၤၡလိၤမိၤပျၢ်ကွံာ်ပှၤဂီၢ်မုၢ်လၢ ကက့ၤဆူအဟံၣ်န့ၣ်လီၤ. အဝဲသ့ၣ်ခဲလၢာ်, စံးထီၣ်ပတြၢၤအီၤဒီးက့ၤက့ၤဝဲဆူအဟံၣ်ဒၣ် ဝဲလၢတၢ်သူၣ်ဖှံသးညီအပူၤ, လၢကယဲၢ်တၢ်ဆိၣ်ဂ့ၤတဖၣ်လၢယွၤဟ့ၣ်တ့ၢ်အခ့အပှၤစီၤဒၤဝံးဒီး အပှၤဂီၢ်မုၢ်အံၣ်စရ့လးအဃိန့ၣ်လီၤ."
		},
		"9": {
			"1": "<sup>1</sup> တုၤစီၤပၤၡလိၤမိၤမၤဝံၤတၢ်သူၣ်ထီၣ်ဘှီထီၣ်ယွၤအတၢ်လုၢ်ဟံၣ်, ဒီးနီ, ဒီးကယဲၢ်တၢ်လၢအဝဲအဲၣ်ဒိးဘှီထီၣ်ဝဲတဖၣ်အလီၢ်ခံ န့ၣ်,",
			"2": "<sup>2</sup> ယွၤလီၣ်ဖျါထီၣ်ကဒီးအသးဒီးအီၤတဘျီဒ်အလီၣ်ဖျါထီၣ်အသးလၢ ဝ့ၢ်ကံးဘိၣ်အသိးန့ၣ်လီၤ.",
			"3": "<sup>3</sup> ယွၤစံးဘၣ်အီၤ, “ယနၢ်ဟူတ့ၢ်နတၢ်ထုကဖၣ်န့ၣ်လံ. ယမၤစီဆှံလံယွၤအတၢ်လုၢ်ဟံၣ်လၢနသူၣ်ထီၣ်တ့ၢ်အီၤအံၤ, ဒ်တၢ်လီၢ်တတီၤလၢယကဘၣ်တၢ်ဘူၣ်ထီၣ်ဘါထီၣ်ယၤလီၤစိၤလီၤထီ န့ၣ်လီၤ.",
			"4": "<sup>4</sup> ယကအံးလီၤကွၢ်လီၤအီၤ, ဒီးဒီဒၣ်အိၣ်ပှိၤအီၤကိးဆၢကိးကတီၢ် ဒဲးန့ၣ်လီၤ. ဒ်နပၢ်စီၤဒၤဝံးမၤတ့ၢ်ဝဲအသိး, နမ့ၢ်မၤယတၢ်မၤလၢတၢ်တီတၢ်လိၤဒီးတၢ်ကလုၢ်တီအပူၤ, ဒီးနမ့ၢ်စူၢ်ယတၢ်သိၣ်တၢ်သီတဖၣ်ဒီးမၤကယဲၢ်တၢ်လၢယမၤလိာ်တ့ၢ် နၤတဖၣ်န့ၣ်ဒီး,",
			"5": "<sup>5</sup> ယကဟံးဃာ်ဂၢၢ်ကျၢၤတၢ်အၢၣ်လီၤလၢယမၤတ့ၢ်အီၤဒီးနပၢ်စီၤဒၤဝံး, ဖဲယတဲဘၣ်တ့ၢ်အီၤလၢကီၢ်အံၣ်စရ့လးကဘၣ်တၢ်ပၢအီၤလၢအဝဲ အစၢၤအသွဲၣ်တဖၣ်ထီဘိန့ၣ်လီၤ.",
			"6": "<sup>6</sup> မ့မ့ၢ်, နၤမ့ၢ်ဂ့ၤနစၢၤနသွဲၣ်တဖၣ်မ့ၢ်ဂ့ၤ, မ့ၢ်တပိာ်လၢၤဘၣ်ယခံ, တစူၢ်လၢၤဘၣ်ယတၢ်သိၣ်တၢ်သီတဖၣ်ဒီးတၢ်မၤလိာ်တဖၣ်လၢယဟ့ၣ်လီၤ တ့ၢ်သု, ဒီးဘူၣ်ထီၣ်ဘါထီၣ်ကစၢ်အဂုၤအဂၤတဖၣ်န့ၣ်ဒီး,",
			"7": "<sup>7</sup> အန့ၣ်တစု, ယကသုးကွံာ်ယပှၤဂီၢ်မုၢ်အံၣ်စရ့လးလၢထံဧိၤကီၢ် ဧိၤလၢယဟ့ၣ်တ့ၢ်လံအီၤအပူၤန့ၣ်လီၤ. ယကပာ်လီၤတဲာ်ကွံာ်စ့ၢ်ကီးတၢ်လုၢ်ဟံၣ်လၢယမၤစီဆှံတ့ၢ်အီၤဒ် တၢ်လီၢ်တတီၤလၢယကဘၣ်တၢ်ဘူၣ်ထီၣ်ဘါထီၣ်ယၤအဂီၢ်န့ၣ်လီၤ. ပှၤဂီၢ်မုၢ်လၢတၢ်လီၢ်ကိးပူၤဒဲးကဒုၣ်ဒွဲၣ်ပယွဲကီၢ်အံၣ်စရ့လးဒီး ကပာ်အီၤဒ်တၢ်လီၤသးဘၣ်အၢန့ၣ်လီၤ.",
			"8": "<sup>8</sup> ယွၤအတၢ်လုၢ်ဟံၣ်အံၤကကဲထီၣ်တၢ်ဟးဂီၤအပူၣ်တပူၣ်, ဒီးကယဲၢ်ပှၤတဂၤလၢ်လၢ်လၢအလဲၤခီဂာ်အီၤန့ၣ်ကသူၣ်ပျံၤသးဖုး ဒီးကမၢကမၣ်ဝဲဒီးကစံးဝဲ, ယွၤမၤကီၢ်အံၤဒီးယွၤအတၢ်လုၢ်ဟံၣ်အံၤဒ်သိးအံၤ, ဘၣ်မနုၤလဲၣ်.",
			"9": "<sup>9</sup> ပှၤဂီၢ်မုၢ်ကစံးဆၢဝဲ, တၢ်အံၤ, မ့ၢ်လၢအဝဲသ့ၣ်ပာ်လီၤတဲာ်ကွံာ်ယွၤ, အဝဲသ့ၣ်အကစၢ်ယွၤလၢအထုးထီၣ်အဝဲသ့ၣ်အမိၢ်ပၢ်ဖံဖုလၢပျၢၤ တဖၣ်လၢကီၢ်အဲၤကူပတူးအပူၤအဃိန့ၣ်လီၤ. အဝဲသ့ၣ်ဟ့ၣ်လီၤတ့ၢ်အသးဆူတၢ်သးစဲဒီးကစၢ်အဂၤတဖၣ်ဒီးဘူၣ် ထီၣ်ဘါထီၣ်အဝဲသ့ၣ်န့ၣ်လီၤ. လၢတၢ်န့ၣ်အဃိ, ယွၤဒုးလီၤဘၣ်တၢ်တတၢးတနါဒ်သိးအံၤလၢအဝဲ သ့ၣ်အလိၤန့ၣ်လီၤ.”",
			"10": "<sup>10</sup> စီၤၡလိၤမိၤသူၣ်ထီၣ်ယွၤအတၢ်လုၢ်ဟံၣ်ဒီးအဝဲအနီ, ယံာ်ဝဲအနံၣ်ခံဆံန့ၣ်လီၤ.",
			"11": "<sup>11</sup> ကီၢ်ထါယၢၣ်အစီၤပၤဃံရၣ်ဟ့ၣ်လီၤမၤစၢၤအီၤလၢကယဲၢ်သ့ၣ်ဆှိ အ့ရ့း, သ့ၣ်ဆှိဒီးထူဧိၤလွဲဧိၤခဲလၢာ်လၢအဝဲလိၣ်ဘၣ်ဝဲလၢတၢ်မၤ အံၤအဂီၢ်န့ၣ်လီၤ. တုၤတၢ်မၤအံၤဝံၤဝဲန့ၣ်, စီၤပၤၡလိၤမိၤဟ့ၣ်လီၤစီၤဃံရၣ် လၢဝ့ၢ်အဖျၢၣ်ခံဆံလၢအအိၣ်လၢကီၢ်ကၤလံၤလါအလီၢ်ကဝီၤအပူၤန့ၣ်လီၤ.",
			"12": "<sup>12</sup> စီၤဃံရၣ်လဲၤကွၢ်ဝ့ၢ်တဖၣ်န့ၣ်ဒီးတဘၣ်သူၣ်ဘၣ်သးဝဲဒၣ်ဘၣ်.",
			"13": "<sup>13</sup> လၢတၢ်န့ၣ်အဃိအဝဲစံးဘၣ်စီၤၡလိၤမိၤ, “ယဒီပုၢ်ဝဲၢ်ဧၢ, နဟ့ၣ်ယၤဝ့ၢ်မနုၤတရၢအံၤန့ၣ်လဲၣ်.” လၢတၢ်ဂ့ၢ်အံၤအဃိတၢ်လီၢ်ကဝီၤအံၤဘၣ်တၢ်ကိးဒံးဒၣ်အီၤလၢကၤ ဘူလးတုၤမုၢ်မဆါတနံၤအံၤန့ၣ်လီၤ.",
			"14": "<sup>14</sup> ထူလၢစီၤဃံရၣ်ဆှၢလီၤန့ၢ်ဆူစီၤၡလိၤမိၤန့ၣ်အိၣ်ဝဲအကံ ကၢ်ဃုဆံန့ၣ်လီၤ.",
			"15": "<sup>15</sup> စီၤပၤၡလိၤမိၤသူတၢ်မၢဆူၣ်မၢနၢၤအတၢ်မၤလၢတၢ်သူၣ်ထီၣ်ယွၤ အတၢ်လုၢ်ဟံၣ်, ဒီးနီအဂီၢ်, လၢတၢ်မၤပှဲၤထီၣ်ဟီၣ်ခိၣ်လၢတၢ်လီၢ်ဖဲဝ့ၢ်အမုၢ်ထီၣ်တကပၤအဂီၢ်, ဒီးလၢတၢ်သူၣ်ထီၣ်ဝ့ၢ်ခိၣ်ဒူအဂီၢ်န့ၣ်လီၤ. အဝဲမၢဆူၣ်စ့ၢ်ကီးတၢ်လၢတၢ်သူၣ်ထီၣ်ကဒါက့ၤဝ့ၢ်တဖၣ်လၢအမ့ၢ် ဃါစိၢ်, မကံးဒိၤဒီးက့စ့ၢ်န့ၣ်လီၤ.",
			"16": "<sup>16</sup> (ကီၢ်အဲၤကူပတူးအစီၤပၤဟဲထီၣ်ဒုးတ့ၢ်ဝ့ၢ်က့စ့ၢ်ဒီးမၤန့ၢ်တ့ၢ်ဝဲ, မၤသံကွံာ်ပှၤအိၣ်ဝဲဆိးဝဲဖဲန့ၣ်တဖၣ်ဒီးဆူးထီၣ်ကွံာ်ဝဲလၢမ့ၣ်အူ န့ၣ်လီၤ. အန့ၣ်ဝံၤဒီးအဝဲဟ့ၣ်လီၤဝ့ၢ်န့ၣ်ဒ်တၢ်တ့တၢ်ဖျီ အတၢ်ဟ့ၣ်ကနၢၤအသိးဆူအဖိမုၣ်အအိၣ်, ဖဲအဒိးတ့ဒိးဖျီအသးဒီးစီၤၡလိၤမိၤန့ၣ်လီၤ.",
			"17": "<sup>17</sup> ဒီးစီၤၡလိၤမိၤသူၣ်ထီၣ်ကဒါက့ၤဝ့ၢ်န့ၣ်လီၤ.) လၢတၢ်သူတၢ်မၤဆူၣ်မၤနၢၤအတၢ်မၤအပူၤန့ၣ်စီၤၡလိၤမိၤသူၣ် ထီၣ်ကဒါက့ၤစ့ၢ်ကီးဝ့ၢ်ဘ့ၤသဃိရိၣ်အလာ်ခီ,",
			"18": "<sup>18</sup> ဝ့ၢ်ဘဧၤလဲး, ဝ့ၢ်တးဒမိၣ်လၢယူဒၤအပှၢ်မုၢ်ကနၢအပူၤ,",
			"19": "<sup>19</sup> ဝ့ၢ်တဖၣ်ဖဲအဝဲအတၢ်လိၣ်ဘၣ်တဖၣ်ဘၣ်တၢ်ပဒၢးဃာ်အီၤ, ဝ့ၢ်တဖၣ်လၢအဝဲအကသ့ၣ်တဖၣ်ဒီးအလ့ၣ်ကဟၣ်တဖၣ်ဘၣ်တၢ်ပာ်အီၤန့ၣ် လီၤ. ဒ်န့ၣ်အသိးသူစ့ၢ်ကီးတၢ်မၢဆူၣ်မၢနၢၤအတၢ်မၤလၢကယဲၢ်တၢ်လၢ အဝဲအဲၣ်ဒိးသူၣ်ထီၣ်ဝဲလၢဝ့ၢ်ယရူၤၡလ့ၣ်အပူၤမ့ၢ်ဂ့ၤ, လၢလဘၤနိၣ်အပူၤမ့ၢ်ဂ့ၤဒီးလၢတၢ်လီၢ်တပူၤလၢ်လၢ်လၢအဝဲအဘီ အမုၢ်အပူၤမ့ၢ်ဂ့ၤ, အဂီၢ်န့ၣ်လီၤ.",
			"20": "<sup>20</sup> လၢအဝဲအတၢ်မၢဆူၣ်မၢနၢၤအဂီၢ်န့ၣ်, စီၤၡလိၤမိၤသူတ့ၢ်ကီၢ်ကနၤဧၣ်အပှၤဂီၢ်မုၢ်အစၢၤအသွဲၣ်တဖၣ်လၢ အမ့ၢ်ဝဲဒီးပှၤအမိၢ်ဖိ, ပှၤဃ့ၤသးဖိ, ပှၤဃံၤဝံဖိဒီးပှၤယဘူၣ်ဖိ တဖၣ်န့ၣ်လီၤ.",
			"21": "<sup>21</sup> အဝဲသ့ၣ်န့ၣ်, ပှၤအံၣ်စရ့လးဖိတမၤသံကွံာ်ဘၣ်အီၤဖဲအဟဲနုာ် မၤန့ၢ်အထံအကီၢ်ဒ်တၢ်န့ၢ်သါအသိးအခါန့ၣ်ဘၣ်. အဝဲသ့ၣ်အစၢၤအသွဲၣ်တဖၣ်ကဲထီၣ်ထွဲဒံးကုၢ်တဖၣ်တုၤလၢမုၢ်မဆါ တနံၤအံၤန့ၣ်လီၤ.",
			"22": "<sup>22</sup> စီၤၡလိၤမိၤတမၢကဲကုၢ်ဘၣ်ပှၤအံၣ်စရ့လးဖိတဖၣ်န့ၣ်ဘၣ်. အဝဲသ့ၣ်မၤအတၢ်ဒ်အဝဲပှၤသုးဖိသံၣ်ဖိတဖၣ်အသိး, ဒ်ပဒိၣ်ပပှၢ်တဖၣ်အသိး, ဒ်သုးခိၣ်သုးနၢ်တဖၣ်အသိး, ဒ်လ့ၣ်ကဟၣ်သုးအခိၣ်တဖၣ်အသိး, ဒီးဒ်ပှၤဒိးကသ့ၣ်သုးဖိတဖၣ် အသိးန့ၣ်လီၤ.",
			"23": "<sup>23</sup> လၢစီၤၡလိၤမိၤအတၢ်သူၣ်ထီၣ်ဘှီထီၣ်အကလုာ်ကလုာ်အတၢ်တိာ်ကျဲၤ တဖၣ်အပူၤန့ၣ်, ပှၤခိၣ်ပှၤနၢ်တဖၣ်လၢတၢ်မၢဆူၣ်မၢနၢၤအတၢ်မၤအဂီၢ်, အိၣ်ဝဲအဂၤယဲၢ်ကယၤယဲၢ်ဆံန့ၣ်လီၤ.",
			"24": "<sup>24</sup> ဖဲအဝဲအမါလၢအမ့ၢ်ကီၢ်အဲၤကူပတူးအစီၤပၤအဖိမုၣ်, သုးအသးလၢစီၤဒၤဝံးအဝ့ၢ်ဆူနီလၢစီၤၡလိၤမိၤဘှီထီၣ်န့ၢ် လၢအဂီၢ်ဝံၤအလီၢ်ခံန့ၣ်, စီၤၡလိၤမိၤမၤပှဲၤထီၣ်ဟီၣ်ခိၣ်လၢတၢ်လီၢ်လၢအအိၣ်လၢဝ့ၢ် အမုၢ်ထီၣ်တကပၤန့ၣ်လီၤ.",
			"25": "<sup>25</sup> စီၤၡလိၤမိၤလုၢ်ထီၣ်ပာ်ထီၣ်တၢ်လုၢ်မ့ၣ်အူတဖၣ်ဒီးတၢ်လုၢ်မၤ ဃူမၤဖိးတဖၣ်လၢတၢ်လုၢ်လီၢ်လၢအဝဲဘှီထီၣ်တ့ၢ်ဝဲလၢယွၤ အဂီၢ်အဖီခိၣ်တနံၣ်သၢဘျီန့ၣ်လီၤ. အဝဲဆူးကဲၤထီၣ်စ့ၢ်ကီးတၢ်လုၢ်နၢမူဆူယွၤအအိၣ်န့ၣ်လီၤ. ဒီးလၢတၢ်န့ၣ်အဃိအဝဲမၤဝံၤတၢ်သူၣ်ထီၣ်ယွၤအတၢ်လုၢ်ဟံၣ်န့ၣ်လီၤ.",
			"26": "<sup>26</sup> စီၤၡလိၤမိၤဘှီထီၣ်စ့ၢ်ကီးကဘီတကရူၢ်ဖဲဝ့ၢ်ဧ့းစယိၣ်က့ ဘ့ၢ်လၢအအိၣ်ဘူးဒီးအ့လိးလၢအအိၣ်ဖဲပီၣ်လဲၣ်က့ၣ်ကျီၤအကၣ် ဘၣ်အနံၤ, လၢကီၢ်အဒိၣ်အပူၤန့ၣ်လီၤ.",
			"27": "<sup>27</sup> စီၤပၤဃံရၣ်ဆှၢလီၤအပှၤကဘီဖိလၢအတၢ်လဲၤခီဖျိအါဝဲတနီၤ လၢအကဘီကရူၢ်အပူၤဒ်သိးကမၤသကိးတၢ်ဒီးစီၤၡလိၤမိၤအပှၤတဖၣ် အဂီၢ်န့ၣ်လီၤ.",
			"28": "<sup>28</sup> အဝဲသ့ၣ်လဲၤဝဲဆူကီၢ်အိဖ့ၢ်ဒီးဟဲက့ၤစိာ်ဝဲထူလီၤတယၢၢ် အကံကၢ်တကယၤခံဆံ, ဆူစီၤၡလိၤမိၤအအိၣ်န့ၣ်လီၤ."
		},
		"10": {
			"1": "<sup>1</sup> ကီၢ်ၡဘၤအနီၢ်ပၤမုၣ်နၢ်ဟူဘၣ်စီၤၡလိၤမိၤအတၢ်မံၤဟူသၣ်ဖျါ ဒီးအဝဲလဲၤဝဲဆူဝ့ၢ်ယရူၤၡလ့ၣ်, လၢကမၤကွၢ်အီၤဒီးတၢ်သံကွၢ်အကီအခဲတဖၣ်အဂီၢ်န့ၣ်လီၤ.",
			"2": "<sup>2</sup> အဝဲဟဲကိးဃုာ်အတၢ်ခ့တၢ်ပှၤအါအါဂီၢ်ဂီၢ်ဃုာ်ဒီးကီၤလၤအူး တဖၣ်လၢတၢ်ပဒၢးအီၤဒီးတၢ်နၢမူတဖၣ်, တၢ်မျၢ်ပလဲတဖၣ်ဒီးထူအါအါဂီၢ်ဂီၢ်န့ၣ်လီၤ. တုၤအဝဲဒီးစီၤၡလိၤမိၤထံၣ်လိာ်အသးန့ၣ်, အဝဲသံကွၢ်အီၤ, ကယဲၢ်တၢ်သံကွၢ်လၢအဆိကမိၣ်ထီၣ်ဝဲသ့တဖၣ်ခဲလၢာ်န့ၣ်လီၤ.",
			"3": "<sup>3</sup> စီၤၡလိၤမိၤစံးဆၢဝဲခဲလၢာ်, တၢ်လၢအကီကဲၣ်ဆိးလၢကစံးဆၢ ဝဲန့ၣ်တအိၣ်နီတမံၤဘၣ်.",
			"4": "<sup>4</sup> ကီၢ်ၡဘၤအနီၢ်ပၤမုၣ်နၢ်ဟူတ့ၢ်စီၤၡလိၤမိၤအတၢ်ကူၣ်သ့အဂ့ၢ်, ဒီးထံၣ်ဘၣ်နီလၢအဝဲသူၣ်ထီၣ်ဝဲဒၣ်န့ၣ်လီၤ.",
			"5": "<sup>5</sup> အဝဲထံၣ်ဘၣ်တၢ်အီၣ်တၢ်အီလၢအဘၣ်တၢ်ပာ်လီၤအီၤလၢအစီၢ်နီၤ ခိၣ်, အပဒိၣ်ပပှၢ်တဖၣ်အတၢ်အိၣ်တၢ်ဆိးအလီၢ်သ့ၣ်တဖၣ်, အဝဲအတၢ်ကရၢကရိထီၣ်ပှၤမၤတၢ်လၢနီပူၤတဖၣ်ဒီးတၢ်ကူတၢ်ကၤ လၢအဒ်သိးသိးလၢအဝဲသ့ၣ်ကူသိးဝဲ, အခ့အပှၤတဖၣ်လၢအပာ်လီၤန့ၢ်အီၤလီခီတဖၣ်ဖဲအဝဲအီၣ်တၢ်အခါ ဒီးတၢ်လုၢ်တၢ်ပာ်တဖၣ်လၢအဝဲလုၢ်ထီၣ်ဝဲလၢယွၤအတၢ်လုၢ်ဟံၣ် အပူၤန့ၣ်လီၤ. တၢ်န့ၣ်မ့ၢ်တၢ်လၢအဒုးကမၢကမၣ်အီၤဒီးမၤသးလီၤကတုၤအီၤန့ၣ် လီၤ.",
			"6": "<sup>6</sup> အဝဲစံးဘၣ်စီၤပၤၡလိၤမိၤ, “တၢ်လၢယနၢ်ဟူဘၣ်တ့ၢ်အီၤလၢ ယထံယကီၢ်အပူၤဘၣ်ထွဲဒီးနတၢ်ကူၣ်သ့အဂ့ၢ်န့ၣ်မ့ၢ်ဝဲတီဝဲလီၤ.",
			"7": "<sup>7</sup> ဘၣ်ဆၣ်တချုးဒံးဘၣ်လၢယဟဲထံၣ်ဘၣ်အီၤခဲလၢာ်လၢယနီၢ်ကစၢ်ဒၣ် ယဲန့ၣ်ယနာ်အီၤတသ့ဘၣ်. ဒီးတၢ်လၢယနၢ်ဟူဘၣ်န့ၣ်, တထီၣ်ဘးဒၣ်လဲာ်တဝာ်ဘၣ်. နတၢ်ကူၣ်သ့ဒီးနတၢ်ထူးတၢ်တီၤတဖၣ်အိၣ်အါန့ၢ်ဒံးတၢ်လၢပှၤတဲ ဘၣ်တ့ၢ်ယၤန့ၣ်လီၤ.",
			"8": "<sup>8</sup> နမါတဖၣ်အတၢ်ဘူၣ်တၢ်တီၢ်ဂ့ၤနးလဲၣ်. ဒီးနခ့နပှၤတဖၣ်လၢအအိၣ်လၢနမဲာ်ညါထီဘိဒီးအိၣ်ဒီးတၢ်ခွဲး တၢ်ယာ်လၢကနၢ်ဟူဘၣ်နတၢ်ကူၣ်သ့အတၢ်ကတိၤတဖၣ်န့ၣ်, အတၢ်ဘူၣ်တၢ်တီၢ်ဂ့ၤနးလဲၣ်.",
			"9": "<sup>9</sup> စံးထီၣ်ပတြၢၤယွၤ, နကစၢ်ယွၤတက့ၢ်. အဝဲဒုးနဲၣ်တ့ၢ်လၢအဘၣ်သူၣ်ဘၣ်သးနၤထဲလဲၣ်ခီဖျိဒုးကဲနၤ လၢကီၢ်အံၣ်စရ့လးအစီၤပၤန့ၣ်လီၤ. မ့ၢ်လၢအဝဲအတၢ်အဲၣ်ကီၢ်အံၣ်စရ့လးမ့ၢ်တၢ်အထူအယိာ်အဃိ, အဝဲဒုးကဲထီၣ်နၤလၢအဝဲသ့ၣ်အစီၤပၤဒ်သိးနပၢၤဃာ်တၢ်သိၣ်တၢ် သီဒီးတၢ်စံၣ်ညီၣ်တီကသ့ဝဲအဂီၢ်န့ၣ်လီၤ.",
			"10": "<sup>10</sup> အဝဲဟ့ၣ်လီၤစီၤပၤၡလိၤမိၤလၢတၢ်ဟ့ၣ်ကနၢၤတဖၣ်လၢအဝဲဟဲစိာ် ဝဲန့ၣ်လီၤ. တၢ်တဖၣ်န့ၣ်မ့ၢ်ဝဲထူလီၤတယၢၢ်အကံကၢ်တကယၤခံဆံ, ဒီးတၢ်နၢမူတဖၣ်ဒီးတၢ်မျၢ်တဖၣ်အါအါကလဲာ်န့ၣ်လီၤ. တၢ်နၢမူအါအါဂီၢ်ဂီၢ်လၢအဝဲဟ့ၣ်စီၤၡလိၤမိၤန့ၣ်, မ့ၢ်တၢ်ဟ့ၣ်အဒိၣ်အအါကတၢၢ်လၢစီၤၡလိၤမိၤဒိးန့ၢ်ဘၣ်တ့ၢ်အီၤ တဖၣ်တဘျီဘၣ်တဘျီအကျါန့ၣ်လီၤ.",
			"11": "<sup>11</sup> စီၤဃံရၣ်အကဘီတကရူၢ်လၢအဟဲစိာ်ထူဧိၤလွဲဧိၤလၢကီၢ်အိဖ့ၢ် န့ၣ်ဟဲစိာ်သ့ၣ်အလၤမူးအါအါကလဲာ်ဒီးတၢ်မျၢ်တဖၣ်လၢန့ၣ်စ့ၢ် ကီးလီၤ.",
			"12": "<sup>12</sup> စီၤၡလိၤမိၤသူဝဲသ့ၣ်န့ၣ်လၢကဘှီစုဖီၣ်ကျိၤတဖၣ်လၢယွၤ အတၢ်လုၢ်ဟံၣ်ပူၤဒီးလၢနီပူၤ, ဒီးမၤန့ၢ်စ့ၢ်ကီးတနၢ်တဖၣ်ဒီးသီတူၢ်တဖၣ်လၢပှၤဒ့တၢ်အူတၢ် ဖိတဖၣ်အဂီၢ်န့ၣ်လီၤ. တၢ်တဖၣ်န့ၣ်မ့ၢ်သ့ၣ်အလၤမူးအဂ့ၤကတၢၢ်တဖၣ်လီၤ. တၢ်ဂ့ၤဒ်န့ၣ်အသိးလၢညါတၢ်တဟဲစိာ်တ့ၢ်အီၤမ့ၢ်ဂ့ၤလၢခံ တၢ်တဟဲစိာ်နုာ်လၢၤအီၤမ့ၢ်ဂ့ၤဆူကီၢ်အံၣ်စရ့လးအပူၤနီတစု ဘၣ်.",
			"13": "<sup>13</sup> လၢကယဲၢ်တၢ်ဟ့ၣ်ကနၢၤညီနုၢ်တဖၣ်လၢအဝဲဟ့ၣ်ကီၢ်ၡဘၤအနီၢ်ပၤ မုၣ်အါအါဂီၢ်ဂီၢ်အမဲာ်ညါန့ၣ်, စီၤပၤၡလိၤမိၤဟ့ၣ်လီၤစ့ၢ်ကီးအီၤလၢကယဲၢ်တၢ်ကိးမံၤဒဲး လၢအဝဲဃ့ဝဲန့ၣ်လီၤ. အန့ၣ်ဝံၤဒီးအဝဲဒီးအခ့အပှၤတဖၣ်, က့ၤကဒါက့ၤဆူကီၢ်ၡဘၤန့ၣ်လီၤ.",
			"14": "<sup>14</sup> ကိးနံၣ်ဒဲးစီၤပၤၡလိၤမိၤဒိးန့ၢ်ဘၣ်ဝဲထူလီၤတယၢၢ်ဃုကယၤ ဃုဆံကံကၢ်,",
			"15": "<sup>15</sup> လၢတၢ်ခိတၢ်သွဲတဖၣ်လၢအဘၣ်တၢ်ဟ့ၣ်အီၤလၢပှၤကူၣ်တၢ်ကၤတၢ်တ ဖၣ်, လၢတၢ်မၤကူၣ်မၤကၤအတၢ်အါထီၣ်တဖၣ်ဒီးတၢ်ခိတၢ်သွဲတဖၣ်လၢ အဘၣ်တၢ်ဟ့ၣ်အီၤလၢပှၤဧ့ရ့းဖိအစီၤပၤတဖၣ်ဒီးပှၤအံၣ်စရ့လး ဖိအလီၢ်ကဝီၤတဖၣ်အပဒိၣ်ပပှၢ်တဖၣ်အမဲာ်ညါန့ၣ်လီၤ.",
			"16": "<sup>16</sup> စီၤၡလိၤမိၤမၤဝဲကတီၤဖးဒိၣ်အဘ့ၣ်ခံကယၤ, ဒီးတဘ့ၣ်ဘၣ်တဘ့ၣ်န့ၣ်ကျးဘၢဝဲဒီးထူလီၤတယၢၢ်ၡက့လးဃုကယၤ န့ၣ်လီၤ.",
			"17": "<sup>17</sup> အဝဲမၤစ့ၢ်ကီးကတီၤလၢအဆံးတစဲးအဘ့ၣ်သၢကယၤ, ကျးဘၢဝဲတဘ့ၣ်ဘၣ်တဘ့ၣ်ဒီးထူလီၤတယၢၢ်ၡက့လးသၢကယၤန့ၣ်လီၤ. ကယဲၢ်ကတီၤတဖၣ်အံၤအဝဲပာ်ဝဲလၢလဘၤနိၣ်အပှၢ်လၢ်ကျါအဒၢးဖး ဒိၣ်အပူၤန့ၣ်လီၤ.",
			"18": "<sup>18</sup> အဝဲမၤစ့ၢ်ကီးလီၢ်ပစိာ်ဖးဒိၣ်တဖျၢၣ်န့ၣ်လီၤ. လီၢ်ပစိာ်အံၤဘၣ်တၢ်မၤအီၤလၢကဆီမဲဒီးတၢ်ပီၤအီၤလၢထူစီန့ၣ်လီၤ.",
			"19": "<sup>19</sup> လီၢ်ပစိာ်န့ၣ်အိၣ်ဒီးအဃီဃုသွါလၢခ့ယုၢ်အဂီၤအိၣ်ဝဲလၢဃီ သွါတသွါစုာ်စုာ်အကပၤခံခီယၢ်ဘး, ဒီးခ့ယုၢ်အိၣ်ဝဲတဆံခံဒုန့ၣ်လီၤ.",
			"20": "<sup>20</sup> တၢ်သန့ၤလီၤအလီၢ်လၢလီၢ်ပစိာ်အချၢမ့ၢ်ဂီၤဖံးဖါတဒုအခိၣ် အက့ၢ်အဂီၤ, ဒီးလၢတၢ်ပာ်ထီၣ်စုတီၤအလီၢ်ခံခါအကပၤန့ၣ်, တကပၤစုာ်စုာ်အိၣ်ဒီးခ့ယုၢ်တဒုစုာ်စုာ်အက့ၢ်အဂီၤန့ၣ်လီၤ. လီၢ်ပစိာ်ဒ်သိးအံၤ, တအိၣ်ထီၣ်တ့ၢ်ဘၣ်လၢဘီမုၢ်အဂၤနီတဘ့ၣ်အပူၤဘၣ်.",
			"21": "<sup>21</sup> ကယဲၢ်စီၤၡလိၤမိၤအလီခီအီတၢ်တဖၣ်န့ၣ်ဘၣ်တၢ်ပိာ်အီၤလၢထူ, ဒီးကယဲၢ်တၢ်ပီးတၢ်လီတဖၣ်လၢအအိၣ်ဝဲလၢလဘၤနိၣ်အပှၢ်လၢ်ကျါ အဒၢးဖးဒိၣ်အပူၤန့ၣ်မ့ၢ်ထူစီခဲလၢာ်န့ၣ်လီၤ. စ့တဘၣ်တၢ်သူအီၤနီတစဲးမ့ၢ်လၢ, စီၤၡလိၤမိၤအမုၢ်နံၤန့ၣ်, စ့တဘၣ်တၢ်ပာ်လုၢ်ပာ်ပှ့ၤအီၤဘၣ်အဃိန့ၣ်လီၤ.",
			"22": "<sup>22</sup> အဝဲအိၣ်ဒီးကဘီတကရူၢ်လၢအလဲၤတၢ်လၢပီၣ်လဲၣ်ပူၤ, လဲၤဃုာ်တၢ်ဒီးစီၤဃံရၣ်အကဘီတကရူၢ်န့ၣ်လီၤ. သၢနံၣ်တဘျီန့ၣ်အဝဲအကဘီကရူၢ်ကဟဲက့ၤကဒါက့ၤ, ကဟဲက့ၤစိာ်ဝဲထူ, စ့, ကဆီမဲ, ကယူၤဖၣ်တဖၣ်ဒီးတၤအုးတဖၣ်န့ၣ်လီၤ.",
			"23": "<sup>23</sup> စီၤပၤၡလိၤမိၤကဲဒိၣ်ဒီးကူၣ်တၢ်သ့အါန့ၢ်ဒံးစီၤပၤအဂုၤအဂၤ,",
			"24": "<sup>24</sup> ဒီးပှၤအိၣ်လၢဟီၣ်ခိၣ်ဒီဘ့ၣ်ညါသးအိၣ်ဟဲဒီးဒိကနၣ်အဝဲ အတၢ်ကူၣ်သ့လၢကစၢ်ယွၤဟ့ၣ်လီၤတ့ၢ်အီၤန့ၣ်လီၤ.",
			"25": "<sup>25</sup> ကယဲၢ်ပှၤလၢအဟဲတဂၤလၢ်လၢ်န့ၣ်ဟဲစိာ်န့ၢ်အီၤတၢ်ဟ့ၣ်တမံၤမံၤ, လၢအမ့ၢ်ဝဲ, တၢ်ပီးတၢ်လီတဖၣ်လၢအမ့ၢ်စ့မ့တမ့ၢ်ထူ, ဆ့ကၤဖးထီတဖၣ်, တၢ်စုကဝဲၤတဖၣ်, တၢ်နၢမူနၢဆှီတဖၣ်, ကသ့ၣ်တဖၣ်ဒီးကသ့ၣ်လၤတဖၣ်န့ၣ်လီၤ. တၢ်အံၤမၤထွဲအသးတနံၣ်ဝံၤတနံၣ်န့ၣ်လီၤ.",
			"26": "<sup>26</sup> စီၤၡလိၤမိၤပာ်ဖှိၣ်ထီၣ်လ့ၣ်ကဟၣ်သုးတဖုလၢအနီၣ်ဂံၢ်အိၣ်ဝဲ အဆိတကထိလွံၢ်ကယၤဒီးပှၤဒိးကသ့ၣ်သုးဖိအိၣ်ဝဲအဂၤတကလးခံ ကထိန့ၣ်လီၤ. တနီၤန့ၣ်အဝဲပာ်ဝဲလၢဝ့ၢ်ယရူၤၡလ့ၣ်အပူၤဒီးအဂၤတဖၣ်န့ၣ်အဝဲ ပာ်လီၤဝဲလၢဝ့ၢ်အဂုၤအဂၤတဖၣ်အပူၤန့ၣ်လီၤ.",
			"27": "<sup>27</sup> ဖဲအဝဲပၢတၢ်အစိၤန့ၣ်, လၢဝ့ၢ်ယရူၤၡလ့ၣ်အပူၤစ့ဘၣ်တၢ်ပာ်အီၤ ဒ်သိးဒၣ်ဒီးလၢၢ်ဧိၤလ့ဧိၤ, ဒီးလၢကီၢ်ယူဒၤအကစၢၢ်ခီၣ်ထံးတဖၣ်န့ၣ်သ့ၣ်ဆှိအ့ရ့းအိၣ်ဝဲ အါအါဂီၢ်ဂီၢ်ဒ်သိးဒၣ်သ့ၣ်သိးဝံာ်ဒၢမုၢ်ဆ့ၣ်မုၢ်ဂီၤန့ၣ်လီၤ.",
			"28": "<sup>28</sup> စီၤပၤအခၢၣ်စးတဖၣ်ပၢၤဃာ်ဝဲတၢ်ဟဲစိာ်နုာ်ဒီးဆါကသ့ၣ်တဖၣ် လၢကီၢ်မူၤစရံဒီးကံၤလကံ,",
			"29": "<sup>29</sup> ဒီးတၢ်ဟဲစိာ်နုာ်ဒီးဆါလ့ၣ်ကဟၣ်တဖၣ်လၢကီၢ်အဲၤကူပတူးန့ၣ် လီၤ. အဝဲသ့ၣ်ဆါန့ၢ်ပှၤဃ့ၤသးဖိဒီးပှၤစူၤရံအစီၤပၤတဖၣ်လၢ ကသ့ၣ်တဖၣ်ဒီးလ့ၣ်ကဟၣ်တဖၣ်န့ၣ်လီၤ. လ့ၣ်ကဟၣ်တဆိစုာ်စုာ်အပှ့ၤမ့ၢ်ဝဲ, စ့ညၣ်အဘ့ၣ်ဃုကယၤ, ဒီးကသ့ၣ်တဒုစုာ်စုာ်အပှ့ၤမ့ၢ်ဝဲစ့ညၣ်အဘ့ၣ်တကယၤယဲၢ်ဆံန့ၣ်လီၤ."
		},
		"11": {
			"1": "<sup>1</sup> စီၤၡလိၤမိၤအဲၣ်တ့ၢ်ပှၤတခီဘီမုၢ်ဖိပိာ်မုၣ်အါဂၤန့ၣ်လီၤ. အဝဲဟံးန့ၢ်ကီၢ်အဲၤကူပတူးအစီၤပၤဖိမုၣ်တကးဒံးဘၣ်, အဝဲဒိးတ့ဒိးဖျီတ့ၢ်အသးဒီးပှၤဃ့ၤသးမုၣ်တဖၣ်, ဒီးပှၤပိာ်မုၣ်တဖၣ်လၢကီၢ်မိၤအး, ကီၢ်ဧၣ်မိၣ်, ကီၢ်အဒိၣ်ဒီးကီၢ်စံဒိၣ်န့ၣ်လီၤ.",
			"2": "<sup>2</sup> ယွၤမၤလိာ်တ့ၢ်ပှၤအံၣ်စရ့လးဖိတဖၣ်လၢအတဘၣ်ဟံးန့ၢ်ပှၤဂီၢ် မုၢ်တဖၣ်အံၤန့ၣ်ဘၣ်. အဂ့ၢ်ဒ်အံၤ, အဝဲသ့ၣ်ဒုးကဲထီၣ်ပှၤအံၣ်စရ့လးဖိတဖၣ်လၢပှၤဟ့ၣ်လီၤအတၢ်သး တီဆူကစၢ်အဂၤတဖၣ်အအိၣ်သ့ဝဲလီၤ. တၢ်န့ၣ်ဒၣ်လဲာ်, စီၤၡလိၤမိၤဒိးတ့ဒိးဖျီတ့ၢ်အသးဒီးပိာ်မုၣ်တဖၣ်န့ၣ်လီၤ.",
			"3": "<sup>3</sup> စီၤၡလိၤမိၤဒိးတ့ဒိးဖျီတ့ၢ်အသးဒီးစီၤပၤအဖိမုၣ်တဖၣ် အဂၤနွံကယၤဒီးအိၣ်စ့ၢ်ကီးဒီးအသံၣ်မါအဂၤသၢကယၤန့ၣ်လီၤ. အဝဲသ့ၣ်ဒုးဃၣ်ယံၤကွံာ်အီၤလၢကစၢ်ယွၤအအိၣ်,",
			"4": "<sup>4</sup> ဒီးဖဲစီၤၡလိၤမိၤအသးပှၢ်ထီၣ်န့ၣ်, အဝဲသ့ၣ်ဆှၢဃီၤအီၤဆူ တၢ်ဘူၣ်ထီၣ်ဘါထီၣ်ပှၤတခီဘီမုၢ်ဖိအကစၢ်တဖၣ်န့ၣ်လီၤ. အဝဲတတီဒီးယွၤ, အကစၢ်ယွၤဒ်အပၢ်စီၤဒၤဝံးအသိးဘၣ်.",
			"5": "<sup>5</sup> အဝဲဘူၣ်ထီၣ်ဘါထီၣ်တ့ၢ်ကီၢ်စံဒိၣ်အကစၢ်မုၣ်ဧၤၡတြိးဒီးကီၢ် ဧၣ်မိၣ်အကစၢ်လၢလီၤသးဘၣ်အၢမိလးန့ၣ်လီၤ.",
			"6": "<sup>6</sup> အဝဲမၤတ့ၢ်တၢ်ဒဲးဘးထီဒါယွၤဒီးတတီဘၣ်ဒီးအီၤဒ်အပၢ်စီၤ ဒၤဝံးတီတ့ၢ်ဒီးယွၤအသိးန့ၣ်ဘၣ်.",
			"7": "<sup>7</sup> လၢဝ့ၢ်ယရူၤၡလ့ၣ်မုၢ်ထီၣ်အကစၢၢ်ဒီခိၣ်န့ၣ်အဝဲမၤထီၣ်တၢ်လီၢ် တတီၤလၢကဘူၣ်ထီၣ်ဘါထီၣ်ကီၢ်မိၤအးအကစၢ်တဖၣ်လၢအလီၤသးဘၣ် အၢ, ကမိၣ်အဂီၢ်, ဒီးတၢ်လီၢ်တတီၤလၢကဘူၣ်ထီၣ်ဘါထီၣ်ကီၢ်ဧၣ်မိၣ်အကစၢ်လၢတၢ်လီၤ သးဘၣ်အၢမိလးအဂီၢ်န့ၣ်လီၤ.",
			"8": "<sup>8</sup> အဝဲမၤထီၣ်စ့ၢ်ကီးတၢ်ဘူၣ်ထီၣ်ဘါထီၣ်အလီၢ်တဖၣ်ဖဲ ကယဲၢ်အဝဲအမါပှၤတခီဘီမုၢ်ဖိတဖၣ်ဆူးကဲၤထီၣ်တၢ်နၢမူ ဒီးလုၢ်ထီၣ်တၢ်လုၢ်တၢ်ပာ်တဖၣ်ဆူအဝဲသ့ၣ်အကစၢ်တဖၣ်အအိၣ်, ကသ့ဝဲအဂီၢ်န့ၣ်လီၤ.",
			"9": "<sup>9</sup> ယွၤ, ကီၢ်အံၣ်စရ့လးအကစၢ်ယွၤလီၣ်ဖျါထီၣ်တ့ၢ်အသးဆူ စီၤၡလိၤမိၤအအိၣ်ခံဘျီဒီးမၤလိာ်တ့ၢ်အီၤလၢအတဘၣ်ဘူၣ်ထီၣ် ဘါထီၣ်ပှၤတခီဘီမုၢ်ဖိအကစၢ်တဖၣ်ဒၣ်လဲာ်န့ၣ်စီၤၡလိၤမိၤတစူၢ်ယွၤဘၣ်.",
			"10": "<sup>10</sup> မ့မ့ၢ်အဝဲဃၣ်ကွံာ်အသးလၢယွၤအအိၣ်န့ၣ်လီၤ. လၢတၢ်န့ၣ်အဃိယွၤအသးထီၣ်ဘၣ်စီၤၡလိၤမိၤန့ၣ်လီၤ.",
			"11": "<sup>11</sup> ဒီးယွၤစံးဘၣ်အီၤ, “မ့ၢ်လၢနကူၣ်မၤဟးဂီၤကွံာ်နတၢ်အၢၣ် လီၤဒီးယၤဒီးနတစူၢ်ဘၣ်ယတၢ်မၤလိာ်တဖၣ်အဃိ, ယအၢၣ်လီၤလၢယကဟံးထီၣ်ကွံာ်ဘီဧိၤမုၢ်ဧိၤလၢနအိၣ်ဒီးဟ့ၣ် လီၤကွံာ်အီၤဆူနပဒိၣ်ပပှၢ်အကျါတဂၤန့ၣ်လီၤ.",
			"12": "<sup>12</sup> သနာ်က့ဒီး, လၢယတၢ်ကွၢ်မဲာ်နပၢ်စီၤဒၤဝံးအဃိ, ယတမၤဒံးတၢ်အံၤဖဲနအိၣ်မူအဆၢကတီၢ်န့ၣ်ဘၣ်. မ့မ့ၢ်ယကမၤအီၤလၢနဖိခွါပၢတၢ်အစိၤန့ၣ်လီၤ.",
			"13": "<sup>13</sup> ဒီးယတဟံးထီၣ်ကွံာ်ဘၣ်ဘီမုၢ်ဒီတဘ့ၣ်လၢအအိၣ်န့ၣ်ဘၣ်. မ့မ့ၢ်ယကပာ်န့ၢ်တ့ၢ်န့ၢ်အီၤပှၤတဒူၣ်လၢတၢ်ကွၢ်မဲာ်ယခ့ ယပှၤစီၤဒၤဝံးအဃိ, ဒီးလၢတၢ်ကွၢ်မဲာ်ဝ့ၢ်ယရူၤၡလ့ၣ်, ဝ့ၢ်လၢယပာ်အီၤလၢယဂီၢ်ဒၣ်ယဲအဃိန့ၣ်လီၤ.”",
			"14": "<sup>14</sup> လၢတၢ်န့ၣ်အဃိယွၤထိၣ်ဂဲၤထီၣ်ကီၢ်အဒိၣ်အစီၤပၤအဒူၣ်ဖိ ထၢဖိစီၤဟၤဒးအသးလၢကထီဒါကွံာ်စီၤၡလိၤမိၤန့ၣ်လီၤ.",
			"15": "<sup>15</sup> တချုးဒံးဘၣ်လၢတၢ်အံၤမၤအသးအါနံၣ်အါလါ, ဖဲစီၤဒၤဝံးမၤနၢၤကွံာ်ကီၢ်အဒိၣ်န့ၣ်, အဝဲအသုးမုၢ်အသုး ခိၣ်ကျၢၢ်စီၤယိၤအာ်လဲၤတ့ၢ်ဖဲန့ၣ်လၢကခူၣ်လီၤကွံာ်ပှၤသံ တဖၣ်အဂီၢ်န့ၣ်လီၤ.",
			"16": "<sup>16</sup> အဝဲဒီးအပှၤတဖၣ်အိၣ်တ့ၢ်ထွဲဒံးဝဲဒၣ်လၢကီၢ်အဒိၣ်အပူၤဃု လါ, ဒီးအခါဖဲန့ၣ်အဝဲသ့ၣ်မၤသံကွံာ်ပှၤပိာ်ခွါလၢကီၢ်အဒိၣ် အပူၤခဲလၢာ်,",
			"17": "<sup>17</sup> အိၣ်လီၤတဲာ်တ့ၢ်ထဲစီၤဟၤဒးဒီးအပၢ်အခ့အပှၤ, ပှၤအဒိၣ်ဖိတနီၤလၢအဃ့ၢ်ထူၣ်ဖျဲးကွံာ်ဆူကီၢ်အဲၤကူပတူးန့ၣ် လီၤ. (အခါဖဲန့ၣ်စီၤဟၤဒးမ့ၢ်ဒံးဒၣ်ဖိသၣ်ဆံးတဂၤန့ၣ်လီၤ.)",
			"18": "<sup>18</sup> အဝဲသ့ၣ်ဟးထီၣ်ကွံာ်လၢကီၢ်မံးဒယၣ်အပူၤဒီးလဲၤဝဲဆူကီၢ်ပၤ ရၣ်ဖဲပှၤအဂၤတနီၤပာ်ဖှိၣ်ထီၣ်အသးဒီးအဝဲသ့ၣ်န့ၣ်လီၤ. အန့ၣ်ဝံၤဒီး, အဝဲသ့ၣ်လဲၤဝဲဆူကီၢ်အဲၤကူပတူး, ဒီးလဲၤဝဲဆူစီၤပၤအအိၣ်, ဒီးစီၤပၤဟ့ၣ်လီၤစီၤဟၤဒးလၢတၢ်လီၢ်တနီၤ, ဒီးဟံၣ်တဖျၢၣ်ဒီးဟ့ၣ်လီၤအီၤလၢတၢ်အီၣ်တၢ်အီန့ၣ်လီၤ.",
			"19": "<sup>19</sup> စီၤဟၤဒးကဲထီၣ်စီၤပၤအတံၤသကိး, ဒီးစီၤပၤဟ့ၣ်လီၤအီၤ လၢအဝဲအမါဒၣ်ဝဲ, နီၢ်ပၤမုၣ်တၤပါန့ၤအဒီပုၢ်ဝဲၢ်မုၣ်တဂၤလၢကဒိးတ့ဒိးဖျီ အသးဒီးအီၤန့ၣ်လီၤ.",
			"20": "<sup>20</sup> ပိာ်မုၣ်အံၤဆံးစၢ်န့ၢ်အီၤလၢအဖိခွါတဂၤလၢအမံၤမ့ၢ်ဝဲစီၤ ကနူဘးန့ၣ်လီၤ. အဝဲဘၣ်တၢ်လုၢ်ဒိၣ်ထီၣ်အီၤလၢနီၢ်ပၤမုၣ်လၢနီပူၤဖဲအဝဲအိၣ် ဆိးဝဲဒီးစီၤပၤဖိခွါတဖၣ်န့ၣ်လီၤ.",
			"21": "<sup>21</sup> ဖဲစီၤဟၤဒးအိၣ်လၢကီၢ်အဲၤကူပတူးအပူၤဒီးနၢ်ဟူဘၣ်တၢ် ကစီၣ်လၢစီၤဒၤဝံးသံလံဒီးအသုးမုၢ်အသုးခိၣ်ကျၢၢ်စီၤယိၤ အာ်သံလံန့ၣ်, စီၤဟၤဒးစံးဘၣ်စီၤပၤ, “ပျဲယက့ၤကဒါက့ၤဆူ ယထံယကီၢ်ဒၣ်ယဲန့ၣ်တက့ၢ်.”",
			"22": "<sup>22</sup> စီၤပၤသံကွၢ်အီၤ, “ဘၣ်မနုၤအဃိလဲၣ်. မ့ၢ်ယတဟ့ၣ်ဘၣ်နၤလၢ တၢ်တမံၤမံၤလၢနကြၢးဒိးန့ၢ်အီၤအဃိဧါ. လၢတၢ်အံၤအဃိမ့ၢ်နအဲၣ်ဒိးက့ၤကဒါက့ၤဆူနဟံၣ်နဃီန့ၣ်ဧါ.” စီၤဟၤဒးစံးဆၢစီၤပၤ, “တမ့ၢ်ဘၣ်, မ့မ့ၢ်, ထဲပျဲယၤလၢယကက့ၤတက့ၢ်.” ဒီးအဝဲက့ၤကဒါက့ၤဆူအထံအကီၢ်န့ၣ်လီၤ. ဒ်ကီၢ်အဒိၣ်စီၤပၤအသိး, စီၤဟၤဒးမ့ၢ်ကီၢ်အံၣ်စရ့လးအဒုၣ် အဒါအအၢအသီနးနးကလဲာ်တဂၤန့ၣ်လီၤ.",
			"23": "<sup>23</sup> ကစၢ်ယွၤထိၣ်ဂဲၤထီၣ်စ့ၢ်ကီးစီၤအလံဒၤအဖိခွါစီၤရစိၣ်အသး လၢကထီဒါစီၤၡလိၤမိၤန့ၣ်လီၤ. စီၤရစိၣ်ဃ့ၢ်ထီၣ်ကွံာ်တ့ၢ်လၢအကစၢ်, စိဘၤအစီၤပၤဟးဒးဧ့ စ့ၢ်အအိၣ်,",
			"24": "<sup>24</sup> ဒီးကဲထီၣ်တ့ၢ်ခိၣ်နၢ်တဂၤလၢပှၤတဖုလၢတဒိကနၣ်ထံကီၢ်အတၢ် သိၣ်တၢ်သီအဂီၢ်န့ၣ်လီၤ. (တၢ်အံၤမၤအသးဖဲစီၤဒၤဝံးမၤနၢၤကွံာ်စီၤဟးဒးဧ့စ့ၢ် ဒီးမၤသံကွံာ်အဝဲအသိၣ်အမှံၤပှၤစူၤရံဖိတဖၣ်ဝံၤအလီၢ်ခံ န့ၣ်လီၤ.) စီၤရစိၣ်ဒီးအပှၤတဖၣ်လဲၤဒီးအိၣ်ဝဲဆိးဝဲဖဲဝ့ၢ်ဒၤမ့း စ့း, ဖဲအဝဲအပှၤတဖၣ်ပာ်ထီၣ်အီၤလၢကီၢ်စူၤရံအစီၤပၤန့ၣ်လီၤ.",
			"25": "<sup>25</sup> အဝဲမ့ၢ်ကီၢ်အံၣ်စရ့လးအဒုၣ်အဒါတဂၤဖဲစီၤၡလိၤမိၤအိၣ်မူ ဝဲအခါန့ၣ်လီၤ.",
			"26": "<sup>26</sup> ပှၤအဂၤတဂၤလၢအထီဒါကွံာ်စီၤပၤၡလိၤမိၤန့ၣ်, မ့ၢ်အဝဲအပဒိၣ်ပပှၢ်အကျါတဂၤ, လၢအမ့ၢ်စီၤနဘးအဖိခွါစီၤယၤ ရၤဘၣ်, ပှၤအ့ဖရဲၣ်ဖိတဂၤလၢအဘၣ်ဃးဒီးစရ့ဒၤန့ၣ်လီၤ. အဝဲအမိၢ်မ့ၢ်မုၣ်ကမဲတဂၤလၢအမံၤမ့ၢ်နီၢ်စရူၤဧၤန့ၣ်လီၤ.",
			"27": "<sup>27</sup> အအံၤမ့ၢ်တၢ်တဲဘၣ်ဃးဒီးတၢ်ပူထီၣ်အဂ့ၢ်န့ၣ်လီၤ. စီၤၡလိၤမိၤမၤပှဲၤက့ၤဟီၣ်ခိၣ်လၢဝ့ၢ်ယရူၤရှလ့ၣ်အမုၢ်ထီၣ် တကပၤဒီးဘှီဂ့ၤထီၣ်က့ၤဝ့ၢ်ခိၣ်ဒူတဖၣ်, န့ၣ်လီၤ.",
			"28": "<sup>28</sup> စီၤယၤရၤဘၣ်မ့ၢ်ပှၤသးစၢ်တဂၤလၢအမၤတၢ်သ့, ဒီးဖဲစီၤၡလိၤမိၤပာ်သူၣ်ပာ်သးလၢအဝဲမၤတၢ်ဆူၣ်ထဲလဲၣ်ထဲ လဲၣ်န့ၣ်, အဝဲဒုးကဲထီၣ်အီၤလၢပှၤအခိၣ်တဂၤလၢတၢ်မၢဆူၣ်မၢနၢၤအတၢ်မၤ အပူၤလၢပှၤမနၤၡ့ၤဒီးပှၤအ့ဖရဲၣ်အဒူၣ်တဖၣ်အလီၢ်ကဝီၤပူၤန့ၣ် လီၤ.",
			"29": "<sup>29</sup> ဘၣ်မုၢ်တနံၤဖဲစီၤယၤရၤဘၣ်ဟးထီၣ်လၢဝ့ၢ်ယရူၤၡလ့ၣ်န့ၣ်, ဝံအဃံယၤလၢဝ့ၢ်ၡံလိၤထံၣ်လိာ်အသးဒီးအီၤခီဂၤဂၤဖဲကျဲ လိၤလၢတၢ်ပျီပူၤန့ၣ်လီၤ.",
			"30": "<sup>30</sup> စီၤအဃံယၤဘ့ၣ်လီၤကွံာ်အဆ့ကၤဖးထီအသီလၢအကၤဝဲ, ဖှီယာ်ကွံာ်အီၤဆူအက့တဆံခံက့,",
			"31": "<sup>31</sup> ဒီးစံးဘၣ်စီၤယၤရၤဘၣ်, “ဟံးန့ၢ်တၢ်အက့တဆံလၢနဂီၢ်, မ့ၢ်လၢယွၤအံၣ်စရ့လးအကစၢ်ယွၤစံးဘၣ်နၤလၢ, ယကဟံးထီၣ်ကွံာ်ဘီမုၢ်လၢစီၤၡလိၤမိၤအအိၣ်, ဒီးယကဟ့ၣ်နၤပှၤအဒူၣ်တဆံဒူၣ်အဃိန့ၣ်လီၤ.",
			"32": "<sup>32</sup> စီၤၡလိၤမိၤကပၢၤဃာ်ပှၤအဒူၣ်တဒူၣ်လၢယခ့ယပှၤစီၤဒၤဝံးအဃိ ဒီးလၢဝ့ၢ်ယရူၤရှလ့ၣ်, ဝ့ၢ်လၢယဃုထၢတ့ၢ်အီၤလၢယဂီၢ်လၢကီၢ်အံၣ်စရ့လးဒီကတီၢ်ညါအ ပူၤ, အဃိန့ၣ်လီၤ.",
			"33": "<sup>33</sup> ယကမၤတၢ်အံၤမ့ၢ်လၢစီၤၡလိၤမိၤညိကွံာ်လံယၤဒီးဘူၣ်ထီၣ်ဘါ ထီၣ်ပှၤတခီဘီမုၢ်ဖိအကစၢ်တဖၣ်လၢအမ့ၢ်ဝဲ, ကီၢ်စံဒိၣ်အကစၢ်မုၣ်ဧၤၡတြိး, ကီၢ်မိၤအးအကစၢ်ကမိၣ်, ဒီးကီၢ်ဧၣ်မိၣ်အကစၢ်မိလးအဃိန့ၣ်လီၤ. စီၤၡလိၤမိၤတစူၢ်တ့ၢ်ယၤလၢၤဘၣ်. အဝဲမၤကမၣ်တ့ၢ်တၢ်ဒီးတတိၢ် န့ၢ်ဖံးဃာ်ယတၢ်သိၣ်တၢ်သီတဖၣ်ဒီးယတၢ်မၤလိာ်တဖၣ်ဒ်အပၢ်စီၤဒၤ ဝံးမၤတ့ၢ်ဝဲအသိးန့ၣ်ဘၣ်.",
			"34": "<sup>34</sup> ဘၣ်ဆၣ်ယတဟံးထီၣ်ကွံာ်ဘီဧိၤမုၢ်ဧိၤဒီဘ့ၣ်ညါလၢစီၤၡလိၤ မိၤအစုပူၤဘၣ်. ယကဟ့ၣ်ဒံးအီၤတၢ်စိတၢ်ကမီၤဖဲအဝဲအိၣ်မူဒံးဝဲ အဖၢမုၢ်န့ၣ်လီၤ. ယကမၤတၢ်အံၤမ့ၢ်လၢတၢ်ကွၢ်မဲာ်ယခ့ ယပှၤစီၤဒၤဝံးလၢယဃုထၢတ့ၢ်အီၤဒီးလၢအစူၢ်ယတၢ်သိၣ်တၢ်သီ တဖၣ်ဒီးတၢ်မၤလိာ်တဖၣ်အဃိန့ၣ်လီၤ.",
			"35": "<sup>35</sup> ယကဟံးထီၣ်ကွံာ်ဘီဧိၤမုၢ်ဧိၤလၢစီၤၡလိၤမိၤအဖိခွါအအိၣ် ဒီးဟ့ၣ်လီၤနၤပှၤအဒူၣ်တဆံဒူၣ်,",
			"36": "<sup>36</sup> ဘၣ်ဆၣ်ယကပျဲစီၤၡလိၤမိၤအဖိခွါပၢၤဃာ်ဒံးဒူၣ်တဒူၣ်, ဒ်သိးထီဘိယကအိၣ်ဒီးယခ့ယပှၤစီၤဒၤဝံးအစၢၤအသွဲၣ်တဂၤလၢ အပၢတၢ်လၢဝ့ၢ်ယရူၤၡလ့ၣ်, ဝ့ၢ်လၢယဃုထၢတ့ၢ်အီၤဒ်သိးတၢ်လီၢ်လၢတၢ်ကဘူၣ်ထီၣ်ဘါထီၣ်ယၤ အဂီၢ်အပူၤန့ၣ်လီၤ.",
			"37": "<sup>37</sup> စီၤယၤရၤဘၣ်ဧၢ, ယကဒုးကဲထီၣ်နၤလၢကီၢ်အံၣ်စရ့လးအစီၤပၤ ဒီးနကပၢဘၣ်ကယဲၢ်လီၢ်ကဝီၤလၢနသးလီအီၤခဲလၢာ်န့ၣ်လီၤ.",
			"38": "<sup>38</sup> နမ့ၢ်စူၢ်ယၤလၢလၢပှဲၤပှဲၤ, အိၣ်မူလၢယတၢ်သိၣ်တၢ်သီ တဖၣ်အပူၤဒီးမၤန့ၢ်ယတၢ်ဘၣ်သူၣ်ဘၣ်သးနၤခီဖျိမၤတၢ်လၢယမၤ လိာ်နၤ, ဒ်ယခ့ယပှၤစီၤဒၤဝံးမၤတ့ၢ်ဝဲအသိးန့ၣ်ဒီးယကအိၣ်ဒီးနၤထီ ဘိန့ၣ်လီၤ. ယကဒုးကဲထီၣ်နၤလၢကီၢ်အံၣ်စရ့လးအစီပၤ, ဒီးသပှၢ်ကတၢၢ်နစၢၤနသွဲၣ်တဖၣ်ကပၢဘၣ်တၢ်လၢနလီၢ်ခံ, ဒ်ယမၤတ့ၢ်တၢ်လၢစီၤဒၤဝံးအဂီၢ်အသိးန့ၣ်လီၤ.",
			"39": "<sup>39</sup> မ့ၢ်လၢစီၤၡလိၤမိၤအတၢ်ဒဲးဘးအဃိန့ၣ်, ယကစံၣ်ညီၣ်စီၤဒၤဝံး အစၢၤအသွဲၣ်တဖၣ်, ဘၣ်ဆၣ်တမ့ၢ်ဘၣ်ထီဘိတထံၣ်ဃီဘၣ်.”",
			"40": "<sup>40</sup> ဒီးလၢတၢ်န့ၣ်အဃိ, စီၤၡလိၤမိၤဂုာ်ကျဲးစၢးမၤသံစီၤယၤ ရၤဘၣ်န့ၣ်လီၤ. ဘၣ်ဆၣ်အဝဲဃ့ၢ်ပူၤဖျဲးကွံာ်အသးဆူကီၢ်အဲၤကူပတူးအစီၤပၤ စီၤၡံၡးအအိၣ်, ဒီးအိၣ်ဝဲဆိးဝဲဖဲန့ၣ်, တုၤလီၤလၢစီၤၡလိၤမိၤသံဝဲတစုန့ၣ်လီၤ.",
			"41": "<sup>41</sup> ကယဲၢ်တၢ်တမံၤလၢ်လၢ်လၢစီၤၡလိၤမိၤမၤတ့ၢ်ဝဲ, အဝဲအတၢ်ဖံးတၢ် မၤဒီးအတၢ်ကူၣ်သ့တဖၣ်အဂ့ၢ်န့ၣ်ဘၣ်တၢ်ကွဲးနီၣ်ကွဲးဃါအီၤလၢ စီၤၡလိၤမိၤအလံာ်တၢ်စံၣ်စိၤတဲစိၤအပူၤန့ၣ်လီၤ.",
			"42": "<sup>42</sup> အဝဲမ့ၢ်စီၤပၤလၢဝ့ၢ်ယရူၤၡလ့ၣ်အပူၤလၢကီၢ်အံၣ်စရ့လးဒီ တဘ့ၣ်ညါအဖီခိၣ်အနံၣ်လွံၢ်ဆံန့ၣ်လီၤ.",
			"43": "<sup>43</sup> အဝဲသံဝဲဒီးဘၣ်တၢ်ခူၣ်လီၤကွံာ်အီၤလၢစီၤဒၤဝံးအဝ့ၢ်ပူၤ ဒီးအဖိခွါစီၤရဃၤဘၣ်ကဲထီၣ်စီၤပၤလၢအလီၢ်န့ၣ်လီၤ."
		},
		"12": {
			"1": "<sup>1</sup> စီၤရဃၤဘၣ်လဲၤဝဲဆူဝ့ၢ်ယရူၤၡလ့ၣ်ဖဲကယဲၢ်ပှၤဂီၢ်မုၢ်လၢကီၢ် အံၣ်စရ့လးအကလံၤစိးပာ်ဖှိၣ်အသးလၢကတီၣ်ထီၣ်အီၤဒ်စီၤပၤ အသိးန့ၣ်လီၤ.",
			"2": "<sup>2</sup> တုၤစီၤနဘးအဖိခွါစီၤယၤရၤဘၣ်လၢအလဲၤတ့ၢ်ဆူကီၢ်အဲၤကူ ပတူးဒ်သိးအဃ့ၢ်ပူၤဖျဲးအသးလၢစီၤပၤၡလိၤမိၤ, နၢ်ဟူတၢ်ကစီၣ်အံၤန့ၣ်အဝဲဟဲက့ၤကဒါက့ၤဝဲဒၣ်လၢကီၢ်အဲၤကူ ပတူးန့ၣ်လီၤ.",
			"3": "<sup>3</sup> ပှၤဂီၢ်မုၢ်လၢကလံၤစိးအဒူၣ်တဖၣ်မၤလိာ်အီၤ, ဒီးအဝဲသ့ၣ်ခဲလၢာ်လဲၤသကိးဝဲဆူစီၤရဃၤဘၣ်အအိၣ်ဒီးစံးဘၣ်အီၤ,",
			"4": "<sup>4</sup> “နပၢ်စီၤၡလိၤမိၤမၤဘၣ်တ့ၢ်ပှၤအၢအၢသီသီဒီးပာ်လီၤတၢ်ဝံ တၢ်ယိးအဃၢတဖၣ်လၢပဖီခိၣ်န့ၣ်လီၤ. နမ့ၢ်မၤဖှံထီၣ်ပတၢ်ဝံတၢ်ယိးတဖၣ်အံၤဒီးနမ့ၢ်မၤဘီၣ်မၤညီ ပတၢ်အိၣ်မူန့ၣ်, ပကမ့ၢ်နထံဖိကီၢ်ဖိလၢအသးတီတဖၣ်န့ၣ်လီၤ.”",
			"5": "<sup>5</sup> အဝဲဒၣ်စံးဆၢဝဲ, “ဟဲက့ၤကဒါက့ၤလၢသၢသီအတီၢ်ပူၤဒီး ယကဟ့ၣ်သုယတၢ်စံးဆၢန့ၣ်လီၤ.” လၢတၢ်န့ၣ်အဃိ, အဝဲသ့ၣ်ဟးထီၣ်ကွံာ်ဝဲန့ၣ်လီၤ.",
			"6": "<sup>6</sup> စီၤပၤရဃၤဘၣ်ဃ့တၢ်ဟ့ၣ်ကူၣ်လၢပှၤသးပှၢ်တဖၣ်လၢအမ့ၢ်တ့ၢ်အဝဲ အပၢ်စီၤၡလိၤမိၤအပှၤဟ့ၣ်ကူၣ်ဟ့ၣ်ဖးတၢ်တဖၣ်အအိၣ်န့ၣ်လီၤ. အဝဲသံကွၢ်, “သုကဟ့ၣ်ကူၣ်ယၤလၢယကဘၣ်စံးဆၢပှၤဂီၢ်မုၢ်တဖၣ်အံၤဒ်လဲၣ်.”",
			"7": "<sup>7</sup> အဝဲသ့ၣ်စံးဆၢဝဲ, “နမ့ၢ်သးအိၣ်မၤဘၣ်ပှၤဂီၢ်မုၢ်တဖၣ်အံၤ လၢတၢ်အဂ့ၤန့ၣ်, ဟ့ၣ်တၢ်ကွၢ်မဲာ်အတၢ်စံးဆၢလၢတၢ်လၢအဝဲသ့ၣ်ဃ့သကွံာ်ကညးဝဲအဂီၢ်, ဒီးအဝဲသ့ၣ်ကမၤနတၢ်မၤလၢတၢ်သးတီအပူၤထီဘိန့ၣ်လီၤ.”",
			"8": "<sup>8</sup> ဘၣ်ဆၣ်အဝဲတကနၣ်ဃုာ်ဘၣ်ပှၤသးပှၢ်တဖၣ်အတၢ်ဟ့ၣ်ကူၣ်ဘၣ်. အခိၣ်တလိာ်အဝဲလဲၤဆူပှၤသးစၢ်တဖၣ်လၢအဒိၣ်ထီၣ်တကျဲကျဲ ဒီးအီၤ, လၢခဲအံၤမ့ၢ်အဝဲပှၤဟ့ၣ်ကူၣ်ဟ့ၣ်ဖးတၢ်တဖၣ်အအိၣ်န့ၣ် လီၤ.",
			"9": "<sup>9</sup> အဝဲသံကွၢ်ဝဲ, “သုကဟ့ၣ်ကူၣ်ယၤလၢယကဘၣ်မၤတၢ်မနုၤန့ၣ်လဲၣ်. ပှၤဂီၢ်မုၢ်လၢအဃ့ယၤလၢယကဘၣ်မၤဖှံထီၣ်အတၢ်ဝံတၢ်ယိးတဖၣ်န့ၣ်, ယကဘၣ်စံးဘၣ်အီၤဒ်လဲၣ်.”",
			"10": "<sup>10</sup> အဝဲသ့ၣ်စံးဆၢဝဲ, အအံၤမ့ၢ်တၢ်လၢနကဘၣ်တဲအဝဲသ့ၣ်န့ၣ်လီၤ. “ယစုဆၣ်ဖိအံၤဒိၣ်န့ၢ်ဒံးယပၢ်အယီၢ်ဒ့တက့ၢ်လီၤ.",
			"11": "<sup>11</sup> ယပၢ်တီၣ်ထီၣ်တၢ်ဝံတၢ်ယိးအဃၢတဖၣ်လၢသုလိၤ, ဒီးယဲဒၣ်အံၤယကမၤအၢအါထီၣ်အီၤဒၣ်လဲာ်လီၤ. ယပၢ်ဖျ့သုလၢနီၣ်ဖျ့, မ့မ့ၢ်ယဲဒၣ်အံၤယကတီၢ်သုလၢနီၣ်တီၢ် ကသ့ၣ်န့ၣ်လီၤ.”",
			"12": "<sup>12</sup> သၢနံၤတနံၤဝံၤအလီၢ်ခံ, စီၤယၤရၤဘၣ်ဒီးကယဲၢ်ပှၤဂီၢ်မုၢ်ခဲ လၢာ်ဟဲကဒါက့ၤဆူစီၤပၤရဃၤဘၣ်အအိၣ်ဒ်အဝဲမၤလိာ်တ့ၢ်အဝဲ သ့ၣ်အသိးန့ၣ်လီၤ.",
			"13": "<sup>13</sup> စီၤပၤတပာ်ကဲဘၣ်ပှၤသးပှၢ်တဖၣ်အတၢ်ဟ့ၣ်ကူၣ်ဘၣ်. ဒီးကတိၤတၢ်ဆူၣ်ဆူၣ်ကိၤကိၤဆူပှၤဂီၢ်မုၢ်,",
			"14": "<sup>14</sup> ဒ်ပှၤသးစၢ်တဖၣ်အတၢ်ဟ့ၣ်ကူၣ်အီၤအသိးန့ၣ်လီၤ. အဝဲစံးဝဲဒၣ်, “ယပၢ်ပာ်လီၤတ့ၢ်တၢ်ဝံဃၢယိးဃၢတဖၣ်လၢသု လိၤဒီးယကမၤဃၢအါထီၣ်အီၤနးန့ၢ်အလီၢ်တက့ၢ်လီၤ. အဝဲဖျ့သုလၢနီၣ်ဖျ့တဖၣ်မ့မ့ၢ်ယဲဒၣ်အံၤယကတီၢ်သုလၢနီၣ် တီၢ်ကသ့ၣ်န့ၣ်လီၤ.”",
			"15": "<sup>15</sup> တၢ်အံၤမ့ၢ်ယွၤအတၢ်ဘၣ်အသးလၢကမၤလၢထီၣ်ပှဲၤထီၣ်တၢ်လၢအဝဲ စံးဘၣ်တ့ၢ်စီၤနဘးအဖိခွါစီၤယၤရၤဘၣ်ခီဖျိ ဝံအဃံယၤလၢဝ့ၢ်ၡံလိၤန့ၣ်လီၤ. လၢတၢ်န့ၣ်အဃိစီၤပၤတကနၣ်ဃုာ်ဘၣ်ပှၤဂီၢ်မုၢ်နီတစဲးဘၣ်.",
			"16": "<sup>16</sup> တုၤပှၤဂီၢ်မုၢ်ထံၣ်ဘၣ်ဝဲလၢစီၤပၤတကနၣ်ဃုာ်အဝဲသ့ၣ်ဘၣ်န့ၣ်, အဝဲသ့ၣ်ကိးထီၣ်ဝဲ, “မ်စီၤဒၤဝံးအဟံၣ်ဖိဃီဖိအလီၢ်လီၤ ကွံာ်တက့ၢ်. အဝဲသ့ၣ်မၤတ့ၢ်တၢ်မနုၤလၢပဂီၢ်န့ၣ်လဲၣ်. ကီၢ်အံၣ်စရ့လးအပှၤကညီသ့ၣ်ဧၢ, မ်ပက့ၤကဒါက့ၤဆူပဟံၣ်ဒၣ်ဝဲ တက့ၢ်. မ်စီၤရဃၤဘၣ်ကွၢ်လီၤထွဲက့ၤအသးဒၣ်ဝဲတက့ၢ်. လၢတၢ်န့ၣ်အဃိကီၢ်အံၣ်စရ့လးအပှၤဂီၢ်မုၢ်ပူထီၣ်တၢ်,",
			"17": "<sup>17</sup> ဒီးပာ်လီၤတဲာ်တ့ၢ်စီၤရဃၤဘၣ်ဒ်စီၤပၤအသိးထဲလၢပှၤဂီၢ်မုၢ် လၢအအိၣ်ဆိးတ့ၢ်လၢကီၢ်ယူဒၤအလီၢ်ကဝီၤအဂီၢ်ဧိၤလီၤ.",
			"18": "<sup>18</sup> တုၤနုၤတစု, စီၤပၤစီၤရဃၤဘၣ်ဆှၢလီၤစီၤအဒိၤရၣ်လၢအမ့ၢ် ပှၤအခိၣ်တဂၤလၢပှၤဘၣ်တၢ်မၢဆူၣ်မၤနၢၤအီၤအကျါဒ်သိးကလဲၤဆူ ပှၤအံၣ်စရ့လးဖိတဖၣ်အအိၣ်, ဘၣ်ဆၣ်အဝဲသ့ၣ်ကွံာ်သံကွံာ်အီၤလၢလၢၢ်န့ၣ်လီၤ. လၢတၢ်အံၤအဃိစီၤရဃၤဘၣ်ဒိးထီၣ်အလ့ၣ်ကဟၣ်ချ့သဒံးဒီးဃ့ၢ် ပူၤဖျဲးကွံာ်အသးဆူဝ့ၢ်ယရူၤၡလ့ၣ်န့ၣ်လီၤ.",
			"19": "<sup>19</sup> စးထီၣ်လၢတၢ်ဆၢကတီၢ်န့ၣ်လံၤလံၤ, ပှၤဂီၢ်မုၢ်လၢကီၢ်အံၣ်စရ့ လးအကလံၤစိးအဘီမုၢ်အပူၤပူထီၣ်လံတၢ်ထီဒါစီၤဒၤဝံးအစၢၤ အသွဲၣ်အတၢ်ပၢန့ၣ်လီၤ.",
			"20": "<sup>20</sup> တုၤကီၢ်အံၣ်စရ့လးအပှၤဂီၢ်မုၢ်နၢ်ဟူတ့ၢ်ဝဲလၢ, စီၤယၤရၤဘၣ်ဟဲက့ၤကဒါက့ၤလံလၢကီၢ်အဲၤကူပတူးန့ၣ် အဝဲသ့ၣ်ကွဲအီၤဆူပှၤဂီၢ်မုၢ်အတၢ်အိၣ်ဖှိၣ်တခါ, ဒီးဒုးကဲအီၤလၢကီၢ်အံၣ်စရ့လးအစီၤပၤန့ၣ်လီၤ. ထဲဒၣ်ယူဒၤအဒူၣ်ဧိၤန့ၣ်အိၣ်သးတီတ့ၢ်ဝဲဒီးစီၤဒၤဝံး အစၢၤအသွဲၣ်တဖၣ်န့ၣ်လီၤ.",
			"21": "<sup>21</sup> ဖဲစီၤရဃၤဘၣ်လဲၤတုၤဝဲလၢဝ့ၢ်ယရူၤၡလ့ၣ်အပူၤန့ၣ်, အဝဲကိးဖှိၣ်ပှၤသုးဖိအဂ့ၤကတၢၢ်အဂၤတကလီၢ်ဃိးကလးလၢယူဒၤ ဒီးဘံၣ်ယၤမံၣ်အဒူၣ်တဖၣ်အပူၤန့ၣ်လီၤ. အဝဲပာ်လီၤအသးလၢကလဲၤဒုးတၢ်ဒီးမၤန့ၢ်က့ၤတၢ်ပၢဘၣ်ကီၢ် အံၣ်စရ့လးအကလံၤစိးအဒူၣ်တဖၣ်န့ၣ်လီၤ.",
			"22": "<sup>22</sup> ဘၣ်ဆၣ်, ကစၢ်ယွၤတဲဘၣ်တ့ၢ်ဝံၡမါယၤ,",
			"23": "<sup>23</sup> လၢကဟ့ၣ်လီၤတၢ်ကစီၣ်အံၤဆူစီၤရဃၤဘၣ်ဒီးကယဲၢ်ပှၤဂီၢ်မုၢ်လၢ ယူဒၤဒီးဘံၣ်ယၤမံၣ်အဒူၣ်တဖၣ်အပူၤန့ၣ်လီၤ.",
			"24": "<sup>24</sup> “ကီၢ်အံၣ်စရ့လးအပှၤဂီၢ်မုၢ်ဧၢ, ဒုးတၢ်ဒီးသုဒီပုၢ်ဝဲၢ် ကဒဲကဒဲတဖၣ်တဂ့ၤ. သုဝဲခဲလၢာ်က့ၤဆူသုဟံၣ်တက့ၢ်. တၢ်လၢအမၤတ့ၢ်အသးအံၤမ့ၢ်ဒၣ်ယတၢ်ဘၣ်ယသးန့ၣ်လီၤ.” အဝဲသ့ၣ်ခဲလၢာ်စူၢ်ယွၤအတၢ်မၤလိာ်ဒီးက့ၤကဒါက့ၤဆူအဟံၣ်ဒၣ် ဝဲန့ၣ်လီၤ.",
			"25": "<sup>25</sup> ကီၢ်အံၣ်စရ့လးအစီၤပၤစီၤယၤရၤဘၣ်မၤဂၢၢ်ထီၣ်ကျၢၤထီၣ်က့ၤ ဝ့ၢ်ၡက့ၣ်လၢအအိၣ်လၢကစၢၢ်အ့ဖရဲၣ်အတၢ်လူၢ်တၢ်တြီၤတဖၣ်အပူၤ ဒီးအိၣ်ဆိးဝဲဖဲန့ၣ်, တစိၢ်တလီၢ်န့ၣ်လီၤ. အန့ၣ်ဝံၤ, အဝဲဟးထီၣ်ကွံာ်ဒီးမၤဂၢၢ်ထီၣ်ကျၢၤထီၣ်က့ၤဝ့ၢ် ပနံၤအ့လးန့ၣ်လီၤ.",
			"26": "<sup>26</sup> စီၤယၤရၤဘၣ်စံးဝဲလၢအသးကံၢ်ပူၤ, “တၢ်မ့ၢ်အိၣ်ဒၣ်ဒ်ခဲ အံၤအသိးန့ၣ်, ဘီမုၢ်ကက့ၤကဒါက့ၤဆူစီၤဒၤဝံးအပှၤဟံၣ်ဖိအအိၣ်လီၤ.",
			"27": "<sup>27</sup> ယပှၤဂီၢ်မုၢ်မ့ၢ်လဲၤဆူဝ့ၢ်ယရူၤၡလ့ၣ်ဒီးလုၢ်ထီၣ်တၢ်လုၢ်တၢ် ပာ်တဖၣ်ဆူယွၤအအိၣ်လၢယွၤအတၢ်လုၢ်ဟံၣ်အပူၤဖဲန့ၣ်ဒီးအဝဲ သ့ၣ်ကဆီတလဲက့ၤအတၢ်သးတီဆူကီၢ်ယူဒၤအစီၤပၤစီၤရဃၤဘၣ် အအိၣ်ဒီးကမၤသံယၤန့ၣ်လီၤ.”",
			"28": "<sup>28</sup> ဖဲအဝဲဆိကမိၣ်တၢ်ဒ်သိးအံၤဝံၤအလီၢ်ခံန့ၣ်, အဝဲမၤထီၣ်ဂီၤဖံးဖါခံဒုအဂီၤလၢထူဒီးစံးဘၣ်အပှၤဂီၢ်မုၢ်, “သုလဲၤတ့ၢ်လံဆူဝ့ၢ်ယရူၤၡလ့ၣ်လၢတၢ်ဘူၣ်ထီၣ်ဘါထီၣ်အဂီၢ် ယံာ်တ့ၢ်မးလံ. ကီၢ်အံၣ်စရ့လးအပှၤဂီၢ်မုၢ်သ့ၣ်ဧၢ, အအံၤမ့ၢ်သုကစၢ်တဖၣ်လၢအဟဲစိာ်ထီၣ်ကွံာ်သုလၢကီၢ်အဲၤကူ ပတူးအပူၤန့ၣ်လီၤ.”",
			"29": "<sup>29</sup> အဝဲပာ်လီၤဂီၤဖံးဖါထူတဒုလၢဝ့ၢ်ဘ့ၤသ့လးအပူၤ, ဒီးအဂၤတဒုလၢဝ့ၢ်ဒၣ်အပူၤန့ၣ်လီၤ.",
			"30": "<sup>30</sup> လၢတၢ်န့ၣ်အဃိပှၤဂီၢ်မုၢ်မၤဒဲးဘးတ့ၢ်တၢ်, ခီဖျိတၢ်လဲၤဘူၣ်ထီၣ်ဘါထီၣ်တၢ်လၢဝ့ၢ်ဘ့ၤသ့လးဒီးဝ့ၢ်ဒၣ် အပူၤန့ၣ်လီၤ.",
			"31": "<sup>31</sup> စီၤယၤရၤဘၣ်မၤထီၣ်စ့ၢ်ကီးတၢ်ဘူၣ်ထီၣ်ဘါထီၣ်အလီၢ်တဖၣ်လၢတၢ် လူၢ်တဖၣ်အဒီခိၣ်ဒီးအဝဲဃုထၢထီၣ်ဝဲ, ပှၤလုၢ်တၢ်အခိၣ်တဖၣ်လၢဒူၣ်ဖိထၢဖိတဖၣ်အတမ့ၢ်ပှၤလ့ၤဝံအဒူၣ် အပူၤန့ၣ်လီၤ.",
			"32": "<sup>32</sup> စီၤယၤရၤဘၣ်ဒုးအိၣ်ထီၣ်စ့ၢ်ကီးတၢ်ဘူၣ်တၢ်ဘါအမူးတမူးလၢ လါဃိးလါတလါထီၣ်တဆံယဲၢ်သီတသီအနံၤ, ဒ်မူးလၢကီၢ်ယူဒၤအပူၤအသိးန့ၣ်လီၤ. လၢတၢ်လုၢ်လီၢ်လၢဝ့ၢ်ဘ့ၤသ့လးအဖီခိၣ်န့ၣ်, အဝဲလုၢ်ထီၣ်တၢ်လုၢ်တၢ်ပာ်တဖၣ်ဆူဂီၤဖံးဖါထူတဖၣ်လၢ အဝဲမၤထီၣ်တ့ၢ်ဝဲ, ဒီးဖဲန့ၣ်, လၢဝ့ၢ်ဘ့ၤသ့လးအပူၤန့ၣ်, အဝဲဃုထၢထီၣ်ပှၤလုၢ်တၢ်အခိၣ်တဖၣ်လၢကမၤ တၢ်ဖဲတၢ်ဘူၣ်ထီၣ်ဘါထီၣ်အလီၢ်လၢအဝဲဘှီထီၣ်ဝဲန့ၣ်လီၤ.",
			"33": "<sup>33</sup> ဒီးလၢလါဃိးလါတလါထီၣ်တဆံယဲၢ်သီတသီအနံၤ, မုၢ်တနံၤဖဲအဝဲအကစၢ်ဒၣ်ဝဲပာ်လီၤတ့ၢ်ဝဲအီၤန့ၣ်, အဝဲလဲၤဆူဝ့ၢ်ဘ့ၤသ့လးဒီးလုၢ်ထီၣ်တၢ်လုၢ်တၢ်ပာ်တမံၤလၢတၢ် လုၢ်လီၢ်အဖီခိၣ်, ဒ်တၢ်မၤတၢ်ဘူၣ်တၢ်ဘါအမူးလၢအဝဲဒုးအိၣ်ထီၣ်တ့ၢ်ဝဲလၢကီၢ် အံၣ်စရ့လးအပှၤဂီၢ်မုၢ်အဂီၢ်အသိးန့ၣ်လီၤ."
		},
		"13": {
			"1": "<sup>1</sup> ဖဲစီၤယၤရၤဘၣ်ဆၢထၢၣ်ဝဲဖဲတၢ်လုၢ်လီၢ်လၢကလုၢ်ထီၣ်ပာ်ထီၣ် တၢ်န့ၣ်ယွၤအဝံတဂၤလၢကီၢ်ယူဒၤလဲၤတုၤဝဲဆူဝ့ၢ်ဘ့ၤသ့လး ဒ်ယွၤမၤလိာ်အီၤအသိးန့ၣ်လီၤ.",
			"2": "<sup>2</sup> ဒ်ယွၤအတၢ်မၤလိာ်အသိးဝံန့ၣ်ကိးထီၣ်တၢ်စံၣ်ညီၣ်အတၢ်ကတိၤထီ ဒါတၢ်လုၢ်လီၢ်, “တၢ်လုၢ်လီၢ်ဧၢ, တၢ်လုၢ်လီၢ်ဧၢ, အအံၤမ့ၢ်တၢ်လၢယွၤစံးဝဲဒၣ်န့ၣ်လီၤ. ဖိသၣ်တဂၤလၢအမံၤ ကမ့ၢ်စီၤယိၤၡံယၤကအိၣ်ဖျဲၣ်ထီၣ်လၢစီၤဒၤဝံးအဒူၣ်ဖိထၢဖိအပူၤန့ၣ်လီၤ. ပှၤလုၢ်တၢ်အခိၣ်တဖၣ်လၢအလုၢ်ထီၣ်ပာ်ထီၣ်တၢ်အံၤ, လၢအမ့ၢ်ပှၤမၤတၢ်လၢတၢ်ဂီၤတၢ်ဖီၣ်အတၢ်လုၢ်လီၢ်န့ၣ်, အဝဲကမၤသံကွံာ်အီၤလၢနလိၤဒီးအဝဲကဆိၣ်ကဲၤထီၣ်ပှၤကညီ အဃံတဖၣ်လၢနဖီခိၣ်လီၤ.”",
			"3": "<sup>3</sup> ဒီးဝံစံးအါထီၣ်ကဒီးဝဲ, “တၢ်လုၢ်လီၢ်အံၤကလီၤပှီၢ်ကွံာ်ဝဲ, ဒီးချါတဖၣ်လၢအအိၣ်လၢအဖီခိၣ်န့ၣ်ကလီၤပြံလီၤပြါကွံာ်ဝဲ ဒၣ်န့ၣ်လီၤ. တုၤနုၤတစု, နကသ့ၣ်ညါလၢယွၤကတိၤတၢ်ခီဖျိယၤန့ၣ်လီၤ.”",
			"4": "<sup>4</sup> တုၤစီၤပၤယၤရၤဘၣ်နၢ်ဟူတၢ်အံၤန့ၣ်, ယူာ်ဃီၤအစုဆူအီၤဒီး ဟ့ၣ်လီၤအကလုၢ်, “ဖီၣ်ပှၤတဂၤန့ၣ်တက့ၢ်.” တစုဃီၤဖဲန့ၣ်စီၤပၤအစုဘၣ်ကလံၤအဃိအဝဲထုးကဒါက့ၤအီၤ တန့ၢ်လၢၤဘၣ်န့ၣ်လီၤ.",
			"5": "<sup>5</sup> သတူၢ်ကလာ်တၢ်လုၢ်လီၢ်လီၤပှီၢ်ကွံာ်ဝဲဒီးချါတဖၣ်လီၤဂၢ်ဆူ ဟီၣ်ခိၣ်လိၤဒ်ဝံကတိၤဆိတ့ၢ်ဝဲလၢယွၤအမံၤအပူၤအသိးန့ၣ်လီၤ.",
			"6": "<sup>6</sup> စီၤပၤရၤယၤဘၣ်စံးဘၣ်ဝဲ, “ဝံသးစူၤဘါထုကဖၣ်န့ၢ်တၢ်လၢ ယဂီၢ်ဆူယွၤ, နကစၢ်ယွၤအအိၣ်ဒီးဃ့လၢအဝဲကမၤဘျါက့ၤယစုန့ၣ်တက့ၢ်.” ဝံဃ့ဘါထုကဖၣ်တၢ်ဆူယွၤအအိၣ်ဒီးစီၤပၤအစုဘျါက့ၤဝဲဒၣ် န့ၣ်လီၤ.",
			"7": "<sup>7</sup> အန့ၣ်ဝံၤဒီးစီၤပၤစံးဘၣ်ဝံ, “ဟဲဃုာ်ဒီးယၤဆူယဟံၣ်ဒီး အီၣ်တၢ်တမံၤမံၤတက့ၢ်. ယကမၤဘျုးက့ၤနၤလၢတၢ်လၢနမၤတ့ၢ်အဃိန့ၣ်လီၤ.”",
			"8": "<sup>8</sup> ဝံစံးဆၢအီၤ, “နမ့ၢ်ဟ့ၣ်ယၤလၢနတၢ်ထူးတၢ်တီၤတဝာ်ဒၣ်လဲာ် န့ၣ်, ယတလဲၤဃုာ်ဒီးနၤမ့ၢ်ဂ့ၤ, အီၣ်ဃုာ်တၢ်ဒီး, အီဃုာ်တၢ်ဒီးနၤနီတမံၤမ့ၢ်ဂ့ၤဘၣ်.",
			"9": "<sup>9</sup> ယွၤမၤလိာ်တ့ၢ်ယၤလၢယသုတအီၣ်တၢ်မ့ၢ်ဂ့ၤ, အီတၢ်တမံၤမံၤမ့ၢ်ဂ့ၤဒီးယသုတဟဲက့ၤကဒါက့ၤဆူဟံၣ်လၢကျဲ တဘိဃီလၢယဟဲတ့ၢ်မ့ၢ်ဂ့ၤန့ၣ်ဘၣ်လီၤ.”",
			"10": "<sup>10</sup> လၢတၢ်န့ၣ်အဃိအဝဲတက့ၤကဒါက့ၤလၢကျဲတဘိဃီလၢ အဟဲတ့ၢ်ဝဲန့ၣ်ဘၣ်. မ့မ့ၢ်က့ၤက့ၤဝဲလၢကျဲအဂၤတဘိန့ၣ်လီၤ.",
			"11": "<sup>11</sup> ဖဲအကတီၢ်အဝဲန့ၣ်, ဝံသးပှၢ်အိၣ်ဝဲတဂၤလၢအအိၣ်ဝဲဆိးဝဲလၢ ဝ့ၢ်ဘ့ၤသ့လးအပူၤန့ၣ်လီၤ. အဖိခွါတဖၣ်ဟဲဒီးတဲဘၣ်အီၤတၢ်လၢဝံတဂၤလၢကီၢ်ယူဒၤမၤ တ့ၢ်ဝဲလၢဝ့ၢ်ဘ့ၤသ့လးအပူၤလၢမုၢ်တနံၤန့ၣ်, ဒီးတၢ်လၢအဝဲစံးဘၣ်တ့ၢ်စီၤပၤယၤရၤဘၣ်န့ၣ်လီၤ.",
			"12": "<sup>12</sup> ဝံသးပှၢ်န့ၣ်သံကွၢ်အဝဲသ့ၣ်, “ဖဲအဝဲဟးထီၣ်ကွံာ်န့ၣ်လဲၤ ဝဲလၢကျဲမတၤလဲၣ်.” အဝဲသ့ၣ်ဒုးနဲၣ်အီၤကျဲ,",
			"13": "<sup>13</sup> ဒီးအဝဲတဲဘၣ်အဝဲသ့ၣ်လၢကဂီၤကၢ်ထီၣ်န့ၢ်အီၤလၢအကသ့ၣ်ယီၤ န့ၣ်လီၤ. အဝဲသ့ၣ်မၤဝဲဒ်န့ၣ်ဒီးအဝဲဒိးထီၣ်ဝဲ,",
			"14": "<sup>14</sup> ဒီးပိာ်ထွဲထီၣ်ကျဲလၢကီၢ်ယူဒၤအဝံတဂၤအလီၢ်ခံဒီးထံၣ်န့ၢ် အီၤလၢအဆ့ၣ်နီၤဖဲသ့ထိးဖၣ်တထံးအဖီလာ်န့ၣ်လီၤ. အဝဲသံကွၢ်ဝဲ, “နမ့ၢ်ဝံတဂၤလၢကီၢ်ယူဒၤန့ၣ်ဧါ.” ဒီးပှၤတဂၤန့ၣ်စံးဆၢအီၤ, “ယမ့ၢ်လီၤ.”",
			"15": "<sup>15</sup> အဝဲစံးဘၣ်အီၤ, “ဟဲဃုာ်ဒီးယၤဆူယဟံၣ်ဒီးအီၣ်တၢ်တဘျီ ဒီးယၤတက့ၢ်.”",
			"16": "<sup>16</sup> ဘၣ်ဆၣ်ကီၢ်ယူဒၤအဝံစံးဆၢအီၤ, “ယလဲၤဃုာ်ဒီးနၤဆူ နဟံၣ်မ့ၢ်ဂ့ၤတူၢ်လိာ်နတၢ်အဲၣ်တူၢ်တံၤတူၢ်သမှံၤမ့ၢ်ဂ့ၤတသ့ဘၣ်. ဒီးယတအီၣ်တၢ်မ့ၢ်ဂ့ၤ, အီတၢ်တမံၤမံၤမ့ၢ်ဂ့ၤဒီးနၤဖဲအံၤဘၣ်.",
			"17": "<sup>17</sup> အဂ့ၢ်ဒ်အံၤ, ယွၤမၤလိာ်တ့ၢ်ယၤလၢယသုတအီၣ်တၢ်မ့ၢ်ဂ့ၤ, အီတၢ်တမံၤမံၤမ့ၢ်ဂ့ၤဒီးက့ၤကဒါက့ၤဆူဟံၣ်လၢကျဲတဘိဃီ လၢယဟဲတ့ၢ်မ့ၢ်ဂ့ၤန့ၣ်ဘၣ်.”",
			"18": "<sup>18</sup> အန့ၣ်ဒီးဝံသးပှၢ်လၢဝ့ၢ်ဘ့ၤသ့လးစံးဘၣ်အီၤ, “ယမ့ၢ်စ့ၢ်ကီးဝံတဂၤဒ်နၤအသိး, ဒီးဒ်ယွၤအတၢ်မၤလိာ်အ သိး, ကလူးတဂၤတဲဘၣ်ယၤလၢယကဘၣ်က့ၤကိးနၤဆူ ဟံၣ်ဒီးတူၢ်လိာ်ခီၣ်ဆၢနၤန့ၣ်လီၤ.” နီၢ်နီၢ်တခီဝံသးပှၢ်န့ၣ်လီတၢ်လီၤ.",
			"19": "<sup>19</sup> လၢတၢ်န့ၣ်အဃိကီၢ်ယူဒၤအဝံတဂၤန့ၣ်, က့ၤဃုာ်သကိးဆူ ဟံၣ်ဒီးဝံသးပှၢ်န့ၣ်ဒီးအီၣ်ဃုာ်တၢ်ဒီးအီၤတဘျီန့ၣ်လီၤ.",
			"20": "<sup>20</sup> ဒီးဖဲအဝဲသ့ၣ်ဆ့ၣ်နီၤဝဲလၢစီၢ်နီၤခိၣ်န့ၣ်, ယွၤအကလုၢ်လီၤဘၣ်လၢဝံသးပှၢ်အလိၤ,",
			"21": "<sup>21</sup> ဒီးအဝဲကိးထီၣ်ဆူကီၢ်ယူဒၤအဝံဒီးစံးဝဲဒၣ်, “ယွၤစံးဝဲဒၣ်လၢနတစူၢ်အီၤဘၣ်. ဒီးနတမၤတၢ်လၢအဝဲ မၤလိာ်တ့ၢ်နၤန့ၣ်ဘၣ်.",
			"22": "<sup>22</sup> အခိၣ်တလိာ်, နက့ၤကဒါက့ၤဒီးအီၣ်တၢ်အီၣ်တဘျီလၢတၢ်လီၢ်လၢ အဝဲမၤလိာ်တ့ၢ်နၤလၢနသုတအီၣ်တၢ်တဂ့ၤန့ၣ်လီၤ. လၢတၢ်အံၤအဃိ, နကဘၣ်တၢ်မၤသံနၤ, ဒီးနစိၣ်တဘၣ်တၢ်ခူၣ်လီၤ ကွံာ်အီၤလၢနဒူၣ်ဖိထၢဖိအတၢ်သွၣ်ခိၣ်အပူၤဘၣ်န့ၣ်လီၤ.”",
			"23": "<sup>23</sup> တုၤအဝဲသ့ၣ်အီၣ်သကိးတၢ်ဝံၤန့ၣ်ဝံသးပှၢ်ဂီၤကၢ်ထီၣ်ကသ့ၣ်ယီၤ လၢကီၢ်ယူဒၤအဝံအဂီၢ်,",
			"24": "<sup>24</sup> ဒီးအဝဲဒိးထီၣ်ဝဲလီၤ. လၢကျဲန့ၣ်, ခ့ယုၢ်တဒုဟဲခိးလီၤ အခိၣ်ဒီးမၤသံအီၤန့ၣ်လီၤ. အဝဲအစိၣ်အိၣ်မံလီၤအသးလၢကျဲအလိၤ, ဒီးကသ့ၣ်ယီၤဒီးခ့ယုၢ်အိၣ်ဆၢထၢၣ်ဝဲဖဲအဃၢၤန့ၣ်လီၤ.",
			"25": "<sup>25</sup> ပှၤတနီၤလဲၤခီဘၣ်ဖဲကျဲန့ၣ်ဒီးထံၣ်ဘၣ်တၢ်စိၣ်လၢကျဲဖီခိၣ် ဒီးခ့ယုၢ်ဆၢထၢၣ်ဖဲအဃၢၤန့ၣ်လီၤ. အဝဲသ့ၣ်လဲၤဝဲဆူဝ့ၢ်ဘ့ၤသ့လးအပူၤဒီးတဲဘၣ်တၢ်လၢအထံၣ် တ့ၢ်ဝဲန့ၣ်လီၤ.",
			"26": "<sup>26</sup> တုၤဝံသးပှၢ်နၢ်ဟူတၢ်မၤအသးအံၤန့ၣ်အဝဲစံးဝဲဒၣ်, “တၢ်န့ၣ်မ့ၢ်ဝံတဂၤလၢအတစူၢ်ဘၣ်ကစၢ်ယွၤအတၢ်မၤလိာ်န့ၣ်လီၤ. လၢတၢ်အံၤအဃိယွၤမၢလီၤခ့ယုၢ်တဒုလၢကဟဲထီၣ်အ့ၣ်အီၤဒီး မၤသံအီၤဒ်ယွၤစံးတ့ၢ်လၢအကမၤဝဲအသိးန့ၣ်လီၤ.”",
			"27": "<sup>27</sup> အန့ၣ်ဒီးအဝဲစံးဘၣ်အဖိခွါတဖၣ်, “ဂီၤကၢ်ထီၣ်န့ၢ်ယၤယကသ့ၣ် ယီၤတက့ၢ်.” အဝဲသ့ၣ်မၤဝဲဒ်န့ၣ်,",
			"28": "<sup>28</sup> ဒီးအဝဲဒိးထီၣ်ကသ့ၣ်ယီၤဒီးဟးထီၣ်, ဒီးထံၣ်ဘၣ်ဝဲဝံအစိၣ် န့ၣ်အိၣ်မံလီၤလၢကျဲအဖီခိၣ်, အိၣ်ဒီးကသ့ၣ်ယီၤဒီးခ့ယုၢ်ဆၢထၢၣ်ဒံးဒၣ်ဖဲအဃၢၤန့ၣ်လီၤ. ခ့ယုၢ်တအီၣ်ကွံာ်ဘၣ်တၢ်စိၣ်မ့ၢ်ဂ့ၤမၤဒၢၣ်ကသ့ၣ်ယီၤမ့ၢ်ဂ့ၤ, န့ၣ်ဘၣ်.",
			"29": "<sup>29</sup> ဝံသးပှၢ်ထၢထီၣ်တၢ်စိၣ်န့ၣ်, ပာ်ထီၣ်ဝဲလၢကသ့ၣ်ယီၤအလိၤ, ဒီးဟဲက့ၤစိာ်ဝဲဆူဝ့ၢ်ဘ့ၤသ့လးလၢကဘၣ်မိၢ်ဘၣ်မးလၢအဂီၢ် ဒီးခူၣ်လီၤကွံာ်အီၤန့ၣ်လီၤ.",
			"30": "<sup>30</sup> အဝဲခူၣ်လီၤကွံာ်တၢ်စိၣ်န့ၣ်လၢအဒူၣ်ဖိထၢဖိအတၢ်သွၣ်ခိၣ် အပူၤဒီးအဝဲဒီးအဖိခွါတဖၣ်ဘၣ်မိၢ်ဘၣ်မးလၢအဃိဒီးစံးဝဲ, “ဒီပုၢ်ဝဲၢ်ခွါဧၢ, ယဒီပုၢ်ဝဲၢ်ခွါဧၢ,” န့ၣ်လီၤ.",
			"31": "<sup>31</sup> တုၤတၢ်ခူၣ်လီၤဘါလီၤဝံၤအလီၢ်ခံန့ၣ်, ဝံသးပှၢ်စံးဘၣ်အဖိ ခွါတဖၣ်, “တုၤယသံန့ၣ်, ခူၣ်လီၤကွံာ်ယၤလၢတၢ်သွၣ်ခိၣ်အံၤအပူၤဒီးပာ် လီၤယစိၣ်လၢအဝဲအကပၤန့ၣ်တက့ၢ်.",
			"32": "<sup>32</sup> တၢ်ကတိၤတဖၣ်လၢအဝဲကတိၤတ့ၢ်ဝဲဒ်ယွၤအတၢ်မၤလိာ်တ့ၢ်, ထီဒါတၢ်လုၢ်လီၢ်လၢဝ့ၢ်ဘ့ၤသ့လး, ဒီးထီဒါတၢ်ဘူၣ်တၢ်ဘါ ထီၣ်အလီၢ်တဖၣ်လၢကီၢ်ၡၤမရံအဝ့ၢ်တဖၣ်အပူၤန့ၣ်, ကလၢထီၣ်ပှဲၤထီၣ်သပှၢ်ကတၢၢ်န့ၣ်လီၤ.”",
			"33": "<sup>33</sup> ကီၢ်အံၣ်စရ့လးအစီၤပၤစီၤယၤရၤဘၣ်တဃၣ်ကဒါက့ၤဒံးဘၣ်အသး လၢအကျဲအၢကျဲသီတဖၣ်န့ၣ်ဘၣ်. မ့မ့ၢ်မၤထွဲဒံးတၢ်ဃုထၢပှၤလုၢ်တၢ်အခိၣ်တဖၣ်လၢပှၤပတီၢ်မုၢ် အဒူၣ်ဖိထၢဖိတဖၣ်အကျါ, ဒ်သိးကမၤတၢ်လၢတၢ်လုၢ်လီၢ်တဖၣ်လၢအဝဲဘှီထီၣ်တ့ၢ်ဝဲန့ၣ် လီၤ. ပှၤတဂၤလၢ်လၢ်လၢအသးအိၣ်ကဲထီၣ်ပှၤလုၢ်တၢ်အခိၣ်န့ၣ်အဝဲပာ်စီ ဆှံထီၣ်ဝဲဒ်ပှၤလုၢ်တၢ်အခိၣ်တဂၤအသိးန့ၣ်လီၤ.",
			"34": "<sup>34</sup> တၢ်ဒဲးဘးလၢအဝဲမၤအံၤ, ဟဲစိာ်တၢ်ဟးဂူာ်ဟးဂီၤဒီးတၢ်မၤ ကတၢၢ်ကွံာ်လၢာ်လၢာ်ဆ့ဆ့လၢအဝဲအစီၤပၤအစၢၤအသွဲၣ်အစိၤအဂီၢ် န့ၣ်လီၤ."
		},
		"14": {
			"1": "<sup>1</sup> အကတီၢ်ဖဲန့ၣ်, စီၤပၤယၤရၤဘၣ်အဖိခွါစီၤအဘံယၤဆါထီၣ်ဝဲ န့ၣ်လီၤ.",
			"2": "<sup>2</sup> စီၤယၤရၤဘၣ်စံးဘၣ်အမါ, “ပျိာ်လီၤဆီနသးဒ်သိးပှၤသု တသ့ၣ်ညါနီၣ်နၤနီတဂၤတဂ့ၤ, ဒီးလဲၤဖဲဝ့ၢ်ၡံလိၤဖဲဝံအဃံ ယၤ, အိၣ်ဆိးဝဲန့ၣ်တက့ၢ်. အဝဲမ့ၢ်ပှၤတဂၤလၢအစံးတ့ၢ်လၢယကကဲ ထီၣ်ဘၣ်ကီၢ်အံၣ်စရ့လးအစီၤပၤန့ၣ်လီၤ.",
			"3": "<sup>3</sup> လဲၤစိာ်န့ၢ်အီၤကိၣ်ဆံဆဲၣ်လိၣ်, ကိၣ်ဘ့ၣ်ဘၣ်တနီၤ, ဒီးကနဲစီတကိန့ၣ်တက့ၢ်. သံကွၢ်အီၤတၢ်ကမၤအသးဒီးပဖိခွါဒ်လဲၣ်, ဒီးအဝဲဒၣ်ကတဲဘၣ်နၤ လီၤ.”",
			"4": "<sup>4</sup> လၢတၢ်န့ၣ်အဃိအဝဲလဲၤဆူစီၤအဃံယၤအဟံၣ်လၢအအိၣ်လၢဝ့ၢ်ၡံ လိၤအပူၤန့ၣ်လီၤ. တၢ်သးပှၢ်ထီၣ်မၤခံးလီၤအမဲာ်ချံဒီးစီၤအဃံယၤတထံၣ်ဘၣ်တၢ် ဘၣ်.",
			"5": "<sup>5</sup> ယွၤစံးဘၣ်တ့ၢ်အီၤလၢစီၤယၤရၤဘၣ်အမါဟဲလံဝဲလၢကသံကွၢ် အီၤဘၣ်ဃးဒီးအဖိခွါလၢအဆါအဂ့ၢ်န့ၣ်လီၤ. ဒီးယွၤတဲဘၣ်တ့ၢ်စီၤအဃံယၤလၢတၢ်လၢကဘၣ်စံးဝဲန့ၣ်လီၤ. ဖဲစီၤယၤရၤဘၣ်အမါဟဲတုၤဝဲန့ၣ်အဝဲပာ်မၤအသးဒ်အမ့ၢ်ပှၤ အဂၤတဂၤအသိးန့ၣ်လီၤ.",
			"6": "<sup>6</sup> ဘၣ်ဆၣ်ဖဲစီၤအဃံယၤနၢ်ဟူအဝဲဟဲနုာ်လၢတြဲၤန့ၣ်, အဝဲစံးဝဲ, “ဟဲနုာ်တက့ၢ်. ယသ့ၣ်ညါလၢနမ့ၢ်စီၤယၤရၤဘၣ်အမါန့ၣ်လီၤ. ဘၣ်မနုၤလၢနပာ်မၤနသးဒ်နမ့ၢ်ပှၤအဂၤတဂၤန့ၣ်လဲၣ်. ယအိၣ်ဒီးတၢ်ကစီၣ်အအၢလၢနဂီၢ်န့ၣ်လီၤ.",
			"7": "<sup>7</sup> လဲၤဒီးတဲဘၣ်စီၤယၤရၤဘၣ်လၢတၢ်အံၤမ့ၢ်တၢ်လၢယွၤ, အံၣ်စရ့လးအကစၢ်ယွၤစံးဘၣ်အီၤန့ၣ်တက့ၢ်. ယဃုထၢတ့ၢ်လံနၤလၢပှၤဂီၢ်မုၢ်အကျါဒီးဒုးကဲထီၣ်နၤလၢပှၤ ပၢဘၣ်ယပှၤဂီၢ်မုၢ်အံၣ်စရ့လးန့ၣ်လီၤ.",
			"8": "<sup>8</sup> ယဟံးထီၣ်ကွံာ်ဘီမုၢ်လၢစီၤဒၤဝံးအစၢၤအသွဲၣ်တဖၣ်အအိၣ်ဒီး ဟ့ၣ်လီၤတ့ၢ်နၤလီၤ. ဘၣ်ဆၣ်နတလီၤဂာ်ဘၣ်ဒီးယခ့ယပှၤစီၤဒၤဝံးန့ၣ်ဘၣ်. အဝဲမ့ၢ်ပှၤလၢအတီဒီးယၤလၢလၢပှဲၤပှဲၤ, စူၢ်ယတၢ်မၤလိာ်တဖၣ်ဒီးမၤတၢ်လၢယဘၣ်သူၣ်ဘၣ်သးန့ၣ်လီၤ.",
			"9": "<sup>9</sup> နမၤတ့ၢ်တၢ်ဒဲးဘးတဖၣ်ဒိၣ်အါန့ၢ်ဒံးပှၤပၢတ့ၢ်တၢ်လၢနမဲာ်ညါ တဖၣ်တက့ၢ်န့ၣ်လီၤ. နညိကွံာ်ယၤဒီးနထိၣ်ဂဲၤထီၣ်ယတၢ်သးထီၣ်ခီဖျိဘါထီၣ်ကစၢ် အဂၤတဖၣ်ဒီးမၤထီၣ်တၢ်ဂီၤတၢ်ဖီၣ်တဖၣ်လၢစ့, တိၢ်, ထး, ဒ်သိးနကဘါထီၣ်အီၤအဂီၢ်န့ၣ်လီၤ.",
			"10": "<sup>10</sup> လၢတၢ်အံၤအဃိယဟဲစိာ်တၢ်တတၢးတနါလၢနစီၤပၤအစၢၤအသွဲၣ်တဖၣ် အလိၤ, ဒီးမၤသံကွံာ်ကယဲၢ်နစၢၤနသွဲၣ်ပိာ်ခွါခဲလၢာ်, ပှၤသးစၢ်မ့ၢ်ဂ့ၤ, ပှၤသးပှၢ်မ့ၢ်ဂ့ၤန့ၣ်လီၤ. ယကဒီၣ်တဲာ်ကွံာ်နပှၤဟံၣ်ဖိဃီဖိတဖၣ်ဒီးအဝဲသ့ၣ်ကဘၣ်တၢ်မၤ ပျီကွံာ်အီၤဒ်တၢ်အ့ၣ်အသိးန့ၣ်လီၤ.",
			"11": "<sup>11</sup> နပှၤဟံၣ်ဖိဃီဖိတဂၤလၢ်လၢ်လၢအသံလၢဝ့ၢ်ပူၤန့ၣ်ကဘၣ်တၢ်အီၣ် ကွံာ်အီၤလၢထွံၣ်တဖၣ်, ဒီးပှၤလၢအသံလၢတၢ်ပျီပူၤတဂၤဂၤန့ၣ်ကဘၣ်တၢ်အီၣ်ကွံာ်အီၤ လၢလီတးတဖၣ်န့ၣ်လီၤ. ယၤ, ယွၤအံၤကတိၤလံတၢ်လံ.”",
			"12": "<sup>12</sup> ဒီးစီၤအဃံယၤစံးဘၣ်အါထီၣ်ကဒီးစီၤယၤရၤဘၣ်အမါ, “ခဲကနံၣ်အံၤက့ၤကဒါက့ၤဆူဟံၣ်တက့ၢ်. တစုဃီဖဲနနုာ်လီၤဆူဝ့ၢ်ပူၤန့ၣ်နဖိခွါကသံဝဲန့ၣ်လီၤ.",
			"13": "<sup>13</sup> ကယဲၢ်ကီၢ်အံၣ်စရ့လးအပှၤဂီၢ်မုၢ်, ကဘၣ်မိၢ်ဘၣ်မးလၢအဃိဒီး ကခူၣ်လီၤကွံာ်အီၤန့ၣ်လီၤ. အဝဲကမ့ၢ်ထဲပှၤတဂၤဧိၤလၢစီၤယၤရၤဘၣ်အဟံၣ်ဖိဃီဖိအပူၤလၢ ကဘၣ်တၢ်ခူၣ်လီၤကွံာ်အီၤဂ့ၤဂ့ၤန့ၣ်လီၤ. အဂ့ၢ်ဒ်အံၤ, အဝဲမ့ၢ်ပှၤထဲတဂၤဧိၤလၢယွၤ, အံၣ်စရ့လးအကစၢ်ယွၤဘၣ်သူၣ်ဘၣ်သးအီၤန့ၣ်လီၤ.",
			"14": "<sup>14</sup> ယွၤကပာ်ထီၣ်စီၤပၤတဂၤလၢကီၢ်အံၣ်စရ့လးအဖီခိၣ်, ဒီးအဝဲကမၤကတၢၢ်ကွံာ်စီၤယၤရၤဘၣ်အစီၤပၤအစၢၤအသွဲၣ်အစိၤ န့ၣ်လီၤ.",
			"15": "<sup>15</sup> ယွၤကစံၣ်ညီၣ်ကီၢ်အံၣ်စရ့လးဒီးကီၢ်အံၣ်စရ့လးကဟူးဝးဝဲဒ် တပိၢ်တဘိလၢအဟူးဝးလၢထံကျိဖိတဘိအပူၤအသိးန့ၣ်လီၤ. အဝဲကထဲးထီၣ်ကွံာ်ကီၢ်အံၣ်စရ့လးအပှၤဂီၢ်မုၢ်လၢကီၢ်ဂ့ၤတဘ့ၣ် အံၤအပူၤ, လၢအဟ့ၣ်တ့ၢ်အဝဲသ့ၣ်အမိၢ်ပၢ်ဖံဖုလၢပျၢၤ, ဒီးအဝဲကမၤလီၤပြံလီၤပြါကွံာ်အဝဲသ့ၣ်ဆူထံကျိဖရၤသး အဝၢ်ဘးခီန့ၣ်လီၤ. အဂ့ၢ်ဒ်အံၤ, အဝဲသ့ၣ်ထိၣ်ဂဲၤထီၣ်တ့ၢ်အတၢ်သးထီၣ်ခီဖျိ မၤထီၣ်ကစၢ်မုၣ်အၡ့ရၤအတၢ်ဂီၤတၢ်ဖီၣ်တဖၣ်အဃိန့ၣ်လီၤ.",
			"16": "<sup>16</sup> ယွၤပာ်လီၤတဲာ်ကွံာ်ကီၢ်အံၣ်စရ့လး, မ့ၢ်လၢစီၤယၤရၤဘၣ်မၤ တ့ၢ်တၢ်ဒဲးဘးဒီးဆှၢဃီၤကီၢ်အံၣ်စရ့လးအပှၤဂီၢ်မုၢ်ဆူတၢ် ဒဲးဘးအပူၤအဃိန့ၣ်လီၤ.”",
			"17": "<sup>17</sup> စီၤပၤယၤရၤဘၣ်အမါက့ၤကဒါက့ၤဆူဝ့ၢ်တံးရစၢ်န့ၣ်လီၤ. တုၤအနုာ်လီၤဆူအဟံၣ်ပူၤတဘျီဃီန့ၣ်, ဖိသၣ်သံဝဲဒၣ်န့ၣ်လီၤ.",
			"18": "<sup>18</sup> ကီၢ်အံၣ်စရ့လးအပှၤဂီၢ်မုၢ်ဘၣ်မိၢ်ဘၣ်မးလၢအဃိဒီးခူၣ်လီၤ ကွံာ်အီၤ, ဒ်ယွၤစံးတ့ၢ်ဝဲခီဖျိအခ့အပှၤဝံအဃံယၤအသိးန့ၣ်လီၤ.",
			"19": "<sup>19</sup> ကယဲၢ်တၢ်တမံၤလၢ်လၢ်လၢစီၤပၤယၤရၤဘၣ်မၤတ့ၢ်ဝဲ, တၢ်ဒုးတဖၣ်လၢအဒုးတ့ၢ်ဝဲ, ဒီးအဝဲပၢတ့ၢ်တၢ်ဒ်လဲၣ်န့ၣ်, ခဲလၢာ်ဘၣ်တၢ်ကွဲးနီၣ်ကွဲးဃါအီၤလၢကီၢ်အံၣ်စရ့လးအစီၤပၤ တဖၣ်အတၢ်စံၣ်စိၤတဲစိၤအပူၤန့ၣ်လီၤ.",
			"20": "<sup>20</sup> စီၤယၤရၤဘၣ်ပၢတ့ၢ်တၢ်ဒ်စီၤပၤအသိးအနံၣ်ခံဆံလီၤ. အဝဲသံဝဲဒီးဘၣ်တၢ်ခူၣ်လီၤကွံာ်အီၤ, ဒီးအဖိခွါစီၤနၤဒး ကဲထီၣ်စီၤပၤလၢအလီၢ်န့ၣ်လီၤ.",
			"21": "<sup>21</sup> စီၤၡလိၤမိၤအဖိခွါစီၤရဃၤဘၣ်ကဲထီၣ်ကီၢ်ယူဒၤအစီၤပၤဖဲ အသးအိၣ်လွံၢ်ဆံတနံၣ်, ဒီးအဝဲပၢတၢ်တဆံနွံနံၣ်လၢဝ့ၢ်ယရူၤ ၡလ့ၣ်အပူၤ, ဝ့ၢ်တဝ့ၢ်လၢယွၤဃုထၢတ့ၢ်ဒ်တၢ်လီၢ်တတီၤဖဲအဝဲကဘၣ်တၢ်ဘူၣ် ထီၣ်ဘါထီၣ်အီၤလၢကယဲၢ်ကီၢ်အံၣ်စရ့လးအလီၢ်ကဝီၤခဲလၢာ်အကျါ န့ၣ်လီၤ. စီၤရဃၤဘၣ်အမိၢ်မ့ၢ်ဝဲနီၢ်နၤဧမၤလၢကီၢ်ဧၣ်မိၣ်န့ၣ်လီၤ.",
			"22": "<sup>22</sup> ကီၢ်ယူဒၤအပှၤဂီၢ်မုၢ်မၤတ့ၢ်တၢ်ဒဲးဘးထီဒါယွၤဒီးထိၣ်ဂဲၤ ယွၤအတၢ်သးထီၣ်ဒိၣ်အါန့ၢ်ဒံးကယဲၢ်အဝဲသ့ၣ်အမိၢ်ပၢ်ဖံဖုလၢ ပျၢၤတဖၣ်မၤတ့ၢ်ဝဲဒၣ်န့ၣ်လီၤ.",
			"23": "<sup>23</sup> အဝဲသ့ၣ်ဘှီထီၣ်တၢ်ဘူၣ်ထီၣ်ဘါထီၣ်အလီၢ်တဖၣ်လၢယွၤကဘျံးကဘျၣ် တဖၣ်အဂီၢ်ဒီးပာ်ထီၣ်လၢၢ်ထူၣ်တဖၣ်, ကစၢ်မုၣ်အၡ့ရၤအပနီၣ်လၢကဘူၣ်ထီၣ်ဘါထီၣ်ဝဲလၢကစၢၢ်ကလိအလိၤ မ့ၢ်ဂ့ၤ, သ့ၣ်အကဒုတဖၣ်အဖီလာ်မ့ၢ်ဂ့ၤန့ၣ်လီၤ.",
			"24": "<sup>24</sup> တၢ်အၢအဒိၣ်ကတၢၢ်လၢတၢ်ခဲလၢာ်အဖီခိၣ်မ့ၢ်, လၢပှၤတစူၢ်တနာ်ယွၤအတၢ်ဘူၣ်ထီၣ်ဘါထီၣ်အလီၢ်တဖၣ်န့ၣ်, ပှၤပိာ်ခွါတဖၣ်ဒီးပှၤပိာ်မုၣ်တဖၣ်အိၣ်ဝဲလၢအမၤတၢ်ဒ်ပှၤဃဲ သဲမုၣ်တဖၣ်အသိးန့ၣ်လီၤ. ကီၢ်ယူဒၤအပှၤဂီၢ်မုၢ်မၤကယဲၢ်တၢ်လီၤသးဘၣ်အၢတဖၣ်လၢပှၤဂီၢ် မုၢ်လၢယွၤနီၣ်ထီၣ်ဟီထီၣ်ကွံာ်အီၤလၢကီၢ်ပူၤမၤတ့ၢ်ဝဲန့ၣ် လီၤ. ယွၤနီၣ်ထီၣ်ဟီထီၣ်ကွံာ်တ့ၢ်ပှၤဂီၢ်မုၢ်တဖၣ်အံၤဖဲပှၤအံၣ်စရ့ လးဖိတဖၣ်ဟဲနုာ်ဆူကီၢ်ပူၤန့ၣ်လီၤ.",
			"25": "<sup>25</sup> လၢစီၤပၤရဃၤဘၣ်ပၢတၢ်ယဲၢ်နံၣ်တနံၣ်န့ၣ်ကီၢ်အဲၤကူပတူးအစီၤ ပၤၡံၡးဟဲထီၣ်ဒုးဝ့ၢ်ယရူၤၡလ့ၣ်န့ၣ်လီၤ.",
			"26": "<sup>26</sup> အဝဲဟံးန့ၢ်ကွံာ်ကယဲၢ်တၢ်လုၢ်ဒိၣ်ပှ့ၤဒိၣ်ခဲလၢာ်လၢယွၤအတၢ် လုၢ်ဟံၣ်ပူၤဒီးလၢနီအပူၤဃုာ်ဒီးကတီၤထူတဖၣ်လၢစီၤၡလိၤ မိၤမၤတ့ၢ်ဝဲန့ၣ်လီၤ.",
			"27": "<sup>27</sup> လၢတၢ်မၤပှဲၤက့ၤတၢ်သ့ၣ်တဖၣ်န့ၣ်အလီၢ်အဂီၢ်, စီၤပၤရဃၤဘၣ်မၤကတီၤတိၢ်ဘီတဖၣ်, ဒီးဟ့ၣ်လီၤအးလီၤဝဲဆူ ပဒိၣ်ပပှၢ်တဖၣ်လၢအအိၣ်မူအိၣ်ဒါလၢတၢ်ပၢၤနီအတြဲၤဖးဒိၣ်တ ဖၣ်, အစုပူၤန့ၣ်လီၤ.",
			"28": "<sup>28</sup> တဘျီလၢ်လၢ်ဖဲစီၤပၤလဲၤနုာ်တ့ၢ်ဆူယွၤအတၢ်လုၢ်ဟံၣ်အပူၤ န့ၣ်, ပှၤပၢၤတၢ်ဖိတဖၣ်စိာ်ထီၣ်ကတီၤတဖၣ်န့ၣ်, ဝံၤဒီးပာ်ကဒါက့ၤဝဲလၢတၢ်ပၢၤတၢ်အဒၢးန့ၣ်လီၤ.",
			"29": "<sup>29</sup> ကယဲၢ်တၢ်အိၣ်လီၤတဲာ်တမံၤလၢ်လၢ်လၢစီၤပၤရဃၤဘၣ်မၤတ့ၢ်ဝဲ န့ၣ်, ဘၣ်တၢ်ကွဲးနီၣ်ကွဲးဃါအီၤလၢကီၢ်ယူဒၤအစီၤပၤတဖၣ်အလံာ်တၢ် စံၣ်စိၤတဲစိၤအပူၤန့ၣ်လီၤ.",
			"30": "<sup>30</sup> လၢတၢ်ဆၢကတီၢ်ခဲလၢာ်အံၤအပူၤ, တၢ်ဒုးတၢ်ယၤအိၣ်ဝဲ တလီၢ်လီၢ်လၢစီၤရဃၤဘၣ်ဒီးစီၤယၤရၤဘၣ်အဘၢၣ်စၢၤန့ၣ်လီၤ.",
			"31": "<sup>31</sup> စီၤရဃၤဘၣ်သံဝဲဒီးဘၣ်တၢ်ခူၣ်လီၤကွံာ်အီၤလၢစီၤပၤအတၢ် သွၣ်ခိၣ်လၢစီၤဒၤဝံးအဝ့ၢ်အပူၤန့ၣ်လီၤ. ဒီးအဖိခွါစီၤအဘံယၣ်ကဲထီၣ်စီၤပၤလၢအလီၢ်န့ၣ်လီၤ."
		},
		"15": {
			"1": "<sup>1</sup> လၢကီၢ်အံၣ်စရ့လးအစီၤပၤယၤရၤဘၣ်ပၢတၢ်တဆံဃိးနံၣ်တနံၣ် န့ၣ်စီၤအဘံယၣ်ကဲထီၣ်စီၤပၤလၢကီၢ်ယူဒၤအပူၤ,",
			"2": "<sup>2</sup> ဒီးပၢတၢ်ဖဲဝ့ၢ်ယရူၤၡလ့ၣ်အပူၤသၢနံၣ်န့ၣ်လီၤ. အဝဲအမိၢ်မ့ၢ်ဝဲစီၤအးဘၡါလိၣ်အဖိမုၣ်နီၢ်မၤကၤန့ၣ်လီၤ.",
			"3": "<sup>3</sup> အဝဲမၤတ့ၢ်တၢ်ဒဲးဘးတဖၣ်တမံၤဃီဒ်အပၢ်အသိး, ဒီးတသူၣ်တီသးရၤဘၣ်ဒီးယွၤ, အကစၢ်ယွၤလၢာ်လၢာ်ဆ့ဆ့ ဒ်အဖုဖးဒိၣ်စီၤဒၤဝံးအသိးန့ၣ်ဘၣ်.",
			"4": "<sup>4</sup> ဘၣ်ဆၣ်လၢတၢ်ကွၢ်မဲာ်စီၤဒၤဝံးအဃိန့ၣ်ယွၤ, အကစၢ်ယွၤဟ့ၣ်လီၤစီၤအဘံယၣ်လၢအဖိခွါတဂၤဒ်သိးကပၢတၢ်လၢ အဝဲအလီၢ်ခံလၢဝ့ၢ်ယရူၤၡလ့ၣ်အပူၤဒီးဒ်သိးကမၤဂၢၢ်မၤကျၢၤဝ့ၢ် ယရူၤၡလ့ၣ်အဂီၢ်န့ၣ်လီၤ.",
			"5": "<sup>5</sup> ယွၤမၤတ့ၢ်တၢ်အံၤမ့ၢ်လၢစီၤဒၤဝံးမၤတ့ၢ်တၢ်လၢအမၤမုာ်ယွၤ အသးဒီးစူၢ်အဝဲအတၢ်မၤလိာ်တဖၣ်ထီဘိ, မ့တမ့ၢ်ဘၣ်ထဲလၢတၢ်ဂ့ၢ်တမံၤလၢအဘၣ်ထွဲဒီးပှၤဃ့ၤသးဖိစီၤ အူၤရံယၤဘၣ်န့ၣ်လီၤ.",
			"6": "<sup>6</sup> တၢ်ဒုးတၢ်ယၤအိၣ်ဝဲတလီၢ်လီၢ်လၢစီၤအဘံယၣ်ဒီးစီၤယၤရၤဘၣ် အဘၢၣ်စၢၤလၢစီၤအဘံယၣ်အတၢ်ပၢဒီတစိၤညါန့ၣ်လီၤ.",
			"7": "<sup>7</sup> ဒီးကယဲၢ်တၢ်အိၣ်လီၤတဲာ်တမံၤလၢ်လၢ်လၢစီၤအဘံယၣ်မၤတ့ၢ်ဝဲ န့ၣ်, ဘၣ်တၢ်ကွဲးနီၣ်ကွဲးဃါအီၤလၢကီၢ်ယူဒၤအစီၤပၤတဖၣ်အလံာ်တၢ် စံၣ်စိၤတဲစိၤအပူၤန့ၣ်လီၤ.",
			"8": "<sup>8</sup> စီၤအဘံယၣ်သံဝဲ, ဒီးဘၣ်တၢ်ခူၣ်လီၤကွံာ်အီၤလၢစီၤဒၤဝံး အဝ့ၢ်ပူၤဒီးအဖိခွါစီၤအၤစါကဲထီၣ်စီၤပၤလၢအလီၢ်န့ၣ်လီၤ.",
			"9": "<sup>9</sup> လၢကီၢ်အံၣ်စရ့လးအစီၤပၤစီၤယၤရၤဘၣ်ပၢတၢ်ပှဲၤထီၣ်ခံဆံ နံၣ်, အနံၣ်န့ၣ်စီၤအၤစါကဲထီၣ်စီၤပၤလၢကီၢ်ယူဒၤအပူၤ,",
			"10": "<sup>10</sup> ဒီးအဝဲပၢတ့ၢ်တၢ်လၢဝ့ၢ်ယရူၤၡလ့ၣ်အပူၤလွံၢ်ဆံတနံၣ်န့ၣ် လီၤ. အဝဲအဖံမ့ၢ်ဝဲစီၤအးဘၡါလိၣ်အဖိမုၣ်နီၢ်မၤကၤန့ၣ်လီၤ.",
			"11": "<sup>11</sup> စီၤအၤစါမၤတ့ၢ်တၢ်လၢအမၤမုာ်ယွၤအသးဒ်အပၢ်ဖးဒိၣ်လၢပျၢၤ စီၤဒၤဝံးမၤတ့ၢ်ဝဲအသိးန့ၣ်လီၤ.",
			"12": "<sup>12</sup> လၢထံကီၢ်အပူၤန့ၣ်အဝဲဟီထီၣ်ကွံာ်ကယဲၢ်ပှၤဃဲသဲမုၣ်ပိာ်ခွါ ဒီးပိာ်မုၣ်တဖၣ်လၢအမၤတၢ်ဖဲပှၤတစူၢ်တနာ်ယွၤအတၢ်ဘါလီၢ်တဖၣ် ဒီးအဝဲသုးကွံာ်ကယဲၢ်တၢ်ဂီၤတၢ်ဖီၣ်တဖၣ်လၢပှၤလၢအဝဲအမဲာ်ညါ တဖၣ်မၤထီၣ်တ့ၢ်ဝဲန့ၣ်လီၤ.",
			"13": "<sup>13</sup> အဝဲသုးကွံာ်အဖံနီၢ်မၤကၤလၢနီၢ်ပၤမုၣ်အမိၢ်အလီၢ်အလၤ, မ့ၢ်လၢနီၢ်မၤကၤမၤထီၣ်ဟီၣ်ခိၣ်ညၣ်ထ့ၣ်အကစၢ်မုၣ်နီၢ်အၡ့ရၤ အဂီၤတခါလၢအထိၣ်ဂဲၤထီၣ်တၢ်သးကတၢအဃိန့ၣ်လီၤ. စီၤအၤစါမၤဟးဂီၤကွံာ်တၢ်ဂီၤန့ၣ်ဒီးဒွဲၣ်အူကွံာ်အီၤလၢ ကံဒြိၣ်တၢ်တြီၤအပူၤန့ၣ်လီၤ.",
			"14": "<sup>14</sup> စီၤအၤစါမ့ၢ်တမၤဟးဂီၤကွံာ်ပှၤတစူၢ်တနာ်ယွၤအတၢ်ဘူၣ်ထီၣ်ဘါ ထီၣ်အလီၢ်ခဲလၢာ်ဒၣ်လဲာ်, အဝဲအိၣ်ဒံးဒီးတၢ်သးတီဒီးယွၤလၢအသးသမူဒီစိၤန့ၣ်လီၤ.",
			"15": "<sup>15</sup> ကယဲၢ်တၢ်ပီးတၢ်လီလၢအပၢ်ပာ်စီဆှံတ့ၢ်အီၤဆူကစၢ်ယွၤအအိၣ်, ဒီးဒ်န့ၣ်အသိးတၢ်ပီးတၢ်လီတဖၣ်လၢတၢ်မၤအီၤလၢထူဒီးစ့ လၢအဝဲအကစၢ်ဒၣ်ဝဲပာ်စီဆှံထီၣ်န့ၣ်, အဝဲဒၢနုာ်ဝဲဆူယွၤအတၢ်လုၢ်ဟံၣ်အပူၤခဲလၢာ်န့ၣ်လီၤ.",
			"16": "<sup>16</sup> ဖဲအဝဲသ့ၣ်အိၣ်ဒီးတၢ်စိတၢ်ကမီၤအကတီၢ်န့ၣ်ကီၢ်ယူဒၤအစီၤပၤ အၤစါဒီးကီၢ်အံၣ်စရ့လးအစီၤပၤဘါၡၤဒုးလိာ်အသးတလီၢ်လီၢ် တဂၤဒီးတဂၤန့ၣ်လီၤ.",
			"17": "<sup>17</sup> စီၤဘါၡၤ, လဲၤနုာ်ဒုးကီၢ်ယူဒၤ, ဒီးစးထီၣ်မၤကျၢၤထီၣ်ဝ့ၢ် ရၤမါအတိာ်အတာ်, လၢကဒီၣ်တဲာ်ကွံာ်တၢ်လဲၤထီၣ်က့ၤလီၤ, လၢတၢ်လဲၤနုာ်ဒီးဟးထီၣ်လၢကီၢ်ယူဒၤအပူၤအဂီၢ်န့ၣ်လီၤ.",
			"18": "<sup>18</sup> လၢတၢ်န့ၣ်အဃိစီၤအၤစါဟံးထီၣ်ကယဲၢ်စ့ဒီးထူလၢအအိၣ်လီၤ တဲာ်လၢယွၤအတၢ်လုၢ်ဟံၣ်အပူၤဒီးနီအပူၤ, ဒီးဆှၢလီၤဝဲဆူဒၤမ့ၤစ့း, ဆူကီၢ်စူၤရံအစီၤပၤဘ့ၣ် ဟဒးအအိၣ်ခီဖျိပဒိၣ်ပပှၢ်တနီၤဃုာ်ဒီးတၢ်ကစီၣ်အံၤန့ၣ်လီၤ. စီၤပၤဘ့ၤဟဒးမ့ၢ်စီၤတၤဘြံမိၣ်အဖိခွါ, ဒီးစီၤဃ့စိၣ်အလံၤန့ၣ်လီၤ.",
			"19": "<sup>19</sup> တၢ်ကစီၣ်မ့ၢ်ဝဲ, “မ်ပဒီသိၣ်ဒီမှံၤလိာ်ပသးဒ်ပပၢ်သ့ၣ်တဖၣ် အသိးန့ၣ်တက့ၢ်. စ့ဒီးထူတဖၣ်အံၤမ့ၢ်တၢ်ဟ့ၣ်ကနၢၤလၢနဂီၢ်န့ၣ်လီၤ. ခဲကနံၣ်အံၤမၤဟးဂီၤကွံာ်နတၢ်ဒီသိၣ်ဒီမှံၤဒီးကီၢ်အံၣ်စရ့လး အစီၤပၤဘါၡၤ, ဒ်သိးအဝဲကဘၣ်ထုးက့ၤအသုးဖိတဖၣ်လၢယတၢ်လီၢ်ကဝီၤအပူၤန့ၣ် တက့ၢ်.”",
			"20": "<sup>20</sup> စီၤပၤဘ့ၤဟဒးအၢၣ်လီၤထွဲစီၤအၤစါအတၢ်ဟ့ၣ်ကူၣ်ဒီးဆှၢလီၤ အသုးခိၣ်သုးနၢ်တဖၣ်ဒီးအသုးမုၢ်တဖၣ်လၢကလဲၤထီၣ်ဒုးကီၢ်အံၣ် စရ့လးအဝ့ၢ်တဖၣ်န့ၣ်အဂီၢ်လီၤ. အဝဲသ့ၣ်မၤန့ၢ်ဝဲဝ့ၢ်တဖၣ်လၢအမ့ၢ်ဧံၤယိၣ်, ဒၣ်, အၤဘ့ၤလးဘ့ၤသမၤကၤ, ဒီးလီၢ်ကဝီၤလၢအအိၣ်ဘူးဒီးပီၣ် လဲၣ်ကၤလံၤလါဒီးကီၢ်နးသၤလံဒီဘ့ၣ်ညါန့ၣ်လီၤ.",
			"21": "<sup>21</sup> တုၤစီၤပၤဘါၡၤနၢ်ဟူတၢ်လၢအမၤတ့ၢ်အသးန့ၣ်အဝဲဆိကတီၢ်တၢ် မၤကျၢၤထီၣ်ဝ့ၢ်ရၤမါအတိာ်ဧိၤတာ်ဧိၤဒီးလဲၤဝဲဆူဝ့ၢ်တံးရစၢ်န့ၣ်လီၤ.",
			"22": "<sup>22</sup> အန့ၣ်ဝံၤဒီး, စီၤပၤအၤစါဟ့ၣ်လီၤတၢ်ကလုၢ်တမံၤဆူ ကီၢ်ယူဒၤဒီဘ့ၣ်ညါ, ဃ့ဝဲပှၤခဲလၢာ်, ပှၤသုတအိၣ်လီၤတဲာ်နီ တဂၤတဂ့ၤ, လၢကမၤစၢၤတၢ်စိာ်ထီၣ်ကွံာ်လၢၢ်တဖၣ်ဒီးသ့ၣ်တဖၣ်လၢဝ့ၢ်ရၤမါ အပူၤလီၤ. တၢ်ပီးတၢ်လီတဖၣ်အံၤစီၤဘါၡၤသူတ့ၢ်အီၤလၢကမၤကျၢၤထီၣ် ဝ့ၢ်ရၤမါအတိာ်ဧိၤတာ်ဧိၤန့ၣ်လီၤ. စီၤအၤစါသူတၢ်ပီးတၢ်လီတဖၣ်လၢကမၤကျၢၤထီၣ်ဝ့ၢ်မံးစပၤ အတိာ်ဧိၤတာ်ဧိၤဒီးဝ့ၢ်က့ဘၤ, ဝ့ၢ်တဖျၢၣ်လၢအအိၣ်လၢကီၢ်ဘံၣ်ယၤမံၣ်အလီၢ်ကဝီၤ, အတိာ်ဧိၤတာ်ဧိၤန့ၣ်လီၤ.",
			"23": "<sup>23</sup> ကယဲၢ်တၢ်အိၣ်လီၤတဲာ်တမံၤလၢ်လၢ်လၢစီၤပၤအၤစါမၤတ့ၢ်ဝဲ, အတၢ်သးဒူအတၢ်မၤတဖၣ်ဒီးဝ့ၢ်တဖၣ်လၢအဝဲမၤကျၢၤထီၣ်က့ၤဝဲ အတိာ်ဧိၤတာ်ဧိၤအဂ့ၢ်ခဲလၢာ်န့ၣ်, ဘၣ်တၢ်ကွဲးနီၣ်ကွဲးဃါအီၤလၢကီၢ်ယူဒၤအစီၤပၤတဖၣ်အတၢ်စံၣ် စိၤတဲစိၤအပူၤန့ၣ်လီၤ. ဘၣ်ဆၣ်လၢအဝဲအတၢ်သးပှၢ်အကတီၢ်န့ၣ်, အဝဲဟးတသ့ဘၣ်လၢအခီၣ်အတၢ်ဆါတမံၤအဃိလီၤ.",
			"24": "<sup>24</sup> စီၤအၤစါသံဝဲ, ဒီးဘၣ်တၢ်ခူၣ်လီၤကွံာ်အီၤလၢစီၤပၤအတၢ် သွၣ်ခိၣ်လၢစီၤဒၤဝံးအဝ့ၢ်ပူၤ, ဒီးအဖိခွါစီၤယဟိၡၤဖးကဲထီၣ်စီၤပၤလၢအလီၢ်န့ၣ်လီၤ.",
			"25": "<sup>25</sup> လၢကီၢ်ယူဒၤအစီၤပၤအၤစါကဲစီၤပၤပှဲၤထီၣ်ခံနံၣ်တနံၣ်န့ၣ် စီၤပၤယၤရၤဘၣ်အဖိခွါစီၤနၤဒးကဲထီၣ်စီၤပၤလၢကီၢ်အံၣ် စရ့လးအပူၤဒီးအဝဲပၢတၢ်ခံနံၣ်န့ၣ်လီၤ.",
			"26": "<sup>26</sup> ဒ်အပၢ်လၢအမဲာ်ညါအသိး, အဝဲမၤတ့ၢ်တၢ်ဒဲးဘးထီဒါယွၤဒီး ဆှၢဃီၤပှၤအံၣ်စရ့လးဖိတဖၣ်ဆူတၢ်ဒဲးဘးအပူၤန့ၣ်လီၤ.",
			"27": "<sup>27</sup> စီၤအဃံယၤအဖိခွါစီၤဘါၡၤလၢပှၤယံးစၣ်ကၢ်အဒူၣ်ပူၤပူထီၣ် တၢ်ထီဒါစီၤနၤဒးဒီးမၤသံကွံာ်အီၤဖဲစီၤနၤဒးဒီးအသုးမုၢ်လဲၤ ကဝီၤဃာ်ဝ့ၢ်ကံးဘသိၣ်လၢကီၢ်ဖလ့ၡသးအခါန့ၣ်လီၤ.",
			"28": "<sup>28</sup> တၢ်အံၤမၤအသးဖဲကီၢ်ယူဒၤအစီၤပၤအၤစါပၢတၢ်သၢနံၣ်တနံၣ် အပူၤန့ၣ်လီၤ. ဒီးလၢတၢ်န့ၣ်အဃိစီၤဘါၡၤကဲထီၣ်ကီၢ်အံၣ်စရ့လး အစီၤပၤလၢစီၤနၤဒးအလီၢ်န့ၣ်လီၤ.",
			"29": "<sup>29</sup> တဘျီဃီန့ၣ်, အဝဲစးထီၣ်တၢ်မၤသံကွံာ်ကယဲၢ်စီၤယၤရၤဘၣ်အပှၤ ဟံၣ်ဖိဃီဖိခဲလၢာ်န့ၣ်လီၤ. ဒ်တၢ်လၢယွၤစံးတ့ၢ်ဝဲခီဖျိ အခ့အပှၤ, ပှၤၡံလိၤဖိဝံအဃံယၤအသိးန့ၣ်, ကယဲၢ်စီၤယၤရၤဘၣ်အပှၤဟံၣ်ဖိဃီဖိခဲလၢာ်ဘၣ်တၢ်မၤသံကွံာ် အီၤန့ၣ်လီၤ. ပှၤတအိၣ်လီၤတဲာ်တ့ၢ်နီတဂၤဘၣ်.",
			"30": "<sup>30</sup> တၢ်အံၤမၤအသးမ့ၢ်လၢစီၤယၤရၤဘၣ်ထိၣ်ဂဲၤယွၤ, ကီၢ်အံၣ်စရ့လးအကစၢ်ယွၤအတၢ်သးထီၣ်, ခီဖျိတၢ်ဒဲးဘးတဖၣ်လၢအမၤတ့ၢ်ဝဲ, ဒီးဒုးမၤပှၤအံၣ်စရ့လးဖိတဖၣ်အဃိန့ၣ်လီၤ.",
			"31": "<sup>31</sup> ကယဲၢ်တၢ်တမံၤလၢ်လၢ်လၢအအိၣ်လီၤတဲာ်လၢစီၤနၤဒးမၤတ့ၢ်ဝဲ န့ၣ်ဘၣ်တၢ်ကွဲးနီၣ်ကွဲးဃါအီၤလၢကီၢ်အံၣ်စရ့လးအစီၤပၤတဖၣ် အလံာ်တၢ်စံၣ်စိၤတဲစိၤအပူၤန့ၣ်လီၤ.",
			"32": "<sup>32</sup> ဖဲအဝဲသ့ၣ်အိၣ်ဒီးတၢ်စိတၢ်ကမီၤအကတီၢ်န့ၣ်, ကီၢ်ယူဒၤအစီၤပၤအၤစါဒီးကီၢ်အံၣ်စရ့လးအစီၤပၤဘါၡၤ, ဒုးလိာ်အသးတလီၢ်လီၢ်, တဂၤဒီးတဂၤန့ၣ်လီၤ.",
			"33": "<sup>33</sup> လၢကီၢ်ယူဒၤအစီၤပၤအၤစါပၢတၢ်သၢနံၣ်တနံၣ်န့ၣ်စီၤအဃံယၤ အဖိခွါစီၤဘါၡၤကဲထီၣ်စီၤပၤလၢကယဲၢ်အံၣ်စရ့လးခဲလၢာ် အဖီခိၣ်, ဒီးပၢတၢ်ဖဲဝ့ၢ်တံးရစၢ်အပူၤခံဆံလွံၢ်နံၣ်န့ၣ်လီၤ.",
			"34": "<sup>34</sup> ဒ်စီၤပၤယၤရၤဘၣ်လၢအဝဲအမဲာ်ညါအသိးန့ၣ်အဝဲမၤတ့ၢ်တၢ်ဒဲး ဘးထီဒါယွၤဒီးဆှၢဃီၤပှၤအံၣ်စရ့လးဖိတဖၣ်လၢကမၤတၢ်ဒဲး ဘးန့ၣ်လီၤ."
		},
		"16": {
			"1": "<sup>1</sup> ယွၤကတိၤတ့ၢ်တၢ်ဒီးစီၤဃနၤနံအဖိခွါဝံယ့ၤဟူဒီးဟ့ၣ်အီၤ တၢ်ကစီၣ်အံၤလၢစီၤဘါၡၤအဂီၢ်လီၤ",
			"2": "<sup>2</sup> “နတမ့ၢ်တၢ်နီတမံၤဘၣ်. ဘၣ်ဆၣ်ယဒုးကဲထီၣ်နၤလၢယပှၤဂီၢ်မုၢ် အံၣ်စရ့လးလၢအခိၣ်အနၢ်န့ၣ်လီၤ. ဒီးခဲကနံၣ်အံၤနမၤတ့ၢ်တၢ်ဒဲးဘးဒ်စီၤယၤရၤဘၣ်အသိး, ဒီးနဆှၢဃီၤယပှၤဂီၢ်မုၢ်ဆူတၢ်ဒဲးဘးအပူၤန့ၣ်လီၤ. အဝဲသ့ၣ်အတၢ်ဒဲးဘးတဖၣ်ထိၣ်ဂဲၤထီၣ်ယတၢ်သးဒိၣ်,",
			"3": "<sup>3</sup> ဒီးလၢတၢ်န့ၣ်အဃိ, ဒ်ယမၤတ့ၢ်စီၤယၤရၤဘၣ်အသိးယက တၢၤကွံာ်နၤဒီးနပှၤဟံၣ်ဖိဃီဖိန့ၣ်လီၤ.",
			"4": "<sup>4</sup> နပှၤဟံၣ်ဖိဃီဖိတဖၣ်အကျါတဂၤလၢ်လၢ်လၢအသံလၢဝ့ၢ်ပူၤန့ၣ် ကဘၣ်တၢ်အီၣ်ကွံာ်အီၤလၢထွံၣ်တဖၣ်, ဒီးပှၤတဂၤလၢ်လၢ်လၢအသံလၢဝ့ၢ်အချၢတၢ်ပျီပူၤန့ၣ်ကဘၣ်တၢ် အီၣ်ကွံာ်အီၤလၢလီတးတဖၣ်န့ၣ်လီၤ.”",
			"5": "<sup>5</sup> ကယဲၢ်တၢ်အိၣ်လီၤတဲာ်တမံၤလၢ်လၢ်လၢစီၤဘါၡၤမၤတ့ၢ်ဝဲဒီး ကယဲၢ်အတၢ်သးဒူအတၢ်မၤတဖၣ်ဘၣ်တၢ်ကွဲးနီၣ်အီၤလၢကီၢ်အံၣ်စရ့ လးအစီၤပၤတဖၣ်အလံာ်တၢ်စံၣ်စိၤတဲစိၤအပူၤန့ၣ်လီၤ.",
			"6": "<sup>6</sup> စီၤဘါၡၤသံဝဲဒီးဘၣ်တၢ်ခူၣ်လီၤကွံာ်အီၤလၢဝ့ၢ်တံးရစၢ်အ ပူၤ, ဒီးအဖိခွါစီၤအ့လၤကဲထီၣ်စီၤပၤလၢအလီၢ်န့ၣ်လီၤ.",
			"7": "<sup>7</sup> ယွၤအတၢ်ကစီၣ်လၢအကတိၤထီဒါစီၤဘါၡၤဒီးအပှၤဟံၣ်ဖိ ဃီဖိန့ၣ်ဘၣ်တၢ်ဟ့ၣ်လီၤအီၤလၢဝံယ့ၤဟူ, မ့ၢ်လၢစီၤဘါၡၤမၤတ့ၢ်တၢ်ဒဲးဘးထီဒါယွၤအဃိန့ၣ်လီၤ. အဝဲထိၣ်ဂဲၤထီၣ်ယွၤအတၢ်သးဒိၣ်တမ့ၢ်ထဲလၢတၢ်အၢတၢ်သီလၢအမၤ တ့ၢ်ဝဲဒ်စီၤပၤယၤရၤဘၣ်လၢအဝဲအမဲာ်ညါမၤတ့ၢ်ဝဲအသိးအဃိန့ၣ် ဘၣ်. မ့မ့ၢ်, မ့ၢ်စ့ၢ်ကီးလၢအဝဲမၤသံကွံာ်ကယဲၢ်စီၤယၤရၤဘၣ်အပှၤ ဟံၣ်ဖိဃီဖိခဲလၢာ်အဃိန့ၣ်လီၤ.",
			"8": "<sup>8</sup> လၢကီၢ်ယူဒၤအစီၤပၤအၤစါပၢတၢ်ခံဆံဃုနံၣ်တနံၣ်အပူၤန့ၣ်, စီၤဘါၡၤအဖိခွါစီၤအ့လၤကဲထီၣ်ကီၢ်အံၣ်စရ့လးအစီၤပၤ ဒီးအဝဲမၤတၢ်ဖဲဝ့ၢ်တံးရစၢ်အပူၤခံနံၣ်န့ၣ်လီၤ.",
			"9": "<sup>9</sup> စီၤစံၣ်ရံၤ, ပှၤကွၢ်ထွဲစီၤပၤအလ့ၣ်ကဟၣ်တဖၣ်ခံပူတပူ, လၢအမ့ၢ်စီၤပၤအသုးခိၣ်တဖၣ်အကျါတဂၤကူၣ်တၢ်အၢထီဒါစီၤပၤ န့ၣ်လီၤ. ဘၣ်မုၢ်တနံၤလၢဝ့ၢ်တံးရစၢ်အပူၤန့ၣ်, စီၤအ့လၤအီမူၤသံးဖဲစီၤအၢ်စၤလၢအမ့ၢ်ပှၤကွၢ်ထွဲနီတဂၤ အဟံၣ်ပူၤန့ၣ်လီၤ.",
			"10": "<sup>10</sup> စီၤစံၣ်ရံၤဟဲနုာ်လီၤဆူဟံၣ်ပူၤဒီးမၤသံကွံာ်စီၤအ့လၤ ဒီးကဲထီၣ်စီၤပၤလၢအလီၢ်န့ၣ်လီၤ. တၢ်အံၤမၤအသးဖဲကီၢ်ယူဒၤအစီၤပၤအၤစါပၢတၢ်ခံဆံနွံနံၣ် တနံၣ်အပူၤန့ၣ်လီၤ.",
			"11": "<sup>11</sup> တုၤစီၤစံၣ်ရံၤကဲထီၣ်စီၤပၤတဘျီန့ၣ်အဝဲမၤသံကွံာ်ကယဲၢ် စီၤဘါၡၤအဟံၣ်ဖိဃီဖိခဲလၢာ်န့ၣ်လီၤ. အဘူးအတံၢ်ဒီးအတံၤသကိးပိာ်ခွါခဲလၢာ်ဘၣ်တၢ်မၤသံကွံာ်အီၤ န့ၣ်လီၤ.",
			"12": "<sup>12</sup> ဒီးလၢတၢ်န့ၣ်အဃိဒ်တၢ်လၢယွၤစံးတ့ၢ်ဝဲထီဒါစီၤဘါၡၤခီ ဖျိဝံယ့ၤဟူအသိး, စီၤစံၣ်ရံၤမၤသံကွံာ်ကယဲၢ်စီၤဘါၡၤအပှၤဟံၣ်ဖိဃီဖိခဲ လၢာ်န့ၣ်လီၤ.",
			"13": "<sup>13</sup> လၢအဝဲသ့ၣ်အတၢ်ဘါထီၣ်တၢ်ဂီၤတၢ်ဖီၣ်ဒီးလၢအဝဲသ့ၣ်ဆှၢဃီၤ ကီၢ်အံၣ်စရ့လးဆူတၢ်ဒဲးဘးအပူၤအဃိ, စီၤဘါၡၤဒီးအဖိခွါစီၤအ့လၤထိၣ်ဂဲၤထီၣ်ဘၣ်ယွၤ, ကီၢ်အံၣ်စရ့လးအကစၢ်ယွၤအတၢ်သးဒိၣ်ထီၣ်န့ၣ်လီၤ.",
			"14": "<sup>14</sup> ကယဲၢ်တၢ်အိၣ်လီၤတဲာ်တမံၤလၢ်လၢ်လၢစီၤအ့လၤမၤတ့ၢ်ဝဲန့ၣ်ဘၣ် တၢ်ကွဲးနီၣ်ကွဲးဃါအီၤလၢကီၢ်အံၣ်စရ့လးအစီၤပၤတဖၣ်အတၢ် စံၣ်စိၤတဲစိၤအပူၤန့ၣ်လီၤ.",
			"15": "<sup>15</sup> လၢကီၢ်ယူဒၤအစီၤပၤအၤစါပၢတၢ်ခံဆံနွံနံၣ်တနံၣ်အပူၤ န့ၣ်, စီၤစံၣ်ရံၤပၢတၢ်လၢဝ့ၢ်တံးရစၢ်အပူၤလၢကီၢ်အံၣ်စရ့လးအဖီ ခိၣ်နွံသီန့ၣ်လီၤ. ပှၤအံၣ်စရ့လးအသုးဖိတဖၣ်မၤန့ၢ်ဝ့ၢ်ကံးဘသိၣ်လၢအအိၣ်လၢကီၢ် ဖလ့ၡသးအပူၤ,",
			"16": "<sup>16</sup> ဒီးဖဲန့ၣ်တုၤအဝဲသ့ၣ်နၢ်ဟူဘၣ်ဝဲလၢစီၤစံၣ်ရံၤကူၣ်ထီၣ်တၢ် အၢထီဒါစီၤပၤဒီးမၤသံကွံာ်အီၤန့ၣ်, အဝဲသ့ၣ်ခဲလၢာ်တဲဖျါဘိးဘၣ်သ့ၣ်ညါထီၣ်, အသုးခိၣ်ဖးဒိၣ်စီၤ ဧိၣ်ရံၤဒ်စီၤပၤလၢကီၢ်အံၣ်စရ့လးအဖီခိၣ်န့ၣ်လီၤ.",
			"17": "<sup>17</sup> စီၤဧိၣ်ရံၤဒီးအသုးဖိတဖၣ်ဟးထီၣ်လၢဝ့ၢ်ကံးဘသိၣ်ဒီးလဲၤ ကဝီၤဒုးဝ့ၢ်တံးရစၢ်န့ၣ်လီၤ.",
			"18": "<sup>18</sup> တုၤစီၤစံၣ်ရံၤထံၣ်ဝဲဒၣ်လၢဝ့ၢ်ဘၣ်တၢ်မၤန့ၢ်ကွံာ်အီၤလံ န့ၣ်အဝဲလဲၤနုာ်ဆူနီအသးကံၢ်ပူၤ, ဆိၣ်ကဲၤထီၣ်နီလၢမ့ၣ်အူဒီးသံဝဲလၢမ့ၣ်အူလၣ်အကျါန့ၣ်လီၤ.",
			"19": "<sup>19</sup> တၢ်အံၤမၤအသးမ့ၢ်လၢအဝဲအတၢ်ဒဲးဘးတဖၣ်ထီဒါယွၤအဃိန့ၣ် လီၤ. ဒ်ပှၤပၢတၢ်လၢအဝဲအမဲာ်ညါစီၤယၤရၤဘၣ်အသိးန့ၣ်အဝဲမၤသး အုးတ့ၢ်ယွၤလၢအကစၢ်ဒၣ်ဝဲအတၢ်ဒဲးဘးတဖၣ်အဃိဒီးလၢအဆှၢဃီၤ ကီၢ်အံၣ်စရ့လးဆူတၢ်ဒဲးဘးအပူၤအဃိန့ၣ်လီၤ.",
			"20": "<sup>20</sup> ကယဲၢ်တၢ်အိၣ်လီၤတဲာ်တမံၤလၢ်လၢ်လၢစီၤစံၣ်ရံၤမၤတ့ၢ်ဝဲ ဃုာ်ဒီးတၢ်ဂ့ၢ်ဘၣ်ထွဲဒီးအဝဲအတၢ်ထိၣ်ဂဲၤတၢ်အၢအဂ့ၢ်န့ၣ်, ဘၣ်တၢ်ကွဲးနီၣ်ကွဲးဃါအီၤလၢကီၢ်အံၣ်စရ့လးအစီၤပၤတဖၣ် အလံာ်တၢ်စံၣ်စိၤတဲစိၤအပူၤန့ၣ်လီၤ.",
			"21": "<sup>21</sup> ကီၢ်အံၣ်စရ့လးအပှၤဂီၢ်မုၢ်လီၤမုၢ်လီၤဖးကွံာ်ဝဲလီၤ. အဝဲသ့ၣ်အကျါတနီၤအဲၣ်ဒိးဒုးကဲထီၣ်စီၤကံနးအဖိခွါစီၤ ကံးဘနံၤလၢစီၤပၤဒီးပှၤအဂၤတနီၤဘၣ်သူၣ်ဘၣ်သးဝဲလၢစီၤ ဧိၣ်ရံၤန့ၣ်လီၤ.",
			"22": "<sup>22</sup> လၢခံကတၢၢ်န့ၣ်, ပှၤလၢအဘၣ်သူၣ်ဘၣ်သးစီၤဧိၣ်ရံၤမၤနၢၤကွံာ် တၢ်န့ၣ်လီၤ. စီၤတံးဘနံၤသံဝဲဒီးစီၤဧိၣ်ရံၤကဲထီၣ်စီၤပၤန့ၣ်လီၤ.",
			"23": "<sup>23</sup> လၢတၢ်န့ၣ်အဃိဖဲကီၢ်ယူဒၤအစီၤပၤအၤစါပၢတၢ်သၢဆံတနံၣ် အနံၣ်ပူၤန့ၣ်စီၤဧိၣ်ရံၤကဲထီၣ်ကီၢ်အံၣ်စရ့လးအစီၤပၤ, ဒီးအဝဲပၢတၢ်တဆံခံနံၣ်န့ၣ်လီၤ. အခီၣ်ထံးဃုနံၣ်န့ၣ်အဝဲပၢတၢ်ဖဲဝ့ၢ်တံးရစၢ်အပူၤ,",
			"24": "<sup>24</sup> ဝံၤဒီးအဝဲပှ့ၤန့ၢ်ကီၢ်ၡၤမရံအကစၢၢ်လၢစ့အဘ့ၣ်ဃုကထိ လၢပှၤတဂၤလၢအမံၤမ့ၢ်ဝဲစီၤၡ့မ့ၢ်အအိၣ်န့ၣ်လီၤ. စီၤဧိၣ်ရံၤမၤဂၢၢ်ထီၣ်ကျၢၤထီၣ်ကစၢၢ်န့ၣ်, သူၣ်ထီၣ်ဝ့ၢ်တဖျၢၣ်ဖဲန့ၣ်ဒီးယုၢ်ဝဲအမံၤလၢၡၤမရံပိာ်ထွဲထီၣ်စီၤၡ့မ့ၢ်, ကစၢၢ်အကစၢ်လၢညါအမံၤအခံန့ၣ်လီၤ.",
			"25": "<sup>25</sup> စီၤဧိၣ်ရံၤမၤတ့ၢ်တၢ်ဒဲးဘးထီဒါယွၤအါန့ၢ်ဒံးပှၤလၢအဝဲ အမဲာ်ညါတဂၤလၢ်လၢ်န့ၣ်လီၤ.",
			"26": "<sup>26</sup> ဒ်စီၤယၤရၤဘၣ်လၢအဝဲအမဲာ်ညါအသိးန့ၣ်, အဝဲထိၣ်ဂဲၤထီၣ်ဘၣ်ယွၤ, ကီၢ်အံၣ်စရ့လးအကစၢ်ယွၤအတၢ်သးဒိၣ် ခီဖျိအဝဲအတၢ်ဒဲးဘးတဖၣ်ဒီးဆှၢဃီၤပှၤဂီၢ်မုၢ်ဆူတၢ်ဒဲး ဘးဒီးတၢ်ဘါထီၣ်တၢ်ဂီၤတၢ်ဖီၣ်အပူၤန့ၣ်လီၤ.",
			"27": "<sup>27</sup> ကယဲၢ်တၢ်အိၣ်လီၤတဲာ်တမံၤလၢ်လၢ်လၢစီၤဧိၣ်ရံၤမၤတ့ၢ်ဝဲဒီး ကယဲၢ်အဝဲအတၢ်မၤလၢအကဲထီၣ်လိၣ်ထီၣ်တဖၣ်န့ၣ်, ဘၣ်တၢ်ကွဲးနီၣ်ကွဲးဃါအီၤလၢကီၢ်အံၣ်စရ့လးအစီၤပၤတဖၣ်အတၢ် စံၣ်စိၤတဲစိၤအပူၤန့ၣ်လီၤ.",
			"28": "<sup>28</sup> စီၤဧိၣ်ရံၤသံဝဲဒီးဘၣ်တၢ်ခူၣ်လီၤကွံာ်အီၤလၢကီၢ်ၡၤမရံအ ပူၤ, ဒီးအဖိခွါစီၤအၤဃာ်ကဲထီၣ်စီၤပၤလၢအလီၢ်န့ၣ်လီၤ.",
			"29": "<sup>29</sup> လၢကီၢ်ယူဒၤအစီၤပၤအၤစါပၢတၢ်သၢဆံဃိးနံၣ်တနံၣ်အပူၤ န့ၣ်, စီၤဧိၣ်ရံၤအဖိခွါစီၤအၤဃာ်ကဲထီၣ်ကီၢ်အံၣ်စရ့လးအစီၤပၤ, ဒီးအဝဲပၢတၢ်လၢကီၢ်ၡၤမရံခံဆံခံနံၣ်န့ၣ်လီၤ.",
			"30": "<sup>30</sup> အဝဲမၤတ့ၢ်တၢ်ဒဲးဘးထီဒါယွၤအါန့ၢ်ဒံးပှၤလၢအဝဲအမဲာ်ညါ တဂၤလၢ်လၢ်န့ၣ်လီၤ.",
			"31": "<sup>31</sup> တၢ်မၤတၢ်ဒဲးဘးဒ်စီၤယၤရၤဘၣ်အသိးန့ၣ်, လၢအဂီၢ်တလၢမၤဘၣ် အီၤအဃိအဝဲမၤအါထီၣ်ဝဲဒီးဟံးန့ၢ်အမါလၢကီၢ်စံဒိၣ်အစီၤ ပၤအ့သဘၤလးအဖိမုၣ်နီၢ်အံၤစ့ဘ့ၤလးဒီးဘူၣ်ထီၣ်ဘါထီၣ် ဘဧၤလးန့ၣ်လီၤ.",
			"32": "<sup>32</sup> အဝဲဘှီထီၣ်တၢ်လုၢ်ဟံၣ်တဖျၢၣ်လၢဘဧလးအဂီၢ်လၢကီၢ်ၡၤမရံအ ပူၤ, မၤတၢ်လုၢ်လီၢ်တခါလၢအဂီၢ်ဒီးပာ်ဝဲလၢတၢ်လုၢ်ဟံၣ်အပူၤန့ၣ် လီၤ.",
			"33": "<sup>33</sup> အဝဲမၤထီၣ်စ့ၢ်ကီးကစၢ်မုၣ်အၡ့ရၤအဂီၤတခါန့ၣ်လီၤ. အဝဲထိၣ်ဂဲၤထီၣ်ယွၤ, ကီၢ်အံၣ်စရ့လးအကစၢ်ယွၤအတၢ်သးဒိၣ်အါ န့ၢ်ဒံးကီၢ်အံၣ်စရ့လးအစီၤပၤတဖၣ်လၢအဝဲအမဲာ်ညါတက့ၢ်န့ၣ် လီၤ.",
			"34": "<sup>34</sup> ဖဲအဝဲပၢတၢ်အကတီၢ်န့ၣ်စီၤဃံၤမ့လးလၢဝ့ၢ်ဘ့ၤသ့လးသူၣ် ထီၣ်ကဒါက့ၤဝ့ၢ်ယရံၤဃိန့ၣ်လီၤ. ဒ်ယွၤတဲဆိပာ်တ့ၢ်ခီဖျိစီၤနိၣ်အဖိခွါစီၤယိၤၡူအသိးန့ၣ်, စီၤဃံၤမ့လးအဖိခွါဝဲၢ်ကိစီၤအဘံရၣ်ဘၣ်တၢ်မၤသံကွံာ်အီၤ ဖဲအဝဲပာ်လီၤဝ့ၢ်ယရံၤဃိအခီၣ်ထံးဒီးအဖိခွါသဒါစီၤစကံာ်ဘၣ် တၢ်မၤသံကွံာ်အီၤဖဲအဝဲဘှီထီၣ်တြဲၤဖးဒိၣ်တဖၣ်အခါန့ၣ် လီၤ."
		},
		"17": {
			"1": "<sup>1</sup> ဝံတဂၤလၢအမံၤမ့ၢ်စီၤအ့ၤလံယၤ, လၢဝ့ၢ်တံးၡဘး, ကီၢ်ကံးလဧးအပူၤန့ၣ်စံးဘၣ်စီၤပၤအၤဃာ်, “လၢယွၤ, ကီၢ်အံၣ်စရ့လးအကစၢ်ယွၤလၢအမူဝဲလၢယမၤအတၢ်တဂၤ အမံၤအပူၤန့ၣ်, ယတဲဘၣ်နၤလၢမ့တမ့ၢ်လၢယစံးတၢ်တမံၤမံၤဒံးဘၣ်န့ၣ်, ပစီၤထံမ့ၢ်ဂ့ၤတၢ်စူၤထံမ့ၢ်ဂ့ၤတအိၣ်ဘၣ်နီတစဲးလၢဆူညါ ခံနံၣ်မ့တမ့ၢ်သၢနံၣ်အတီၢ်ပူၤဘၣ်လီၤ.”",
			"2": "<sup>2</sup> အန့ၣ်ဒီးယွၤစံးဘၣ်စီၤအ့ၤလံယၤ,",
			"3": "<sup>3</sup> “ဟးထီၣ်ကွံာ်လၢတၢ်လီၢ်အံၤဒီးလဲၤဆူမုၢ်ထီၣ်ဒီးပာ်တဒၢ နသးဘူးဒီးထံကျိဖိကရံသးအနံၤလၢထံကျိယၢ်ဒ့ၣ်အမုၢ်ထီၣ် န့ၣ်တက့ၢ်.",
			"4": "<sup>4</sup> ထံကျိဖိကဟ့ၣ်ထီၣ်နၤလၢထံလၢနကအီအဂီၢ်ဒီးယမၤလိာ်တ့ၢ်စိး ဝၣ်ဃးတဖၣ်လၢကဟဲစိာ်န့ၢ်နၤတၢ်အီၣ်ဖဲန့ၣ်လီၤ.”",
			"5": "<sup>5</sup> စီၤအ့ၤလံယၤစူၢ်ဝဲယွၤအတၢ်မၤလိာ်ဒီးလဲၤအိၣ်ဝဲဖဲထံကျိ ဖိကရံသးအကပၤန့ၣ်လီၤ.",
			"6": "<sup>6</sup> အဝဲအီထံလၢထံကျိဖိအပူၤဒီးစိးဝၣ်ဃးတဖၣ်ဟဲစိာ်န့ၢ်အီၤ ကိၣ်ဒီးတၢ်ညၣ်ကိးမုၢ်ဂီၤဒီးကိးမုၢ်ဟါဒဲးန့ၣ်လီၤ.",
			"7": "<sup>7</sup> တယံာ်ဘၣ်အလီၢ်ခံန့ၣ်ထံကျိဖိလီၤသံးကွံာ်ဝဲမ့ၢ်လၢတၢ်တဟဲ စူၤဘၣ်အဃိန့ၣ်လီၤ.",
			"8": "<sup>8</sup> အန့ၣ်ဒီး, ယွၤစံးဘၣ်စီၤအ့ၤလံယၤ,",
			"9": "<sup>9</sup> “ခဲကနံၣ်အံၤ, လဲၤဆူဝ့ၢ်စၤရဖၤသးဘူးဒီးဝ့ၢ်စံဒိၣ်ဒီး အိၣ်ဖဲန့ၣ်တက့ၢ်. ယမၤလိာ်တ့ၢ်လံမုၣ်ကမဲတဂၤလၢအအိၣ်ဖဲန့ၣ်ဒ်သိးကလုၢ်အီၣ်နၤ လီၤ.”",
			"10": "<sup>10</sup> လၢတၢ်န့ၣ်အဃိစီၤအ့ၤလံယၤလဲၤဃီၤဆူဝ့ၢ်စၤရဖၤသး, ဒီးတုၤအဟဲဝဲဆူဝ့ၢ်အတြဲၤဖးဒိၣ်န့ၣ်အဝဲထံၣ်ဃီၤမုၣ်ကမဲ တဂၤထၢဖှိၣ်သ့ၣ်မုၣ်ဒ့လီၤ. အဝဲစံးဘၣ်အီၤ, “ဝံသးစူၤဟဲစိာ်န့ၢ်ယၤထံအီတခွးတက့ၢ်.”",
			"11": "<sup>11</sup> ဒီးဖဲအလဲၤဝဲဒ်သိးအကဟံးန့ၢ်ထံအီန့ၣ်, အဝဲကိးဃီၤဝဲ, “ဝံသးစူၤဟဲစိာ်န့ၢ်ယၤကိၣ်တစဲးစ့ၢ်ကီးတက့ၢ်.”",
			"12": "<sup>12</sup> မုၣ်ကမဲစံးဆၢအီၤ, “ယဆိၣ်လီၤယသးလၢယွၤ, နကစၢ်လၢအမူဝဲတဂၤအမံၤအပူၤလၢယတအိၣ်ဒီးကိၣ်နီတစဲးဘၣ်. တၢ်လၢအအိၣ်ဒီးယၤခဲလၢာ်န့ၣ်မ့ၢ်ဒၣ်ကိၣ်ကမူၣ်တစှီၤလၢလီခီ တဖျၢၣ်အပူၤဒီးသ့ၣ်စၤယံးအသိတစဲးဖိလၢကိတဖျၢၣ်အပူၤန့ၣ် လီၤ. ယဟဲတ့ၢ်ဖဲအံၤဒ်သိးယကထၢဖှိၣ်သ့ၣ်မုၣ်တနီၤလၢယကက့ၤစိာ်ဆူ ဟံၣ်ဒီးကတဲာ်ကတီၤတၢ်လၢအအိၣ်ဒီးယၤတစဲးဖိအံၤလၢယဖိခွါ ဒီးယၤအဂီၢ်န့ၣ်လီၤ. တၢ်န့ၣ်မ့ၢ်ပတၢ်အီၣ်လၢခံကတၢၢ်ဝံၤဒီးပကလီၤဒိသံကွံာ်န့ၣ်လီၤ.”",
			"13": "<sup>13</sup> စီၤအ့ၤလံယၤစံးဘၣ်အီၤ, “ကိၢ်တၢ်တဂ့ၤ. လဲၤဒီးကတဲာ်ကတီၤသုတၢ်အီၣ်တက့ၢ်. ဘၣ်ဆၣ်မၤဆိကိၣ်အဆံးဖိတလိၣ်လၢတၢ်လၢအအိၣ်ဒီးနၤအပူၤဒီး ဟဲစိာ်တၢ်န့ၣ်ဆူယအိၣ်, ဝံၤဒီးကတဲာ်ကတီၤတၢ်လၢအအိၣ်တီၢ်န့ၣ်လၢနဂီၢ်ဒီးနဖိခွါအဂီၢ်န့ၣ်တက့ၢ်.",
			"14": "<sup>14</sup> အဂ့ၢ်ဒ်အံၤ, တၢ်အံၤမ့ၢ်တၢ်လၢယွၤကီၢ်အံၣ်စရ့လးအကစၢ်ယွၤ စံးဝဲန့ၣ်လီၤ. တချုးဒံးလၢမုၢ်တနံၤလၢယၤ, ယွၤ, မၢလီၤတၢ်ဟဲစူၤဒံးဘၣ်န့ၣ်, နလီခီအပူၤကိၣ်ကမူၣ်တလၢာ်မ့ၢ်ဂ့ၤ, နကိအပူၤသိတလၢာ်မ့ၢ်ဂ့ၤန့ၣ်ဘၣ်.”",
			"15": "<sup>15</sup> မုၣ်ကမဲန့ၣ်လဲၤဃီၤဒီးမၤဝဲဒ်စီၤအ့ၤလံယၤတဲဘၣ်တ့ၢ်အီၤ အသိးဒီးအဝဲသ့ၣ်ခဲလၢာ်အဂီၢ်ကိၣ်အိၣ်ဝဲလၢလၢလီၣ်လီၣ်လၢအါ နံၤအါသီအတီၢ်ပူၤန့ၣ်လီၤ.",
			"16": "<sup>16</sup> ဒ်ယွၤအၢၣ်လီၤတ့ၢ်တၢ်ခီဖျိစီၤအ့ၤလံယၤအသိးန့ၣ်, လၢလီခီပူၤကိၣ်ကမူၣ်တလၢာ်မ့ၢ်ဂ့ၤလၢကိအပူၤသိတလၢာ်မ့ၢ် ဂ့ၤဘၣ်န့ၣ်လီၤ.",
			"17": "<sup>17</sup> လၢခံ, တယံာ်ဘၣ်အတီၢ်ပူၤန့ၣ်, မုၣ်ကမဲအဖိခွါဆါထီၣ်ဝဲဒီး အတၢ်ဆါနးထီၣ်နးထီၣ်ဝဲဒီးလၢခံကတၢၢ်သံဝဲဒၣ်န့ၣ်လီၤ.",
			"18": "<sup>18</sup> အဝဲစံးဘၣ်စီၤအ့ၤလံယၤ, “ကစၢ်ယွၤအပှၤကညီတဂၤဧၢ, နမၤဘၣ်ယၤတၢ်အံၤဘၣ်မနုၤအဃိလဲၣ်. မ့ၢ်နဟဲဖဲအံၤဒ်သိး နကဒုးသ့ၣ်နီၣ်ကစၢ်ယွၤလၢယတၢ်ဒဲးဘးတဖၣ်ဒီးလၢတၢ်န့ၣ်အဃိ ကဒုးအိၣ်ထီၣ်ယဖိခွါအတၢ်သံန့ၣ်ဧါ.”",
			"19": "<sup>19</sup> စီၤအ့ၤလံယၤစံးဝဲ, “ဟ့ၣ်ဃီၤယၤလၢဖိသၣ်ပိာ်ခွါတ က့ၢ်.” အဝဲဟံးထီၣ်ဖိသၣ်ပိာ်ခွါလၢအမိၢ်အစုတီၤလိၤဒီးလဲၤစိာ်ဝဲဆူ ဒၢးလၢထးခီဖဲအအိၣ်ဝဲအလီၢ်ဒီးပာ်လီၤအီၤလၢလီၢ်မံအဖီ ခိၣ်န့ၣ်လီၤ.",
			"20": "<sup>20</sup> အန့ၣ်ဝံၤဒီးအဝဲဘါထုကဖၣ်တၢ်လၢအကလုၢ်ဖးဒိၣ်, “အိယွၤ, ယကစၢ်ယွၤဧၢ, ဘၣ်မနုၤအဃိလၢနမၤဘၣ်တၢ်နးနးကလဲာ် တမံၤအံၤဆူမုၣ်ကမဲတဂၤအံၤန့ၣ်လဲၣ်. အဝဲသးကညီၤတၢ်တုၤဒၣ်လဲာ်လၢအအံးထွဲကွၢ်ထွဲယၤ, ဒီးခဲအံၤနမၤသံအဖိခွါလီၤဧါ.”",
			"21": "<sup>21</sup> အန့ၣ်ဒီး, စီၤအ့ၤလံယၤစူၣ်မံလီၤအသးလၢဖိသၣ်အဖီခိၣ်သၢ ဘျီဒီးဘါထုကဖၣ်ဝဲ, “အိယွၤ, ယကစၢ်ယွၤဧၢ, ဟ့ၣ်ကဒါက့ၤဖိသၣ်အံၤအသးသမူတက့ၢ်.”",
			"22": "<sup>22</sup> ယွၤစံးဆၢစီၤအ့ၤလံယၤအတၢ်ထုကဖၣ်, ဒီးဖိသၣ်စးထီၣ်သါကဒါက့ၤဒီးမူက့ၤဝဲန့ၣ်လီၤ.",
			"23": "<sup>23</sup> စီၤအ့ၤလံယၤဟဲက့ၤစိာ်လီၤဖိသၣ်ဆူဟံၣ်အဖီလာ်တတီၤဆူ အမိၢ်အအိၣ်ဒီးစံးဘၣ်အီၤ, “ကွၢ်တက့ၢ်. နဖိခွါမူဝဲလီၤ.”",
			"24": "<sup>24</sup> မုၣ်ကမဲစံးဆၢအီၤ, “ဒီးခဲကနံၣ်အံၤ, ယသ့ၣ်ညါလၢနမ့ၢ်ကစၢ် ယွၤအပှၤကညီတဂၤဒီးလၢယွၤကတိၤတၢ်နီၢ်နီၢ်ခီဖျိနၤလီၤ.”"
		},
		"18": {
			"1": "<sup>1</sup> တယံာ်ဘၣ်ဝံၤအလီၢ်ခံ, လၢတၢ်ယီၤဃ့သၢနံၣ်တနံၣ်အပူၤန့ၣ်ယွၤ စံးဘၣ်စီၤအ့ၤလံယၤ, “လဲၤဒီးဒုးနဲၣ်နသးလၢစီၤပၤအၤဃာ်, ဒီးယကဒုးဟဲစူၤလီၤတၢ်လီၤ.”",
			"2": "<sup>2</sup> လၢတၢ်န့ၣ်အဃိစီၤအ့ၤလံယၤစးထီၣ်လဲၤတၢ်န့ၣ်လီၤ. မ့ၢ်တၢ်ဆၢကတီၢ်ဖဲတၢ်သၣ်ဝံၤလီၤဒိလၢကီၢ်ၡၤမရံအပူၤနးက တၢၢ်,",
			"3": "<sup>3</sup> အဃိ, စီၤအၤဃာ်ကိးန့ၢ်စီၤဧိၤဘါဒယၤလၢအမ့ၢ်ပှၤကွၢ်ထွဲ တၢ်အခိၣ်လၢနီပူၤန့ၣ်လီၤ. (စီၤဧိၤဘါဒယၤမ့ၢ်ပှၤအဲၣ်ထူအဲၣ် ယွၤဒိၣ်မးတဂၤ,",
			"4": "<sup>4</sup> ဒီးဖဲနီၢ်အံၤစ့ဘ့ၤလးမၤသံကွံာ်ယွၤအဝံတဖၣ်အခါန့ၣ်, စီၤဧိၤဘါဒယၤဟံးန့ၢ်အဝဲသ့ၣ်အကျါဝံတကယၤဒီးပာ်ခူသူၣ် အဝဲသ့ၣ်လၢလၢၢ်ကအိတဖၣ်အပူၤခံကရူၢ်, တကရူၢ်ပှၤအဂၤယဲၢ်ဆံစုာ်စုာ်ဒီးလုၢ်အီၣ်လုၢ်အီအဝဲသ့ၣ်လၢတၢ် အီၣ်ဒီးထံန့ၣ်လီၤ.)",
			"5": "<sup>5</sup> စီၤအၤဃာ်စံးဘၣ်စီၤဧိၤဘါဒယၤ, “မ်ပကလဲၤကွၢ်တၢ်လၢကယဲၢ် ထံထီၣ်ပၢၢ်ဒီးကယဲၢ်ထံကျိအထၣ်လၢကီၢ်ပူၤဒ်သိးပကထံၣ်ဘၣ်လၢ, မ့ၢ်ပထံၣ်န့ၢ်နီၣ်ဧိၤမံၤဧိၤလၢအကလၢဝဲလၢပကသ့ၣ်တဖၣ်ဒီး ကသ့ၣ်လၤတဖၣ်ကအီၣ်ဒီးမူဝဲအဂီၢ်န့ၣ်ဧါ. ဘၣ်သ့ၣ်သ့ၣ်ပတမၤသံဘၣ်ပဆၣ်ဖိကီၢ်ဖိနီတဒုဒုဘၣ်.”",
			"6": "<sup>6</sup> အဝဲသ့ၣ်အသးလီၤပလိာ်လၢတဂၤစုာ်စုာ်ကလဲၤဒီးဆှၣ်ကွၢ်တၢ်လၢ လီၢ်ကဝီၤမတၤလၢကီၢ်ပူၤ, ဒီးဟးထီၣ်ဝဲတဂၤတကျိၤန့ၣ်လီၤ.",
			"7": "<sup>7</sup> ဖဲစီၤဧိၤဘါဒယၤလဲၤတၢ်လၢကျဲန့ၣ်သတူၢ်ကလာ်ထံၣ်လိာ်အသးဒီး စီၤအ့ၤလံယၤန့ၣ်လီၤ. ဒီးအဝဲသ့ၣ်ညါနီၣ်အီၤ, ဒီးထိၣ်လီၤပှီၤအသးလၢအမဲာ်ညါဒီး သံကွၢ်ဝဲ, “တၢ်ဒိၣ်ဧၢ, နမ့ၢ်နီၢ်နီၢ်စီၤအ့ၤလံယၤန့ၣ်ဧါ.”",
			"8": "<sup>8</sup> အဝဲစံးဆၢဝဲ, “မ့ၢ်, ယမ့ၢ်စီၤအ့ၤလံယၤလီၤ. လဲၤဒီးတဲဘၣ်နကစၢ်စီၤပၤလၢယအိၣ်ဖဲအံၤန့ၣ်တက့ၢ်.”",
			"9": "<sup>9</sup> စီၤဧိၤဘါဒယၤစံးဆၢဝဲ, “မ့ၢ်ယမၤတ့ၢ်တၢ်မနုၤတမံၤလၢ နကအဲၣ်ဒိးဒုးလီၤဘၣ်ယၤလၢတၢ်ကီတၢ်ခဲအပူၤလၢစီၤပၤအၤဃာ် ကမၤသံကွံာ်ယၤန့ၣ်လဲၣ်.",
			"10": "<sup>10</sup> လၢယွၤ, နကစၢ်ယွၤလၢအမူဝဲတဂၤအမံၤအပူၤန့ၣ်, ယဆိၣ်လီၤယသးလၢစီၤပၤကွၢ်ဃုနၤလၢထံကီၢ်ကိးဘ့ၣ်ဒဲးအပူၤ လၢဟီၣ်ခိၣ်ချၢန့ၣ်လီၤ. တဘျီလၢ်လၢ်ဖဲထံကီၢ်တဘ့ၣ်အစီၤပၤပာ်ဖျါဝဲလၢနတအိၣ်ဘၣ်လၢ အဝဲအထံကီၢ်အပူၤန့ၣ်, စီၤပၤအၤဃာ်ကဃ့စီၤပၤအဝဲန့ၣ်လၢကဆိၣ်လီၤအသး, လၢတၢ်တထံၣ်န့ၢ်ဘၣ်နၤဘၣ်န့ၣ်လီၤ.",
			"11": "<sup>11</sup> ဒီးခဲကနံၣ်အံၤနသးအိၣ်လၢယကလဲၤဒီးတဲအီၤလၢနအိၣ်ဖဲ အံၤန့ၣ်ဧါ.",
			"12": "<sup>12</sup> တုၤယဟးထီၣ်တဘျီဃီဒီးယွၤအသးမ့ၢ်စိာ်ကွံာ်နၤဆူတၢ်လီၢ်လၢ ယတသ့ၣ်ညါဘၣ်တပူၤပူၤဒီးတၢ်ကမၤအသးဒ်လဲၣ်. ဒီးတုၤယတဲဘၣ်စီၤအၤဃာ်လၢနအိၣ်ဖဲအံၤ, ဒီးအဝဲဃုနၤမ့ၢ်တဘၣ်န့ၣ်ဒီးအဝဲကမၤသံယၤလီၤ. သ့ၣ်နီၣ်ထီၣ်က့ၤလၢယမ့ၢ်တ့ၢ်ပှၤတဂၤလၢအအဲၣ်ထူအဲၣ်ယွၤစးထီၣ် လၢယဖိသၣ်လံၤလံၤန့ၣ်တက့ၢ်.",
			"13": "<sup>13</sup> မ့ၢ်နတနၢ်ဟူတ့ၢ်လၢဖဲနီၢ်အံၤစ့ဘ့ၤလးမၤသံယွၤအဝံတဖၣ် အခါန့ၣ်, ယပာ်ခူသူၣ်တ့ၢ်အဝဲသ့ၣ်အကျါပှၤတကယၤဂၤလၢလၢၢ်ကအိတဖၣ်အပူၤ ခံကရူၢ်, တကရူၢ်ပှၤအဂၤယဲၢ်ဆံစုာ်စုာ်ဒီးလုၢ်အီၣ်လုၢ်အီအီၤလၢတၢ်အီၣ် ဒီးထံန့ၣ်ဘၣ်ဧါ.",
			"14": "<sup>14</sup> လၢတၢ်န့ၣ်အဃိနမၢယလဲၤတဲစီၤပၤလၢနအိၣ်ဖဲအံၤန့ၣ်ကသ့ဒ် လဲၣ်. အဝဲကမၤသံယၤလီၤ.”",
			"15": "<sup>15</sup> စီၤအ့ၤလံယၤစံးဆၢဝဲ, “လၢယွၤသ့တၢ်လၢာ်ကစၢ်လၢအမူဝဲ ဒီးယမၤအတၢ်တဂၤအမံၤအပူၤန့ၣ်, ယအၢၣ်လီၤယသးလၢယကလဲၤဒုးနဲၣ် ဖျါယသးလၢစီၤပၤတနံၤအံၤန့ၣ်လီၤ.”",
			"16": "<sup>16</sup> လၢတၢ်န့ၣ်အဃိစီၤဧိၤဘါဒယၤလဲၤဃီၤဆူစီၤပၤအၤဃာ်အအိၣ် ဒီးတဲအီၤ, ဒီးစီၤအၤဃာ်ဟးထီၣ်လၢကလဲၤထံၣ်စီၤအ့ၤလံယၤအဂီၢ်န့ၣ်လီၤ.",
			"17": "<sup>17</sup> ဖဲစီၤအၤဃာ်ထံၣ်ဘၣ်အီၤန့ၣ်အဝဲစံးဝဲ, “အိမ့ၢ်နၤ, ပှၤမၤကိၢ်မၤဂီၤတၢ်အဒိၣ်ကတၢၢ်လၢကီၢ်အံၣ်စရ့လးအပူၤန့ၣ်ဧါ.”",
			"18": "<sup>18</sup> စီၤအ့ၤလံယၤစံးဆၢအီၤ, “ယတမ့ၢ်ဘၣ်ပှၤမၤကိၢ်မၤဂီၤတၢ် ဘၣ်. မ့ၢ်သုဝဲ, နၤဒီးနပၢ်တခီန့ၣ်လီၤ. သုတစူၢ်ဘၣ်ယွၤအတၢ်မၤ လိာ်တဖၣ်ဘၣ်ဒီးသုဘူၣ်ထီၣ်ဘါထီၣ်ဘဧၤလးအတၢ်ဂီၤတၢ်ဖီၣ်တဖၣ် န့ၣ်လီၤ.",
			"19": "<sup>19</sup> ခဲကနံၣ်အံၤဟ့ၣ်လီၤနကလုၢ်လၢကယဲၢ်ကီၢ်အံၣ်စရ့လးအပှၤဂီၢ်မုၢ် ကဟဲထံၣ်ယၤဖဲကစၢၢ်ကၢ်မ့ၤလးအလိၤန့ၣ်တက့ၢ်. ဟဲကိးဃုာ်ဘဧၤလးအဝံလွံၢ်ကယၤယဲၢ်ဆံဂၤဒီးကစၢ်မုၣ်အၡ့ရၤ အဝံလွံၢ်ကယၤဂၤလၢအဘၣ်တၢ်ဆီၣ်ထွဲမၤစၢၤတ့ၢ်အီၤလၢနီၢ်ပၤ မုၣ်အံၤစ့ဘ့ၤလးန့ၣ်တက့ၢ်.”",
			"20": "<sup>20</sup> လၢတၢ်န့ၣ်အဃိစီၤအၤဃာ်ကိးဖှိၣ်ကယဲၢ်ပှၤအံၣ်စရ့လးဖိ ခဲလၢာ်ဒီးဘဧၤလးအဝံတဖၣ်လၢကဟဲထံၣ်လိာ်အသးဖဲ ကစၢၢ်ကၢ်မ့ၤလးအလိၤန့ၣ်လီၤ.",
			"21": "<sup>21</sup> စီၤအ့ၤလံယၤလဲၤထီၣ်ဆူပှၤဂီၢ်မုၢ်အအိၣ်ဒီးစံးဝဲ, “လၢသုကစံၣ်ညီၣ်တဲာ်သုသးအဂီၢ်န့ၣ်ကယံာ်ဒံးဆံးယံာ်လဲၣ်. ယွၤမ့မ့ၢ်ကစၢ်ယွၤဒီးဘူၣ်ထီၣ်ဘါထီၣ်အီၤတက့ၢ်. ဘဧၤလးမ့မ့ၢ်ကစၢ်ယွၤဒီးဘူၣ်ထီၣ်ဘါထီၣ်အီၤတက့ၢ်.” ဘၣ်ဆၣ်ဒီးပှၤဂီၢ်မုၢ်တကတိၤဘၣ်တၢ်နီတဘီဘၣ်.",
			"22": "<sup>22</sup> အန့ၣ်ဒီးစီၤအ့ၤလံယၤစံးဝဲ, “ယမ့ၢ်ယွၤအဝံထဲတဂၤဧိၤလၢ အအိၣ်လီၤတဲာ်န့ၣ်လီၤ. မ့မ့ၢ်ဘဧၤလးအဝံအိၣ်ဝဲလွံၢ်ကယၤယဲၢ်ဆံဂၤန့ၣ်လီၤ.",
			"23": "<sup>23</sup> ဟဲစိာ်ဂီၤဖံးဖါခံဒုတက့ၢ်. မ်ဘဧၤလးအဝံတဖၣ်ဟံးန့ၢ်တ ဒု, မၤသံကွံာ်အီၤ, ဒီၣ်တဲာ်အီၤတကူာ်တကူာ်, ဒီးပာ်ထီၣ်အီၤလၢသ့ၣ်မုၣ်အဖီခိၣ်တက့ၢ်. ဘၣ်ဆၣ်တဘၣ်ဒွဲၣ်ထီၣ်မ့ၣ်အူတဂ့ၤ. ယကမၤတၢ်တမံၤဃီဒီးဂီၤ ဖံးဖါအဂၤတဒုန့ၣ်လီၤ.",
			"24": "<sup>24</sup> ဝံၤဒီး, မ်ဘဧၤလးအဝံတဖၣ်ဘါထုကဖၣ်တၢ်ဆူအဝဲသ့ၣ်အကစၢ်အ အိၣ်, ဒီးယကဘါထုကဖၣ်တၢ်ဆူယွၤအအိၣ်လီၤ. ဒီးကစၢ်တဂၤလၢအစံးဆၢတၢ်ခီဖျိဆှၢလီၤမ့ၣ်အူန့ၣ်, အဝဲမ့ၢ်ကစၢ်ယွၤလီၤ.” ပှၤဂီၢ်မုၢ်ကိးသတြီထီၣ်အတၢ်ဘၣ်သူၣ်ဘၣ်သးန့ၣ်လီၤ.",
			"25": "<sup>25</sup> အန့ၣ်ဒီး, စီၤအ့ၤလံယၤစံးဘၣ်ဘဧၤလးအဝံတဖၣ်, “မ့ၢ်လၢသုအိၣ်အါဂၤအဃိဟံးန့ၢ်ဂီၤဖံးဖါတဒုဒီးကတဲာ် ကတီၤဆိအီၤတက့ၢ်. ဘါထုကဖၣ်တၢ်ဆူသုကစၢ်အအိၣ်, ဘၣ်ဆၣ်ဆိၣ်ကဲၤထီၣ်သ့ၣ်မုၣ်တဂ့ၤ.”",
			"26": "<sup>26</sup> အဝဲသ့ၣ်ဟံးန့ၢ်ဃီၤဂီၤဖံးဖါလၢအဘၣ်တၢ်ဟဲစိာ်န့ၢ်အီၤ, ကတဲာ်ကတီၤထီၣ်ဝဲဒီးဘါထုကဖၣ်တၢ်ဆူဘဧၤလးအအိၣ်တုၤမုၢ်ထူၣ် အကတီၢ်န့ၣ်လီၤ. အဝဲသ့ၣ်ကိးသတြီထီၣ်ဝဲ, “ဘဧၤလးဧၢ, စံးဆၢပှၤတက့ၢ်.” ဒီးဂဲၤကလံာ်ဝဲဝးတရံးတၢ်လုၢ်လီၢ်လၢအဘှီထီၣ်ဝဲန့ၣ်လီၤ. ဘၣ်ဆၣ်တၢ်စံးဆၢတဟဲနီတမံၤဘၣ်.",
			"27": "<sup>27</sup> တုၤလီၤလၢမုၢ်ထူၣ်အကတီၢ်န့ၣ်, စီၤအ့ၤလံယၤစးထီၣ်မၤလီၤ နံၤဘၣ်ဖၣ်လဲအဝဲသ့ၣ်ဒီးစံးဝဲ, “ဘါထုကဖၣ်ဒိၣ်ထီၣ်တက့ၢ်. အဝဲမ့ၢ်ကစၢ်တဂၤလီၤ. ဘၣ်သ့ၣ်သ့ၣ်ကမ့ၢ်အဝဲအိၣ်လၢတၢ်ဆိကမိၣ်ယိာ်ပူၤမ့ၢ်ဂ့ၤ, အတၢ်ဖံးတၢ်မၤအါမ့ၢ်ဂ့ၤလီၤ. မ့တမ့ၢ်ဘၣ်ဒီးဘၣ်သ့ၣ်သ့ၣ်အဝဲ ကအိၣ်ဒီးတၢ်လဲၤတၢ်က့ၤတပူၤပူၤလီၤ. မ့တမ့ၢ်ဘၣ်န့ၣ်ကမ့ၢ်အဝဲမံဘၣ်အသးဒီးသုကဘၣ်ထိၣ်ဂဲၤထီၣ်အီၤ လီၤ.”",
			"28": "<sup>28</sup> လၢတၢ်န့ၣ်အဃိဘဧၤလးအဝံတဖၣ်ဘါထုကဖၣ်ဒိၣ်ထီၣ်, ဒီးဂဲာ်လီၤအသးလၢဃဲာ်တဖၣ်ဒီးဒီတဖၣ်ဒ်အဝဲသ့ၣ်အလုၢ်အလၢ်အိၣ် ဝဲအသိး, တုၤအသွံၣ်ဟဲယွၤလီၤဝဲန့ၣ်လီၤ.",
			"29": "<sup>29</sup> အဝဲသ့ၣ်ကိးကလူဒိၣ်ထီၣ်ဒံးဒ်ပှၤအပျုၢ်တဖၣ်အသိးတုၤလီၤလၢ မုၢ်ဃ့ၢ်လီၤပှၤလုၢ်တၢ်ပာ်တၢ်အကတီၢ်, ဘၣ်ဆၣ်တၢ်စံးဆၢတဟဲနီတမံၤဘၣ်, တၢ်တနၢ်ဟူဘၣ်တၢ်အသီၣ်နီတမံၤစ့ၢ်ကီးဘၣ်.",
			"30": "<sup>30</sup> အန့ၣ်ဒီး, စီၤအ့ၤလံယၤစံးဘၣ်ပှၤဂီၢ်မုၢ်, “ဟဲသုးဘူးသုသးဆူယအိၣ်တက့ၢ်.” ဒီးအဝဲသ့ၣ်ဟဲပာ်ဖှိၣ်အသးဝးတရံးအီၤန့ၣ်လီၤ. အဝဲမၤဂ့ၤထီၣ်က့ၤယွၤအတၢ်လုၢ်လီၢ်လၢအဘၣ်တၢ်မၤလီၤပှီၢ်ကွံာ် တ့ၢ်အီၤန့ၣ်လီၤ.",
			"31": "<sup>31</sup> အဝဲဟံးထီၣ်လၢၢ်တဆံခံဖျၢၣ်ဒ်ဒူၣ်တဖၣ်လၢအဘၣ်ဃးဒီးစီၤယၤ ကိာ်အဖိခွါတဖၣ်အတၢ်ဂံၢ်အိၣ်ဝဲအသိးန့ၣ်လီၤ. စီၤယၤကိာ်မ့ၢ်ပှၤတဂၤလၢယွၤဟ့ၣ်တ့ၢ်အီၤမံၤလၢအမ့ၢ်ဝဲ စီၤအံၣ်စရ့လးန့ၣ်လီၤ.",
			"32": "<sup>32</sup> အဝဲဘှီထီၣ်ကဒါက့ၤတၢ်လုၢ်လီၢ်လၢတၢ်ဘူၣ်ထီၣ်ဘါထီၣ်ယွၤအဂီၢ် လၢလၢၢ်တဆံခံဖျၢၣ်အံၤန့ၣ်လီၤ. အဝဲခူၣ်တၢ်ကျိၤတကျိၤဝးတရံးတၢ်လုၢ်လီၢ်, လဲၢ်ဝဲတုၤလၢအကတြီၢ်တၢ်ချံခံနာ်န့ၣ်လီၤ.",
			"33": "<sup>33</sup> အန့ၣ်ဒီး, အဝဲပာ်လီၤသ့ၣ်မုၣ်လၢတၢ်လုၢ်လီၢ်အဖီခိၣ်, ဒီၣ်တဲာ်ဂီၤဖံးဖါတကူာ်တကူာ်, ဒီးပာ်ထီၣ်ဝဲလၢသ့ၣ်မုၣ်အဖီ ခိၣ်န့ၣ်လီၤ. အဝဲစံးဝဲ, “မၤပှဲၤထံကိလွံၢ်ကိလၢတၢ်လုၢ် မ့ၣ်အူဒီးသ့ၣ်မုၣ်အဖီခိၣ်န့ၣ်တက့ၢ်.” အဝဲသ့ၣ်မၤဒ်န့ၣ်,",
			"34": "<sup>34</sup> ဒီးအဝဲစံးဝဲ, “မၤကဒီးတဘျီတက့ၢ်.” ဒီးအဝဲသ့ၣ်မၤဝဲ လီၤ. အဝဲစံးဝဲ, “မၤကဒီးအသီတဘျီတက့ၢ်.” ဒီးအဝဲသ့ၣ်မၤဝဲလီၤ.",
			"35": "<sup>35</sup> ထံယွၤလီၤဝဲဝးတရံးတၢ်လုၢ်လီၢ်ဒီးမၤပှဲၤတၢ်ကျိၤန့ၣ်လီၤ.",
			"36": "<sup>36</sup> တုၤနၣ်ရံၣ်လၢမုၢ်ဃ့ၢ်လီၤတၢ်လုၢ်တၢ်ပာ်အကတီၢ်တုၤဝဲန့ၣ်, ဝံအ့ၤလံယၤသုးဘူးအသးဆူတၢ်လုၢ်လီၢ်ဒီးဘါထုကဖၣ်ဝဲ, “အိယွၤ, စီၤအၤဘြၤဟၣ်, စီၤအံၤစဲး, စီၤယၤကိာ်အကစၢ်ယွၤဧၢ, ဒုးနဲၣ်နသးခဲကနံၣ်အံၤလၢနမ့ၢ်ကီၢ်အံၣ်စရ့လးအကစၢ်ယွၤဒီး ယမ့ၢ်နခ့နပှၤဒီးယမၤတၢ်မၤခဲလၢာ်ဒ်နတၢ်မၤလိာ်အသိးန့ၣ်လီၤ.",
			"37": "<sup>37</sup> စံးဆၢယၤ, ယွၤဧၢ, စံးဆၢယၤ, ဒ်သိးပှၤဂီၢ်မုၢ်အံၤကသ့ၣ်ညါ ဝဲလၢနၤ, ယွၤန့ၣ်မ့ၢ်ကစၢ်ယွၤဒီးလၢနဘိးကဒါက့ၤအဝဲသ့ၣ်အသးတဖၣ်ဆူ နအိၣ်န့ၣ်တက့ၢ်.”",
			"38": "<sup>38</sup> ယွၤဆှၢလီၤမ့ၣ်အူဒီးမ့ၣ်အူန့ၣ်အီၣ်ကွံာ်ဝဲတၢ်လုၢ်တၢ်ပာ်, သ့ၣ်မုၣ်, လၢၢ်တဖၣ်ဒီးဟီၣ်ခိၣ်ကမူၣ်ဒီးအီၣ်ဃ့ထီၣ်ကွံာ်စ့ၢ် ကီးထံလၢတၢ်ကျိၤအပူၤန့ၣ်လီၤ.",
			"39": "<sup>39</sup> တုၤပှၤဂီၢ်မုၢ်ထံၣ်ဃီၤတၢ်အံၤန့ၣ်, အဝဲသ့ၣ်ထိၣ်လီၤပှီၤအသး လၢဟီၣ်ခိၣ်လိၤဒီးကိးထီၣ်ဝဲ, “ယွၤမ့ၢ်ကစၢ်ယွၤ, ယွၤထဲတဂၤဧိၤမ့ၢ်ကစၢ်ယွၤန့ၣ်လီၤ.”",
			"40": "<sup>40</sup> စီၤအ့ၤလံယၤမၤလိာ်ပှၤဂီၢ်မုၢ်စံးဝဲ, “ဖီၣ်ဃာ်ဘဧၤလးအ ဝံတဖၣ်တက့ၢ်. ပျဲပူၤဖျဲးအဝဲသ့ၣ်နီတဂၤတဂ့ၤ.” ပှၤဂီၢ်မုၢ်ဖီၣ်ဃာ်အဝဲသ့ၣ်ခဲလၢာ်ဒီးစီၤအ့ၤလံယၤဆှၢဃီၤ အဝဲသ့ၣ်ဆူထံကျိဖိကံၡိၣ်ဒီးမၤသံကွံာ်အဝဲသ့ၣ်န့ၣ်လီၤ.",
			"41": "<sup>41</sup> အန့ၣ်ဒီး, စီၤအ့ၤလံယၤစံးဘၣ်စီၤပၤအၤဃာ်, “ခဲအံၤလဲၤဒီးအီၣ်တၢ်တက့ၢ်. ယနၢ်ဟူဘၣ်တၢ်ဟဲစူၤအသီၣ် သုးဘူးအသးလီၤ.”",
			"42": "<sup>42</sup> ဖဲစီၤအၤဃာ်လဲၤတ့ၢ်ဒ်သိးကအီၣ်တၢ်န့ၣ်, စီၤအ့ၤလံယၤလဲၤထီၣ်ဆူကစၢၢ်ကၢ်မ့ၤလးအဒီခိၣ်, ဖဲအဝဲထိၣ်လီၤပှီၤအသးလၢဟီၣ်ခိၣ်လိၤဒီးပာ်အခိၣ်လၢအခီၣ် လ့ၣ်ခိၣ်အကဆူးန့ၣ်လီၤ.",
			"43": "<sup>43</sup> အဝဲစံးဘၣ်အခ့အပှၤ, “လဲၤဒီးကွၢ်တၢ်ဆူပီၣ်လဲၣ်န့ၣ်တ က့ၢ်.” အခ့အပှၤလဲၤဒီးဟဲက့ၤဒီးစံးဝဲ, “ယတထံၣ်တၢ်နီတမံၤဘၣ်.” စီၤအ့ၤလံယၤတဲဘၣ်အီၤလၢအကလဲၤဒီးကွၢ်တၢ်တုၤအပှဲၤထီၣ်ခဲ လၢာ်နွံစုလီၤ.",
			"44": "<sup>44</sup> နွံစုတစုန့ၣ်အဝဲဟဲက့ၤကဒါက့ၤဒီးစံးဝဲဒၣ်, “ယထံၣ်တၢ်အၢၣ်ဖိတလိၣ်တဒိၣ်ထဲသိးပှၤကညီတဂၤအစု ဟဲထီၣ်လၢပီၣ်လဲၣ်တခီန့ၣ်လီၤ.” စီၤအ့ၤလံယၤမၤလိာ်အခ့အပှၤ, “လဲၤဆူစီၤပၤအၤဃာ်အအိၣ် ဒီးတဲအီၤလၢကက့ၤထီၣ်ဆူအလ့ၣ်ကဟၣ်အပူၤဒီးက့ၤဆူအဟံၣ် တချုးတၢ်စူၤမၤတံာ်တာ်အီၤန့ၣ်လီၤ.”",
			"45": "<sup>45</sup> လၢတစိၢ်ဖိအတီၢ်ပူၤန့ၣ်မူကပိာ်လိၤဘၣ်တၢ်ကးဘၢအီၤလၢတၢ် အၢၣ်ခံးသူတဖၣ်, ကလံၤအူထီၣ်တၢ်ဒီးတၢ်စးထီၣ်ဟဲစူၤလီၤဒိၣ်ဒိၣ်ကလဲာ်လီၤ. စီၤအၤဃာ်ဒိးထီၣ်အလ့ၣ်ကဟၣ်ဒီးစးထီၣ်က့ၤကဒါက့ၤဆူဝ့ၢ်ယံး စရ့လးန့ၣ်လီၤ.",
			"46": "<sup>46</sup> ယွၤအတၢ်စိတၢ်ကမီၤလီၤဘၣ်လၢစီၤအ့ၤလံယၤအလိၤ. အဝဲဒၣ်ကံၢ်တူာ်ထီၣ်အကူအသိးဃံးဃံးလၢအယီၢ်ဒ့အလိၤဒီးဃ့ၢ် ဝဲလၢစီၤအၤဃာ်အမဲာ်ညါဒီတကျဲညါဆူဝ့ၢ်ယံးစရ့လးန့ၣ်လီၤ."
		},
		"19": {
			"1": "<sup>1</sup> စီၤပၤအၤဃာ်စံးဘၣ်အမါနီၢ်အံၤစ့ဘ့ၤလးလၢကယဲၢ်တၢ်လၢစီၤ အ့ၤလံယၤမၤတ့ၢ်ဝဲဒီးအဝဲမၤသံကွံာ်ကယဲၢ်ဘဧၤလးအဝံခဲ လၢာ်ဒ်လဲၣ်န့ၣ်လီၤ.",
			"2": "<sup>2</sup> နီၢ်အံၤစ့ဘ့ၤလးဆှၢဃီၤတၢ်ကစီၣ်တမံၤဆူစီၤအ့ၤလံယၤအအိၣ် ဒီးစံးဝဲ, “ယမ့ၢ်တမၤဘၣ်တၢ်တမံၤဃီဆူနၤဒ်နမၤတ့ၢ်ဘဧၤလးအဝံတဖၣ်အသိး န့ၣ်ဘၣ်ဒီးခဲမုၢ်ဆ့ၣ်တုၤတၢ်ဆၢကတီၢ်ဒ်အံၤန့ၣ်မ်ကစၢ်တဖၣ်မၤ သံကွံာ်ယၤန့ၣ်တက့ၢ်.”",
			"3": "<sup>3</sup> စီၤအ့ၤလံယၤပျံၤတၢ်ဒီးဃ့ၢ်ပူၤဖျဲးလၢအသးသမူအဂီၢ်လီၤ. အဝဲကိးထီၣ်အခ့အပှၤဒီးလဲၤဝဲဆူဝ့ၢ်ဘ့ၢ်ၡဘၤလၢကီၢ်ယူဒၤ အပူၤန့ၣ်လီၤ. အဝဲပာ်တီၢ်အခ့အပှၤဖဲန့ၣ်,",
			"4": "<sup>4</sup> ဒီးစီၤအ့ၤလံယၤလဲၤတၢ်သ့တနံၤကျၢၤဆူပှၢ်လၢ်ကျါန့ၣ်လီၤ. အဝဲအိၣ်ကတီၢ်ဒီးဆ့ၣ်နီၤဝဲလၢသ့ၣ်တထံးအကဒုအဖီလာ်ဒီးဆၢ ဝဲလၢကသံန့ၣ်လီၤ. အဝဲဘါထုကဖၣ်စံးဝဲ, “ယွၤဧၢ, တၢ်အံၤနးဒိၣ်မးလီၤ. ဟံးထီၣ်ကွံာ်ယသးသမူတက့ၢ်. အဂ့ၢ်ဒ်အံၤ, ယတဂ့ၤအါန့ၢ်စ့ၢ်ကီးယမိၢ်ပၢ်ဖံဖုလၢပျၢၤတဖၣ်ဘၣ်.”",
			"5": "<sup>5</sup> အဝဲမံလီၤလၢသ့ၣ်တထံးအဖီလာ်ဒီးမံဘၣ်အသးန့ၣ်လီၤ. သတူၢ်ကလာ်ကလူးတဂၤကိးထီၣ်အီၤဒီးစံးဝဲ, “မံပၢၢ်ထီၣ်ဒီးအီၣ်တၢ်တက့ၢ်.”",
			"6": "<sup>6</sup> အဝဲကွၢ်ဝးတရံးတၢ်ဒီးထံၣ်ဘၣ်ကိၣ်တလိၣ်ဒီးထံတကိအိၣ်ဘူး ဒီးအခိၣ်န့ၣ်လီၤ. အဝဲအီၣ်တၢ်ဒီးအီထံဒီးမံလီၤကဒီးဝဲန့ၣ်လီၤ.",
			"7": "<sup>7</sup> ယွၤအကလူးန့ၣ်ဟဲက့ၤကဒါက့ၤဒီးထိၣ်ဂဲၤထၢၣ်အီၤခံဘျီတ ဘျီဒီးစံးဝဲ, “မံပၢၢ်ထီၣ်ဒီးအီၣ်တၢ်တက့ၢ်. အဂ့ၢ်ဒ်အံၤ, နတၢ်လဲၤကယံၤလၢနဂီၢ်ဒိၣ်မးလီၤ.”",
			"8": "<sup>8</sup> စီၤအ့ၤလံယၤဂဲၤဆၢထၢၣ်, အီၣ်တၢ်အီတၢ်, ဒီးတၢ်အီၣ်တၢ်အီ ဟ့ၣ်ဂံၢ်ဟ့ၣ်ဘါအီၤလၢဝဲလၢကလဲၤတၢ်အသီလွံၢ်ဆံဆူကစၢၢ်စီ ဆှံစံၤနါန့ၣ်လီၤ.",
			"9": "<sup>9</sup> ဖဲန့ၣ်အဝဲလဲၤနုာ်ဆူလၢၢ်ကအိတခါအပူၤလၢကမံဝဲလၢတနၤအဂီၢ် လီၤ. သတူၢ်ကလာ်ယွၤကတိၤဃီၤတၢ်ဒီးအီၤစံးဝဲ, “စီၤအ့ၤလံယၤဧၢ, နမၤတၢ်မနုၤဖဲအံၤန့ၣ်လဲၣ်.”",
			"10": "<sup>10</sup> အဝဲစံးဆၢဝဲ, “ယွၤ, သ့တၢ်လၢာ်ကစၢ်ယွၤဧၢ, ထီဘိယမၤတ့ၢ်နတၢ်မၤဒီးမၤဒၣ်ထဲတဂၤဧိၤအတၢ်မၤန့ၣ်လီၤ. မ့မ့ၢ်ကီၢ်အံၣ်စရ့လးအပှၤဂီၢ်မုၢ်မၤဟးဂီၤကွံာ်အတၢ်အၢၣ်လီၤ ဒီးနၤ, မၤလီၤပှီၢ်ကွံာ်နတၢ်လုၢ်လီၢ်တဖၣ်ဒီးမၤသံကွံာ်လံနဝံခဲလၢာ် န့ၣ်လီၤ. ယမ့ၢ်ပှၤထဲတဂၤဧိၤလၢအအိၣ်လီၤတဲာ်, ဒီးအဝဲသ့ၣ်ကျဲးစၢးမၤ သံယၤန့ၣ်လီၤ.”",
			"11": "<sup>11</sup> ယွၤစံးဘၣ်အီၤ, “ဟးထီၣ်ကွံာ်ဒီးဆၢထၢၣ်လၢယမဲာ်ညါလၢကစၢၢ် ဒီခိၣ်န့ၣ်တက့ၢ်.” ဝံၤဒီးယွၤလဲၤခီဂာ်တၢ်ဒီးဆှၢလီၤကလံၤမုၢ်ဆူၣ်တခါလၢအမၤ သ့ၣ်ဖးတၢ်လူၢ်တၢ်တြီၤဒီးမၤလီၤကလဲလၢၢ်တဖၣ်န့ၣ်လီၤ. ဘၣ်ဆၣ်ယွၤတအိၣ်ဘၣ်လၢကလံၤအူတၢ်အပူၤန့ၣ်ဘၣ်. ကလံၤအူတၢ်ဆိကတီၢ်ကွံာ်အသးဝံၤဟီၣ်ခိၣ်ဟူးဝးဝဲဒၣ်န့ၣ်လီၤ. ဘၣ်ဆၣ်ယွၤတအိၣ်ဘၣ်လၢဟီၣ်ခိၣ်ဟူးဝးဝဲအပူၤန့ၣ်ဘၣ်.",
			"12": "<sup>12</sup> ဖဲဟီၣ်ခိၣ်ဟူးဝးဝံၤအလီၢ်ခံန့ၣ်မ့ၣ်အူအီၣ်တၢ်မၤအသးန့ၣ် လီၤ. ဘၣ်ဆၣ်ယွၤတအိၣ်ဘၣ်လၢမ့ၣ်အူအီၣ်တၢ်အပူၤန့ၣ်ဘၣ်. ဒီးဖဲမ့ၣ်အူအီၣ်တၢ်ဝံၤအလီၢ်ခံန့ၣ်တၢ်ကလုၢ်ကပုာ်လုးတထံၣ် သီၣ်ထီၣ်ဝဲဒၣ်န့ၣ်လီၤ.",
			"13": "<sup>13</sup> တုၤစီၤအ့ၤလံယၤနၢ်ဟူဃီၤတၢ်န့ၣ်ဒီး, အဝဲမၤဘၢအမဲာ်လၢ အဆ့ကၤဖးဒိၣ်ဒီးဟးထီၣ်ဝဲဒီးဆၢထၢၣ်ဖဲလ့ကအိအကျဲစၢၤ န့ၣ်လီၤ. တၢ်ကလုၢ်တထံၣ်စံးဘၣ်အီၤ, “စီၤအ့ၤလံယၤဧၢ, နမၤတၢ်မနုၤဖဲအံၤန့ၣ်လဲၣ်.”",
			"14": "<sup>14</sup> အဝဲစံးဆၢဝဲ, “ယွၤ, သ့တၢ်လၢာ်ကစၢ်ယွၤဧၢ, ထီဘိယမၤဒီးမၤဒၣ်တ့ၢ်နတၢ်မၤထဲနၤတဂၤဧိၤအတၢ်မၤန့ၣ်လီၤ. မ့မ့ၢ်ကီၢ်အံၣ်စရ့လးအပှၤဂီၢ်မုၢ်မၤဟးဂီၤကွံာ်အတၢ်အၢၣ်လီၤ ဒီးနၤ, မၤလီၤပှီၢ်ကွံာ်နတၢ်လုၢ်လီၢ်တဖၣ်, ဒီးမၤသံကွံာ်နဝံခဲလၢာ် န့ၣ်လီၤ. ယမ့ၢ်ပှၤထဲတဂၤဧိၤလၢအအိၣ်လီၤတဲာ်, ဒီးအဝဲသ့ၣ်ကျဲးစၢးမၤသံယၤန့ၣ်လီၤ.”",
			"15": "<sup>15</sup> ယွၤစံးဘၣ်အီၤ, “က့ၤကဒါက့ၤဆူပှၢ်မုၢ်ကနၢဘူးဒီးဝ့ၢ်ဒၤ မ့းစ့း, ဝံၤဒီးလဲၤနုာ်ဆူဝ့ၢ်ပူၤဒီးဖှူစီၤဃစ့လးဒ်ကီၢ်စူၤရံအစီၤပၤ,",
			"16": "<sup>16</sup> ဖှူစီၤနံၣ်ၡံၤအဖိခွါစီၤယ့ၤဟူဒ်ကီၢ်အံၣ်စရ့လးအစီၤပၤ ဒီးစီၤၡၤဖးလၢဝ့ၢ်အၤဘ့လးမဃိလံၤအဖိခွါစီၤအလံၤၡါဒ် သိးကကဲထီၣ်ဝံတဂၤလၢနလီၢ်တက့ၢ်.",
			"17": "<sup>17</sup> ပှၤတဂၤလၢ်လၢ်လၢအပူၤဖျဲးဒီးစီၤဃစ့လးအတၢ်မၤသံန့ၣ်စီၤ ယ့ၤဟူကမၤသံအီၤ, ဒီးပှၤတဂၤလၢ်လၢ်လၢအပူၤဖျဲးဒီးစီၤယ့ၤဟူအတၢ်မၤသံန့ၣ်, စီၤအလံၤၡါကမၤသံအီၤန့ၣ်လီၤ.",
			"18": "<sup>18</sup> အန့ၣ်ဒၣ်လဲာ်, ယကပာ်မူဒံးပှၤဂီၢ်မုၢ်နွံကထိဂၤလၢကီၢ်အံၣ် စရ့လးအပူၤ, ကယဲၢ်ပှၤတဖၣ်လၢအသးတီဒီးယၤ, ဒီးတတီၤလီၤလၢဘဧၤလးအမဲာ်ညါမ့ၢ်ဂ့ၤ, နၢမူအတၢ်ဂီၤတၢ်ဖီၣ်မ့ၢ်ဂ့ၤဘၣ်န့ၣ်လီၤ.",
			"19": "<sup>19</sup> စီၤအ့ၤလံယၤဟးထီၣ်ဝဲဒီးထံၣ်ဘၣ်စီၤအလံၤၡါထဲၣ်တၢ်ဒီး ဂီၤဖံးဖါတဖုလီၤ. လၢအဝဲအမဲာ်ညါန့ၣ်ဂီၤဖံးဖါအိၣ်ဝဲတဆံတဆိ ဒီးအဝဲနီၣ်ဂီၤဖံးဖါလၢခံကတၢၢ်တဆိန့ၣ်လီၤ. စီၤအ့ၤလံယၤဘ့ၣ်လီၤကွံာ်အဆ့ကၤဖးထီဒီးပာ်ထီၣ်ဝဲလၢစီၤ အလံၤၡါအလိၤန့ၣ်လီၤ.",
			"20": "<sup>20</sup> အန့ၣ်ဒီး, စီၤအလံၤၡါပာ်တီၢ်အဂီၤဖံးဖါတဖၣ်, ဃ့ၢ်ပိာ်ထွဲစီၤအ့ၤလံယၤအခံဒီးစံးဝဲ, “ပျဲယက့ၤနၢမူယမိၢ်ဒီးယပၢ် တက့ၢ်. ဝံၤဒီးယကပိာ်နခံလီၤ.” စီၤအ့ၤလံယၤစံးဆၢအီၤ, “ဂ့ၤလံ, က့ၤကဒါက့ၤတက့ၢ်. ယတတြီနၤဘၣ်.”",
			"21": "<sup>21</sup> အန့ၣ်ဝံၤဒီး, စီၤအလံၤၡါလဲၤဆူအဂီၤဖံးဖါတဖုအအိၣ်, မၤသံကွံာ်ဝဲဒီးဖီထီၣ်တၢ်ညၣ်, သူနီၣ်ယိးဘိဒ်သ့ၣ်မုၣ်အသိး လၢမ့ၣ်အူအဂီၢ်န့ၣ်လီၤ. အဝဲဒုးအီၣ်ပှၤဂီၢ်မုၢ်လၢတၢ်ညၣ်ဒီးအဝဲသ့ၣ်အီၣ်ဝဲလီၤ. ဝံၤဒီးအဝဲလဲၤဒီးပိာ်ထီၣ်စီၤအ့ၤလံယၤအခံဒ်အဝဲအပှၤမၤ စၢၤအီၤအသိးန့ၣ်လီၤ."
		},
		"20": {
			"1": "<sup>1</sup> ကီၢ်စူၤရံအစီၤပၤဘ့ၤဟဒးပာ်ဖှိၣ်ထီၣ်ကယဲၢ်အပှၤသုးဖိခဲ လၢာ်, ဒီးဘၣ်တၢ်မၤစၢၤအီၤလၢပှၤပၢတၢ်အဂၤသၢဆံဂၤဃုာ်ဒီးအဝဲ သ့ၣ်အကသ့ၣ်တဖၣ်ဒီးအလ့ၣ်ကဟၣ်တဖၣ်, န့ၣ်လီၤ. အဝဲလဲၤထီၣ်ကဝီၤဃးဝ့ၢ်ၡၤမရံဒီးဒုးထီဒါအီၤန့ၣ်လီၤ.",
			"2": "<sup>2</sup> အဝဲဆှၢလီၤပှၤစိာ်တၢ်ကစီၣ်တဖၣ်ဆူဝ့ၢ်ပူၤ, ဆူကီၢ်အံၣ်စရ့လးအစီၤပၤအၤဃာ်အအိၣ်လၢကစံးဘၣ်အီၤ, “စီၤပၤဘ့ၣ်ဟဒးဟ့ၣ်လီၤအကလုၢ်လၢ,",
			"3": "<sup>3</sup> နကဟ့ၣ်လီၤအးလီၤနစ့ဒီးထူ, နမါလၢအဃံလၤကတၢၢ်တဖၣ်ဒီးနဖိ တဖၣ်အကျါပှၤလၢအဂံၢ်ဆူၣ်ဘါဆူၣ်ကတၢၢ်တဖၣ်န့ၣ်လီၤ.”",
			"4": "<sup>4</sup> စီၤအၤဃာ်စံးဆၢဝဲ, “တဲဘၣ်ယကစၢ်, စီၤပၤဘ့ၣ်ဟဒးလၢ, ယဘၣ်သူၣ်ဘၣ်သးယဲလီၤ. အဝဲဟံးန့ၢ်ယၤဒီးကယဲၢ်တၢ်အိၣ်ဒီးယၤခဲလၢာ်သ့ဝဲန့ၣ်လီၤ.”",
			"5": "<sup>5</sup> လၢခံန့ၣ်, ပှၤစိာ်တၢ်ကစီၣ်တဖၣ်ဟဲကဒါက့ၤဆူစီၤအၤဃာ်အအိၣ်, အိၣ်ဒီးစီၤပၤဘ့ၣ်ဟဒးအတၢ်ဃ့အဂၤတမံၤလၢအစံးဝဲ, “ယမၢလီၤတၢ်ဆူနအိၣ်ဒီးစံးလၢနကဘၣ်ဟ့ၣ်လီၤယၤနစ့, နထူ, နမါတဖၣ်ဒီးနဖိတဖၣ်န့ၣ်လီၤ.",
			"6": "<sup>6</sup> ခဲကနံၣ်အံၤ, ဒ်လဲၣ်ဂ့ၤန့ၣ်, ယကဆှၢလီၤယပဒိၣ်တဖၣ်လၢကကွၢ်ဃု တၢ်လၢနနီဒီးနပဒိၣ်ပပှၢ်တဖၣ်အဟံၣ်ပူၤဒီးကဟံးန့ၢ်ကယဲၢ်တၢ်လၢ အဆိကမိၣ်ဝဲလၢအအိၣ်ဒီးအလုၢ်အပှ့ၤတဖၣ်န့ၣ်လီၤ. အဝဲသ့ၣ်ကလဲၤတုၤဖဲန့ၣ်ခဲမုၢ်ဂီၤလၢအကတီၢ်ဒ်သိးအံၤန့ၣ် လီၤ.”",
			"7": "<sup>7</sup> စီၤပၤအၤဃာ်ကိးန့ၢ်ကယဲၢ်ထံကီၢ်အပှၤခိၣ်ပှၤနၢ်တဖၣ်ဒီးစံး ဝဲ, “သုထံၣ်လၢပှၤတဂၤအံၤအဲၣ်ဒိးမၤဟးဂီၤပှၤလီၤ. အဝဲဆှၢလီၤန့ၢ်ယၤတၢ်ကစီၣ်တမံၤ, ဃ့ဆူၣ်ယမါတဖၣ်ဒီးယဖိတ ဖၣ်, ယစ့ဒီးယထူ, ဒီးယဘၣ်သူၣ်ဘၣ်သးတ့ၢ်ယဲလီၤ.”",
			"8": "<sup>8</sup> ပှၤခိၣ်ပှၤနၢ်တဖၣ်, ဒီးပှၤဂီၢ်မုၢ်တဖၣ်စံးဆၢအီၤ, “ကနၣ်ဃုာ်အီၤနီတစဲးတဂ့ၤ. ခီၣ်ဃၣ်ကွံာ်နသးတဂ့ၤ.”",
			"9": "<sup>9</sup> လၢတၢ်န့ၣ်အဃိစီၤအၤဃာ်စံးဆၢက့ၤစီၤပၤဘ့ၣ်ဟဒးအပှၤစိာ်တၢ် ကစီၣ်တဖၣ်စံးဝဲ, “တဲဘၣ်ယကစၢ်, စီၤပၤန့ၣ်လၢယဘၣ်သူၣ်ဘၣ်သးအဝဲအတၢ်ဃ့ဆူၣ်အခီၣ်ထံးတမံၤကစီ ဒီလီၤ. မ့မ့ၢ်အတၢ်ဃ့ဆူၣ်ခံမံၤတမံၤန့ၣ်ယအၢၣ်လီၤတသ့ဘၣ်.” ပှၤစိာ်တၢ်ကစီၣ်တဖၣ်ဟးထီၣ်ကွံာ်ဝံၤဟဲက့ၤကဒါက့ၤဒီးတၢ် ကစီၣ်အဂၤတမံၤ,",
			"10": "<sup>10</sup> လၢစီၤပၤဘ့ၣ်ဟဒးအအိၣ်စံးဝဲ, “ယကဟဲကိးပှၤလၢလၢလီၣ်လီၣ် လၢကမၤဟးဂီၤသုဝ့ၢ်အံၤတုၤအစိာ်ထီၣ်ကွံာ်ဒၣ်လဲာ်လၢၢ်အက့ အခီတဖၣ်လၢအစုပူၤန့ၣ်လီၤ. ယမ့ၢ်တမၤဒ်န့ၣ်ဘၣ်ဒီးမ်ကစၢ်တဖၣ်တီၢ်ယၤလၢတၢ်သံတက့ၢ်.”",
			"11": "<sup>11</sup> စီၤပၤအၤဃာ်စံးဆၢဝဲ, “တဲဘၣ်စီၤပၤဘ့ၣ်ဟဒးလၢပှၤသုးဖိ နီၢ်နီၢ်တဂၤန့ၣ်, ကတိၤပာ်ကဖၢလၢလီၤဒၣ်အသးလၢတၢ်ဒုးတဘျီ ဝံၤအလီၢ်ခံဒီးတမ့ၢ်ဘၣ်တချုးလၢဒုးတၢ်န့ၣ်ဘၣ်.”",
			"12": "<sup>12</sup> စီၤပၤဘ့ၣ်ဟဒးဒိးန့ၢ်ဘၣ်စီၤအၤဃာ်အတၢ်စံးဆၢဖဲအဝဲဒီး အသိၣ်အမှံၤတဖၣ်, ပှၤပၢတၢ်အဂၤတဖၣ်, အီသကိးတၢ်လၢအဒဲတဖၣ်အပူၤအခါန့ၣ်လီၤ. အဝဲဟ့ၣ်လီၤအကလုၢ်လၢအပှၤတဖၣ်ကကတဲာ်ကတီၤထီၣ်အသးလၢကလဲၤထီၣ် ဒုးဝ့ၢ်န့ၣ်, သတးဒီးအဝဲသ့ၣ်ဟံးန့ၢ်အလီၢ်လၢကဒုးတၢ်အဂီၢ်န့ၣ်လီၤ.",
			"13": "<sup>13</sup> အကတီၢ်ဖဲန့ၣ်ဝံတဂၤလဲၤဆူစီၤပၤအၤဃာ်အအိၣ်ဒီးစံးဝဲ, “ယွၤစံးဝဲဒၣ်, ပျံၤသုးမုၢ်ဖးဒိၣ်န့ၣ်တဂ့ၤ. ယကဟ့ၣ်နၤတၢ်မၤနၢၤအီၤလၢမုၢ်မဆါတနံၤအံၤန့ၣ်လီၤ. ဒီးနကသ့ၣ်ညါလၢယမ့ၢ်ယွၤလီၤ.”",
			"14": "<sup>14</sup> စီၤအၤဃာ်သံကွၢ်အီၤ, “မတၤကကဲခိၣ်ကဲနၢ်လၢတၢ်လဲၤထီၣ်ဒုး တၢ်အဂီၢ်န့ၣ်လဲၣ်.” အဝဲစံးဆၢဝဲ, “ယွၤစံးဝဲဒၣ်, ပှၤသုးခိၣ်သးစၢ်တဖၣ်လၢ အအိၣ်လၢကီၢ်ဆၣ်အပဒိၣ်ဖးဒိၣ်တဖၣ်အတၢ်ပၢအဖီလာ်ကမၤတၢ်န့ၣ် လီၤ.” စီၤပၤသံကွၢ်ဝဲ, “မတၤကမၢသုးမုၢ်ဖးဒိၣ်စးထီၣ်ဒုးတၢ် န့ၣ်လဲၣ်.” ဝံစံးဆၢဝဲ, “မ့ၢ်နၤလီၤ.”",
			"15": "<sup>15</sup> လၢတၢ်န့ၣ်အဃိ, စီၤပၤကိးထီၣ်ပှၤသုးခိၣ်သးစၢ်တဖၣ်လၢအအိၣ် လၢကီၢ်ဆၣ်အသုးခိၣ်ဖးဒိၣ်တဖၣ်အတၢ်ပၢအဖီလာ်ဒီးပှၤခဲလၢာ် အိၣ်ဝဲခံကယၤသၢဆံဂၤန့ၣ်လီၤ. အန့ၣ်ဝံၤအဝဲကိးထီၣ်ဝဲကီၢ်အံၣ်စရ့လးအသုးမုၢ်ဒီးပှၤခဲ လၢာ်အိၣ်ဝဲနွံကထိဂၤန့ၣ်လီၤ.",
			"16": "<sup>16</sup> တၢ်ဒုးစးထီၣ်မၤအသးဖဲမုၢ်ထူၣ်အကတီၢ်ဖဲစီၤဘ့ၣ်ဟဒးဒီး အသိၣ်အမှံၤသၢဆံဂၤအီမူၤအသးလၢဒဲတဖၣ်အပူၤအခါန့ၣ်လီၤ.",
			"17": "<sup>17</sup> ပှၤသုးဖိသးစၢ်တဖၣ်လဲၤထီၣ်ဆိဝဲန့ၣ်လီၤ. ပှၤကွၢ်ဟုၣ်ကွၢ်စူးတၢ်ဖိတဖၣ်လၢအဘၣ်တၢ်ဆှၢလီၤအီၤလၢစီၤ ဘ့ၣ်ဟဒးက့ၤစံးဘၣ်အီၤလၢပှၤသုးဖိတဖုဟဲထီၣ်ဝဲလၢကီၢ်ၡၤ မရံအပူၤန့ၣ်လီၤ.",
			"18": "<sup>18</sup> အဝဲဟ့ၣ်လီၤအကလုၢ်စံးဝဲ, “အဝဲသ့ၣ်မ့ၢ်ဟဲထီၣ်လၢကဒုးတၢ် အဂီၢ်မ့ၢ်ဂ့ၤ, ကဃ့တၢ်မၤဃူမၤဖိးအဂီၢ်မ့ၢ်ဂ့ၤန့ၣ်ဖီၣ်န့ၢ်မူဒံးအဝဲ သ့ၣ်တက့ၢ်.”",
			"19": "<sup>19</sup> ပှၤသုးဖိသးစၢ်သ့ၣ်တဖၣ်စးထီၣ်ဒုးတၢ်ဒီးအံၣ်စရ့လးအသုး မုၢ်အတၢ်ပိာ်ထွဲထီၣ်အခံ,",
			"20": "<sup>20</sup> ဒီးပှၤတဂၤဘၣ်တဂၤစုာ်စုာ်မၤသံကွံာ်ပှၤလၢအဒုးဝဲန့ၣ်လီၤ. ပှၤစူၤရံဖိတဖၣ်ဃ့ၢ်ပူၤဖျဲးကွံာ်အသးအိၣ်ဒီးပှၤအံၣ်စရ့လး ဖိအတၢ်လူၤထွဲအခံဆူၣ်ဆူၣ်န့ၣ်လီၤ. မ့မ့ၢ်စီၤဘ့ၣ်ဟဒးဃ့ၢ်ပူၤဖျဲးကွံာ်လၢကသ့ၣ်အလိၤဃုာ်ဒီးပှၤ ဒိးကသ့ၣ်သုးဖိတနီၤန့ၣ်လီၤ.",
			"21": "<sup>21</sup> စီၤပၤအၤဃာ်လဲၤထီၣ်ဆူတၢ်ဒုးအပျီပူၤဒီးမၤန့ၢ်ကွံာ်ကသ့ၣ် တဖၣ်ဒီးလ့ၣ်ကဟၣ်တဖၣ်ဒီးဒုးတူၢ်ဘၣ်ပှၤစူၤရံဖိတဖၣ်လၢတၢ်ဃၣ် ကွံာ်လၢအနးဒိၣ်မးတမံၤန့ၣ်လီၤ.",
			"22": "<sup>22</sup> အန့ၣ်ဝံၤဒီး, ဝံန့ၣ်, လဲၤဆူစီၤပၤအၤဃာ်အအိၣ်ဒီးစံးဝဲ, “က့ၤကဒါက့ၤဒီးဒုးဆူၣ်ထီၣ်နသုးမုၢ်အဂံၢ်အဘါ, ဒီးမၤထီၣ်တၢ်ကူၣ်ကျဲၤအဂ့ၤတဖၣ်တက့ၢ်. အဂ့ၢ်ဒ်အံၤ, တၢ်မဲထီၣ်အကတီၢ်ခဲကိာ်တဘျီန့ၣ်, ကီၢ်စူၤရံအစီၤပၤကဟဲထီၣ်ဒုးကဒီးတၢ်န့ၣ်လီၤ.”",
			"23": "<sup>23</sup> စီၤပၤဘ့ၣ်ဟဒးအပဒိၣ်ပပှၢ်တဖၣ်စံးဘၣ်အီၤ, “ကီၢ်အံၣ်စရ့လးအကစၢ်တဖၣ်မ့ၢ်ကစၢၢ်ကလိအကစၢ်တဖၣ်, ဒီးလၢတၢ်န့ၣ်အဃိပှၤအံၣ်စရ့လးဖိတဖၣ်မၤနၢၤပှၤန့ၣ်လီၤ. ဘၣ်ဆၣ်ပမ့ၢ်ဒုးအဝဲသ့ၣ်လၢတၢ်ပၢၤခိၣ်တဖၣ်န့ၣ်, ပကနၢၤအဝဲသ့ၣ်သပှၢ်ကတၢၢ်န့ၣ်လီၤ.",
			"24": "<sup>24</sup> ခဲအံၤသုးကွံာ်ပှၤပၢတၢ်သၢဆံခံဂၤလၢအတၢ်ကဲခိၣ်ကဲနၢ် အလီၢ်တဖၣ်ဒီးပာ်က့ၤသုးခိၣ်ဖးဒိၣ်တဖၣ်လၢအဝဲသ့ၣ်အလီၢ်န့ၣ်တ က့ၢ်.",
			"25": "<sup>25</sup> ဝံၤဒီး, ဃုထၢပာ်ဖှိၣ်သုးမုၢ်တဖုလၢအဒိၣ်ထဲသိးဒီးသုး မုၢ်တဖုလၢအဃ့ၢ်သဒၣ်ကွံာ်တ့ၢ်နၤ, အိၣ်ဒီးကသ့ၣ်တဖၣ်ဒီးလ့ၣ်ကဟၣ်တဖၣ်အနီၣ်ဂံၢ်တမံၤဃီဒ်လၢညါ အသိးတက့ၢ်. ပကဒုးပှၤအံၣ်စရ့လးဖိတဖၣ်လၢတၢ်ပၢၤခိၣ်တဖၣ်ဒီးတဘျီညါအံၤ ပကနၢၤကွံာ်အဝဲသ့ၣ်န့ၣ်လီၤ.” စီၤပၤဘ့ၣ်ဟဒးအၢၣ်လီၤအီၤဒီးမၤထွဲဝဲအဝဲသ့ၣ်အတၢ်ဟ့ၣ်ကူၣ် န့ၣ်လီၤ.",
			"26": "<sup>26</sup> တုၤတၢ်မဲထီၣ်အကတီၢ်တုၤဝဲန့ၣ်, အဝဲကိးထီၣ်အပှၤတဖၣ်ဒီးလဲၤ တၢ်ဃုာ်ဒီးအဝဲသ့ၣ်ဆူဝ့ၢ်အဖ့းလၢတၢ်လဲၤထီၣ်ဒုးပှၤအံၣ်စရ့ လးဖိတဖၣ်အဂီၢ်န့ၣ်လီၤ.",
			"27": "<sup>27</sup> ပှၤအံၣ်စရ့လးဖိတဖၣ်ဘၣ်တၢ်ကိးထီၣ်အီၤဒီးဒုးသိးထီၣ်အီၤ တၢ်စုကဝဲၤန့ၣ်လီၤ. အဝဲသ့ၣ်လဲၤထီၣ်ဝဲဒီးသူၣ်အဒဲ ခံဖုအိၣ်ကွၢ်ဆၢညါပှၤစူၤရံဖိတဖၣ်န့ၣ်လီၤ. ပှၤအံၣ်စရ့လးဖိတဖၣ်လီၤဂာ်ဒီးမဲာ်တဲးလဲးအဖုအဆံးဖိခံ ဖု, ဖဲတၢ်ထိၣ်သတြီၤအီၤဒီးပှၤစူၤရံဖိတဖၣ်လၢအရၤလီၤအသးပှဲၤ ဒၣ်တၢ်ပျီပူၤန့ၣ်လီၤ.",
			"28": "<sup>28</sup> ဝံတဂၤလဲၤဆူစီၤပၤအၤဃာ်အအိၣ်ဒီးစံးဝဲ, “အအံၤမ့ၢ်တၢ်လၢယွၤစံးဝဲန့ၣ်လီၤ. မ့ၢ်လၢပှၤစူၤရံဖိ သ့ၣ်တဖၣ်စံးဝဲလၢယမ့ၢ်ကစၢၢ်ကလိအကစၢ်တဂၤဒီးတမ့ၢ်ဘၣ်တၢ်ပၢၤ ခိၣ်အကစၢ်ဘၣ်အဃိယကဟ့ၣ်နၤတၢ်မၤနၢၤလၢအဝဲသ့ၣ်အသုးမုၢ်ဖး ဒိၣ်အဖီခိၣ်ဒီး, နၤဒီးနပှၤဂီၢ်မုၢ်ကသ့ၣ်ညါလၢယမ့ၢ်ယွၤန့ၣ်လီၤ.”",
			"29": "<sup>29</sup> လၢနွံသီအတီၢ်ပူၤန့ၣ်, ပှၤစူၤရံဖိတဖၣ်ဒီးပှၤအံၣ်စရ့လး ဖိတဖၣ်အိၣ်ဒၣ်လၢအသူၣ်ဒဲအလီၢ်တဖၣ်, ကွၢ်ဆၢညါလိာ်အသးန့ၣ်လီၤ. လၢနွံနံၤတနံၤန့ၣ်အဝဲသ့ၣ်စးထီၣ်ဒုးလိာ်အသးဒီးပှၤအံၣ် စရ့လးဖိမၤသံကွံာ်ပှၤစူၤရံဖိအဂၤတကလီၢ်န့ၣ်လီၤ.",
			"30": "<sup>30</sup> ပှၤအိၣ်မူလီၤတဲာ်ဒံးတဖၣ်ဃ့ၢ်ပူၤဖျဲးဝဲဆူဝ့ၢ်အဖ့းအပူၤ ဒီးဖဲန့ၣ်ဝ့ၢ်ခိၣ်ဒူတဖၣ်လီၤပှီၢ်ဝဲလၢပှၤခံကလးနွံကထိဂၤ အလိၤန့ၣ်လီၤ. စီၤဘ့ၣ်ဟဒးစ့ၢ်ကီးဃ့ၢ်ပူၤဖျဲးဝဲဆူဝ့ၢ်ပူၤဒီးလဲၤအိၣ် သဒၢအသးဖဲဟံၣ်တဟံၣ်အဒၢးလၢတၢ်သးကံၢ်ပူၤန့ၣ်လီၤ.",
			"31": "<sup>31</sup> အဝဲအပဒိၣ်ပပှၢ်တဖၣ်လဲၤဆူအအိၣ်ဒီးစံးဘၣ်အီၤ, “ပနၢ်ဟူတ့ၢ်လၢကီၢ်အံၣ်စရ့လးအစီၤပၤတဖၣ်သးကညီၤတၢ်သ့ လီၤ. ဟ့ၣ်ပှၤတၢ်ပျဲလၢပကလဲၤဆူကီၢ်အံၣ်စရ့လးအစီၤပၤအအိၣ်, အိၣ်ဒီးဆ့ကၤထၢၣ်တၢ်ကံးယာ်လၢပယီၢ်ဒ့တဖၣ်အလိၤဒီးပျံၤတဖၣ် လၢပကိာ်တဖၣ်အလိၤဒီးဘၣ်သ့ၣ်သ့ၣ်အဝဲကပျဲပူၤဖျဲးနသးသမူ န့ၣ်လီၤ.”",
			"32": "<sup>32</sup> လၢတၢ်န့ၣ်အဃိအဝဲသ့ၣ်စၢထီၣ်ထၢၣ်တၢ်ကံးယာ်လၢအယီၢ်ဒ့တဖၣ် အလိၤဒီးပျံၤလၢအကိာ်တဖၣ်အလိၤ, လဲၤဝဲဆူစီၤပၤအၤဃာ်အအိၣ်ဒီးစံးဝဲ, “နခ့နပှၤစီၤဘ့ၣ်ဟဒးဃ့ကညးနၤလၢအသးသမူအဂီၢ်န့ၣ်လီၤ.” စီၤအၤဃာ်စံးဆၢဝဲ, “မ့ၢ်အဝဲအိၣ်မူဒံးဧါ. ဂ့ၤလီၤ. အဝဲလီၤဂာ်ဒ်သိးဒီပုၢ်ဝဲၢ်ခွါတဂၤလၢယဂီၢ်န့ၣ်လီၤ.”",
			"33": "<sup>33</sup> စီၤဘ့ၣ်ဟဒးအပဒိၣ်ပပှၢ်တဖၣ်ခိးကွၢ်တၢ်ပနီၣ်အဂ့ၤတမံၤ, ဒီးဖဲစီၤအၤဃာ်စံးဝဲ, “ဒီပုၢ်ဝဲၢ်ခွါ” န့ၣ်, အဝဲသ့ၣ်ဟံးန့ၢ်တၢ်ခွဲးတၢ်ယာ်တဘျီဃီဒီးစံးဝဲ, “ဒ်နစံးအသိး, စီၤဘ့ၣ်ဟဒးမ့ၢ်နဒီပုၢ်ဝဲၢ်ခွါလီၤ.” စီၤအၤဃာ်မၤလိာ်ဝဲ, “ဟဲကိးအီၤဆူယအိၣ်တက့ၢ်.” တုၤစီၤဘ့ၣ်ဟဒးဟဲတုၤဝဲန့ၣ်စီၤအၤဃာ်ကွဲဃီၤအီၤလၢကဒိး ထီၣ်လ့ၣ်ကဟၣ်ဃုာ်ဒီးအီၤန့ၣ်လီၤ.",
			"34": "<sup>34</sup> စီၤဘ့ၣ်ဟဒးစံးဘၣ်အီၤ, “ယကဟ့ၣ်ကဒါက့ၤနၤဝ့ၢ်တဖၣ်လၢယပၢ်မၤန့ၢ်ကွံာ်လၢနပၢ်အအိၣ်, ဒီးနကပာ်လီၤတၢ်ကူၣ်တၢ်ကၤအလီၢ်ခၢၣ်သးတတီၤလၢနဂီၢ်ဒၣ်နဲလၢ ဝ့ၢ်ဒၤမ့းစ့းအပူၤ, ဒ်ယပၢ်မၤတ့ၢ်ဝဲလၢဝ့ၢ်ၡၤမရံအပူၤအသိးန့ၣ်လီၤ.” စီၤအၤဃာ်စံးဆၢဝဲ, “လၢတၢ်အၢၣ်လီၤလိာ်သကိးသးတဖၣ်အံၤ အဃိယကပျၢ်ပူၤဖျဲးနၤလီၤ.” အဝဲမၤတၢ်အၢၣ်လီၤလိာ်သးဒီးအီၤဒီးပျၢ်ကွံာ်အီၤန့ၣ်လီၤ.",
			"35": "<sup>35</sup> ဒ်ယွၤဟ့ၣ်လီၤတၢ်ကလုၢ်အသိးန့ၣ်ဝံတဖၣ်အကရၢတကရၢ, အကရၢဖိတဂၤမၢအဝံကဒဲကဒဲဒီးအီၤတဂၤတီၢ်အီၤန့ၣ်လီၤ. ဘၣ်ဆၣ်အဝဲဂ့ၢ်လိာ်ဝဲ,",
			"36": "<sup>36</sup> အဃိ, အဝဲဒၣ်စံးဘၣ်အီၤ, “မ့ၢ်လၢနတစူၢ်ဘၣ်ယွၤအတၢ်မၤလိာ်ဘၣ်အဃိ, တုၤနဟးထီၣ်ကွံာ်လၢယအိၣ်တဘျီဃီန့ၣ်ခ့ယုၢ်တဒုကမၤသံနၤ န့ၣ်လီၤ.” တုၤအဝဲဟးထီၣ်တဘျီဃီန့ၣ်ခ့ယုၢ်တဒုဟဲထီၣ်ဒီးမၤသံကွံာ် အီၤန့ၣ်လီၤ.",
			"37": "<sup>37</sup> အန့ၣ်ဝံၤဒီးဝံတဂၤဃီအံၤလဲၤဝဲဆူပှၤအဂၤတဂၤအအိၣ်ဒီးစံး ဝဲ, “တီၢ်ယၤတက့ၢ်.” ပှၤတဂၤန့ၣ်မၤဝဲဒ်န့ၣ်လီၤ. အဝဲတီၢ်အီၤလၢတၢ်တီၢ်လၢအဆါမးတမံၤဒီးမၤဆါအီၤလီၤ.",
			"38": "<sup>38</sup> ဝံန့ၣ်ဘိၣ်ထီၣ်အမဲာ်ဒီးတၢ်ကံးယာ်တဘ့ၣ်လၢကပျိာ်လီၤဆီ အသးအဂီၢ်ဒီးလဲၤဃီၤဒီးဂဲၤဆၢထၢၣ်ဝဲလၢကျဲကပၤခိးဝဲလၢ ကီၢ်အံၣ်စရ့လးအစီၤပၤကလဲၤခီဂာ်တၢ်အဂီၢ်န့ၣ်လီၤ.",
			"39": "<sup>39</sup> ဖဲစီၤပၤလဲၤခီဂာ်တၢ်န့ၣ်, ဝံန့ၣ်ကိးဃီၤအီၤဒီးစံးဝဲ, “တၢ်ဒိၣ်ကစၢ်စီၤပၤဧၢ, ယဒုးတၢ်လၢတၢ်ဒုးအပူၤ, ဖဲပှၤသုးဖိတဂၤဟဲစိာ်ဒုၣ်ဒါလၢအဖီၣ်န့ၢ်ဝဲတဂၤဆူယအိၣ် ဒီးစံးဝဲ, ကွၢ်ဟုၣ်ပှၤတဂၤအံၤတက့ၢ်. အဝဲမ့ၢ်ထူၣ်ဖျဲးကွံာ်န့ၣ်, နကဘၣ်ဟ့ၣ်တၢ်အပှ့ၤလၢနသးသမူဒၣ်နဲမ့တမ့ၢ်, နကဘၣ်ဟ့ၣ်စ့အဘ့ၣ်သၢကထိဒ်တၢ်အပှ့ၤအသိးန့ၣ်လီၤ.",
			"40": "<sup>40</sup> ဘၣ်ဆၣ်လၢယတၢ်မၤအါတ့ၢ်လၢတၢ်အဂၤတဖၣ်အဃိဒီးပှၤတဂၤ န့ၣ်ထူၣ်ဖျဲးကွံာ်ဝဲန့ၣ်လီၤ.” စီၤပၤစံးဆၢအီၤ, “နစံၣ်ညီၣ်လီၤနသးဒၣ်နဲ, ဒီးနကဘၣ်ဟ့ၣ်နတၢ်ကမၣ်အပှ့ၤန့ၣ်လီၤ.”",
			"41": "<sup>41</sup> ဝံန့ၣ်ဖှီကွံာ်တၢ်ကံးယာ်လၢအမဲာ်သၣ်လိၤဒီးတဘျီဃီစီၤပၤ သ့ၣ်ညါနီၣ်အီၤဒ်ဝံတဖၣ်အကျါ, ဝံတဂၤအသိးန့ၣ်လီၤ.",
			"42": "<sup>42</sup> အန့ၣ်ဒီး, ဝံန့ၣ်စံးဘၣ်စီၤပၤ, “အအံၤမ့ၢ်ယွၤအတၢ်ကတိၤန့ၣ် လီၤ. မ့ၢ်လၢနပျဲပူၤဖျဲးကွံာ်ပှၤတဂၤလၢယမၤလိာ်လၢကဘၣ်တၢ်မၤသံ ကွံာ်အီၤအသးသမူအဃိန့ၣ်, နကဘၣ်ဟ့ၣ်က့ၤတၢ်အံၤအပှ့ၤလၢနသးသမူဒၣ်နဲ, ဒီးနသုးမုၢ်ကဘၣ်တၢ်မၤဟးဂီၤကွံာ်အီၤလၢနပျဲအဝဲအသုးမုၢ် ပူၤဖျဲးကွံာ်အဃိန့ၣ်လီၤ.”",
			"43": "<sup>43</sup> စီၤပၤက့ၤကဒါက့ၤဝဲဆူအဟံၣ်လၢကီၢ်ၡၤမရံဒီးတၢ်ကိၢ်တၢ် ဂီၤတၢ်သူၣ်လီၤဘှံးသးလီၤတီၤန့ၣ်လီၤ."
		},
		"21": {
			"1": "<sup>1</sup> လၢစီၤပၤအၤဃာ်အနီလၢဝ့ၢ်ယံးစရ့လးအကပၤန့ၣ်စီၤနၤဘိး အစပံးလီၢ်အိၣ်ဝဲဒၣ်န့ၣ်လီၤ.",
			"2": "<sup>2</sup> ဘၣ်မုၢ်တနံၤစီၤအၤဃာ်စံးဘၣ်စီၤနၤဘိး, “ပျဲယဟံးန့ၢ် နစပံးလီၢ်န့ၣ်တက့ၢ်. အဂ့ၢ်ဒ်အံၤ, အိၣ်ဘူးဒီးယနီ, ဒီးယအဲၣ်ဒိးသူတၢ်လီၢ်န့ၣ်လၢတၢ်ဒိးတၢ်လၣ်အကရၢၢ်တခါန့ၣ် လီၤ. လၢတၢ်န့ၣ်အဂီၢ်, ယကဟ့ၣ်နၤစပံးလီၢ်အဂ့ၤဒိၣ်တက့ၢ်မ့တမ့ၢ်, နမ့ၢ်ဘၣ်နသးဒီးယကဟ့ၣ်နၤတၢ်အပှ့ၤတမံၤလၢအကြၢးဝဲ ဘၣ်ဝဲန့ၣ်လီၤ.”",
			"3": "<sup>3</sup> စီၤနၤဘိးစံးဆၢဝဲ, “ယန့ၢ်သါဘၣ်စပံးလီၢ်အံၤလၢယမိၢ်ပၢ် ဖံဖုလၢပျၢၤတဖၣ်အအိၣ်န့ၣ်လီၤ. မ်ယွၤတြီယၤလၢယကပျဲနမၤန့ၢ်အီၤန့ၣ်တက့ၢ်.”",
			"4": "<sup>4</sup> စီၤအၤဃာ်က့ၤကဒါက့ၤဆူဟံၣ်လၢတၢ်သူၣ်လီၤဘှံးသးလီၤတီၤ, ဒီးတၢ်သူၣ်ဒိၣ်သးဖျိးအပူၤလၢတၢ်လၢစီၤနၤဘိးစံးဘၣ်တ့ၢ် အီၤအဃိန့ၣ်လီၤ. အဝဲမံလီၤလၢအလီၢ်မံခိၣ်, ဃၣ်အမဲာ်ဆူတၢ်အဒူၣ်ဒီးတအီၣ်ဘၣ်တၢ်ဘၣ်န့ၣ်လီၤ.",
			"5": "<sup>5</sup> အမါနီၢ်အံၤစ့ဘ့ၤလးလဲၤဆူအအိၣ်ဒီးသံကွၢ်ဝဲ, “ဘၣ်မနုၤလၢနသူၣ်လီၤဘှံးသးလီၤတီၤနးမးန့ၣ်လဲၣ်. ဘၣ်မနုၤအဃိနတအီၣ်တၢ်ဘၣ်န့ၣ်လဲၣ်.”",
			"6": "<sup>6</sup> အဝဲစံးဆၢဝဲ, “မ့ၢ်လၢတၢ်လၢစီၤနၤဘိးစံးဘၣ်တ့ၢ်ယၤအဃိန့ၣ်လီၤ. ယပာ်ဖျါထီၣ်ယတၢ်သးအိၣ်လၢယကပှ့ၤအစပံးအလီၢ်မ့တမ့ၢ်အဝဲမ့ၢ် ဘၣ်အသးဒီးယကဟ့ၣ်အီၤလၢစပံးလီၢ်အဂၤတတီၤလၢအလီၢ်န့ၣ်လီၤ. ဘၣ်ဆၣ်အဝဲတဲဘၣ်ယၤလၢယမၤန့ၢ်အီၤတသ့ဘၣ်န့ၣ်လီၤ.”",
			"7": "<sup>7</sup> နီၢ်အံၤစ့ဘ့ၤလးစံးဆၢဝဲ, “နမ့ၢ်စီၤပၤဧါမ့တမ့ၢ်နတမ့ၢ် စီၤပၤဘၣ်န့ၣ်ဧါ. ဂဲၤဆၢထၢၣ်လၢနလီၢ်မံခိၣ်, အိၣ်ဒီးတၢ်သးဖှံဒီးအီၣ်တၢ်တက့ၢ်. ယကမၤန့ၢ်နၤလၢစီၤနၤဘိးအစပံးလီၢ်န့ၣ်လီၤ.”",
			"8": "<sup>8</sup> အန့ၣ်ဒီးအဝဲကွဲးလံာ်ပရၢတနီၤ, ဆဲးလီၤဝဲလၢစီၤအၤဃာ်အမံၤ, စဲပနီၣ်ဃာ်ဝဲလၢအတၢ်စဲပနီၣ်, ဒီးဆှၢလီၤဝဲဆူပဒိၣ်ပပှၢ် တဖၣ်ဒီးထံဖိကီၢ်ဖိလၢအဒိၣ်အထီလၢဝ့ၢ်ယံးစရ့လးအပူၤတဖၣ် အအိၣ်န့ၣ်လီၤ.",
			"9": "<sup>9</sup> တၢ်ပရၢတဖၣ်စံးဝဲ, “ဘိးဘၣ်သ့ၣ်ညါထီၣ်တၢ်ဒုၣ်တၢ်အီၣ်အနံၤတ နံၤ, ကိးဖှိၣ်ကယဲၢ်ပှၤဂီၢ်မုၢ်တပူၤဃီ, ဒီးဒုးဆ့ၣ်နီၤစီၤနၤဘိးလၢတၢ်လၤကပီၤအလီၢ်န့ၣ်တက့ၢ်.",
			"10": "<sup>10</sup> မၤန့ၢ်ပှၤအၢပှၤသီခံဂၤလၢအကအုၣ်အသးထီဒါမဲာ်ပူၤအီၤဒ် အမ့ၢ်ပှၤဆိၣ်အၢကစၢ်ယွၤဒီးစီၤပၤတက့ၢ်. ဝံၤဒီးထုးထီၣ်ကွံာ်အီၤလၢဝ့ၢ်ပူၤဒီးကွံာ်သံအီၤလၢလၢၢ်တ က့ၢ်.”",
			"11": "<sup>11</sup> ပဒိၣ်ပပှၢ်တဖၣ်ဒီးဝ့ၢ်ယံးစရ့လးအထံဖိကီၢ်ဖိလၢအဒိၣ်အထီ တဖၣ်မၤဝဲဒ်နီၢ်အံၤစ့ဘ့ၤလးမၤလိာ်ဝဲအသိးန့ၣ်လီၤ.",
			"12": "<sup>12</sup> အဝဲသ့ၣ်ဘိးဘၣ်သ့ၣ်ညါထီၣ်တၢ်ဒုၣ်တၢ်အီၣ်အနံၤတနံၤ, ကိးဖှိၣ်ပှၤဂီၢ်မုၢ်တပူၤဃီ, ဒီးဟ့ၣ်စီၤနၤဘိးလၢတၢ်လၤ ကပီၤအလီၢ်န့ၣ်လီၤ.",
			"13": "<sup>13</sup> လၢကမျၢၢ်အမဲာ်ညါန့ၣ်ပှၤအၢပှၤသီခံဂၤအုၣ်အသးထီဒါစီၤနၤ ဘိးလၢအဆိၣ်အၢကစၢ်ယွၤဒီးစီၤပၤန့ၣ်လီၤ. ဒီးလၢတၢ်န့ၣ်အဃိအဝဲဘၣ်တၢ်ထုးထီၣ်ကွံာ်အီၤဆူ ဝ့ၢ်အချၢဒီးကွံာ်သံကွံာ်အီၤလၢလၢၢ်န့ၣ်လီၤ.",
			"14": "<sup>14</sup> တၢ်ကစီၣ်ဘၣ်တၢ်ဆှၢအီၤဆူနီၢ်အံၤစ့ဘ့ၤလးအအိၣ်စံးဝဲ, “စီၤနၤဘိးဘၣ်တၢ်မၤသံကွံာ်အီၤလံ,” န့ၣ်လီၤ.",
			"15": "<sup>15</sup> တစုဃီဖဲနီၢ်အံၤစ့ဘ့ၤလးဒိးန့ၢ်ဘၣ်တၢ်ကစီၣ်န့ၣ်, အဝဲစံးဘၣ်စီၤအၤဃာ်, “စီၤနၤဘိးသံလံ. ခဲကနံၣ်အံၤ, လဲၤဒီးဟံးန့ၢ်စပံးလီၢ်လၢအဝဲဂ့ၢ်လိာ်ဝဲလၢကဆါန့ၢ်နၤန့ၣ် တက့ၢ်.”",
			"16": "<sup>16</sup> တဘျီဃီစီၤအၤဃာ်လဲၤဝဲဆူစပံးအလီၢ်, လၢကဟံးန့ၢ်ကွံာ်အီၤ အဂီၢ်န့ၣ်လီၤ.",
			"17": "<sup>17</sup> တုၤနုၤတစု, ယွၤစံးဘၣ်စီၤအ့ၤလံယၤ, ဝံလၢဝ့ၢ်တံးၡဘး,",
			"18": "<sup>18</sup> “လဲၤဆူကီၢ်ၡၤမရံအစီၤပၤအၤဃာ်အအိၣ်တက့ၢ်. နကထံၣ်ဘၣ်အီၤလၢစီၤနၤဘိးအစပံးလီၢ်အပူၤ, ဖဲအဝဲလဲၤလၢကဟံးန့ၢ်ကွံာ်ဝဲအဂီၢ်န့ၣ်လီၤ.",
			"19": "<sup>19</sup> တဲဘၣ်အီၤလၢယၤ, ယွၤစံးဘၣ်အီၤ, ဖဲနမၤသံကွံာ်ပှၤတဂၤဝံၤ အလီၢ်ခံန့ၣ်, မ့ၢ်နကဟံးန့ၢ်ကွံာ်အတၢ်စုလီၢ်ခီၣ်ခိၣ်စ့ၢ်ကီးဧါ. တဲဘၣ်အီၤလၢအအံၤမ့ၢ်တၢ်လၢယစံးန့ၣ်တက့ၢ်. ဖဲတၢ်လီၢ်တတီၤဃီလၢထွံၣ်တဖၣ်လ့ၣ်ကွံာ်စီၤနၤဘိးအသွံၣ်န့ၣ် အဝဲသ့ၣ်ကလ့ၣ်ထီၣ်ကွံာ်နသွံၣ်စ့ၢ်ကီးန့ၣ်လီၤ.”",
			"20": "<sup>20</sup> တုၤစီၤအၤဃာ်ထံၣ်ဘၣ်စီၤအ့ၤလံယၤန့ၣ်, အဝဲစံးဝဲ, “ယဒုၣ်ယဒါဧၢ, မ့ၢ်နချုးန့ၢ်ယၤလံဧါ.” စီၤအ့ၤလံယၤစံးဆၢဝဲ, “မ့ၢ်ယချုးန့ၢ်နၤလံ. နဟ့ၣ်လီၤတ့ၢ်လံနသးလၢာ်လၢာ်ဆ့ဆ့လၢနကမၤတၢ်လၢအကမၣ်လၢယွၤ အမဲာ်ညါန့ၣ်လီၤ.",
			"21": "<sup>21</sup> လၢတၢ်န့ၣ်အဃိယွၤစံးဘၣ်နၤ, ယကဟဲစိာ်တၢ်တတၢးတနါလၢနဖီခိၣ်န့ၣ်လီၤ. ယကတၢၤကွံာ်နၤဒီးမၤလၢာ်ကွံာ်ကယဲၢ်နပှၤဟံၣ်ဖိဃီဖိပိာ်ခွါ လၢနဟံၣ်ဒူၣ်ဃီထၢအပူၤ, သးစၢ်မ့ၢ်ဂ့ၤ, သးပှၢ်မ့ၢ်ဂ့ၤဒ်သိးသိးန့ၣ်လီၤ.",
			"22": "<sup>22</sup> နပှၤဟံၣ်ဖိဃီဖိကကဲထီၣ်ဒ်စီၤနဘးအဖိခွါစီၤပၤစီၤယၤရၤ ဘၣ်အဟံၣ်ဖိဃီဖိအသိးဒီးဒ်စီၤအဃံယၤအဖိခွါစီၤပၤစီၤဘါ ၡၤအဟံၣ်ဖိဃီဖိအသိး, မ့ၢ်လၢနထိၣ်ဂဲၤထီၣ်ယတၢ်သးဒိၣ်ထီၣ်ခီဖျိနဆှၢဃီၤပှၤအံၣ် စရ့လးဖိဆူတၢ်ဒဲးဘးအပူၤအဃိလီၤ.",
			"23": "<sup>23</sup> ဒီးဖဲအဘၣ်ထွဲဒီးနီၢ်အံၤစ့ဘ့ၤလးန့ၣ်, ယွၤစံးဝဲဒၣ်လၢထွံၣ်တဖၣ်ကအီၣ်ကွံာ်အစိၣ်လၢဝ့ၢ်ယံးစရ့လး အပူၤန့ၣ်လီၤ.",
			"24": "<sup>24</sup> ကယဲၢ်နဘူးနတံၢ်တဂၤလၢ်လၢ်လၢအသံလၢဝ့ၢ်ပူၤန့ၣ်ထွံၣ်တဖၣ်ကအီၣ် ကွံာ်အီၤဒီးပှၤတဂၤလၢ်လၢ်လၢအသံလၢတၢ်ပျီပူၤန့ၣ်လီတးတဖၣ် ကအီၣ်ကွံာ်အီၤန့ၣ်လီၤ.”",
			"25": "<sup>25</sup> (ပှၤဒ်စီၤအၤဃာ်အသိးန့ၣ်တအိၣ်ဘၣ်နီတဂၤဂၤဘၣ်. အဝဲဟ့ၣ်လီၤအးလီၤအသးလၢာ်လၢာ်ဆ့ဆ့လၢကမၤတၢ်ကမၣ်လၢယွၤ အမဲာ်ညါ, ကယဲၢ်တၢ်လၢအမါနီၢ်အံၤစ့ဘ့ၤလးမၢဆူၣ်အီၤလၢကမၤဝဲန့ၣ်လီၤ.",
			"26": "<sup>26</sup> အဝဲမၤတ့ၢ်တၢ်ဒဲးဘးတဖၣ်လၢအလီၤမဲာ်ဆှးအဒိၣ်ကတၢၢ်ခီဖျိတၢ် ဘူၣ်ထီၣ်ဘါထီၣ်တၢ်ဂီၤတၢ်ဖီၣ်တဖၣ်ဒ်ပှၤအမိၢ်ဖိတဖၣ်လၢယွၤ ဟီထီၣ်ကွံာ်တ့ၢ်အီၤလၢကီၢ်ပူၤဖဲကီၢ်အံၣ်စရ့လးအပှၤဂီၢ်မုၢ်တဖၣ် ဟဲထီၣ်ဒုးတၢ်အခါမၤတ့ၢ်ဝဲအသိးန့ၣ်လီၤ.)",
			"27": "<sup>27</sup> တုၤစီၤအ့ၤလံယၤကတိၤတၢ်ဝံၤန့ၣ်, စီၤအၤဃာ်ဖှီယာ်ကွံာ်အကူ အသိးတဖၣ်, ဘ့ၣ်လီၤကွံာ်အီၤဒီးကူထီၣ်ကၤထီၣ်ဆ့ကၤထၢၣ်တၢ်ကံးယာ်န့ၣ် လီၤ. အဝဲဂ့ၢ်လိာ်လၢကအီၣ်တၢ်, မံလီၤလၢထၢၣ်တၢ်ကံးယာ်အပူၤဒီးအိၣ် ဝဲဒၣ်လၢတၢ်သူၣ်အုးသးအုးဒီးတၢ်သူၣ်လီၤဘှံးသးလီၤတီၤ အပူၤန့ၣ်လီၤ.",
			"28": "<sup>28</sup> ယွၤစံးဘၣ်ဝံအ့ၤလံယၤ,",
			"29": "<sup>29</sup> “မ့ၢ်နပာ်သူၣ်ပာ်သးလၢ, စီၤအၤဃာ်ဆိၣ်လီၤတ့ၢ်အသးလၢယမဲာ် ညါဒ်လဲၣ်န့ၣ်ဧါ. မ့ၢ်လၢအဝဲမၤတ့ၢ်တၢ်အံၤအဃိ, ယတဟဲစိာ်တၢ်တတၢးတနါလၢအဖီခိၣ်ဖဲအဝဲအိၣ်မူဒံးဝဲ အဆၢကတီၢ်န့ၣ်ဘၣ်. တၢ်ဆၢကတီၢ်လၢယကဟဲစိာ်တၢ်တတၢးတနါဆူစီၤ အၤဃာ်အဟံၣ်ဒူၣ်ဃီထၢအဖီခိၣ်န့ၣ်ကမ့ၢ်ဖဲအဝဲအဖိပိာ်ခွါ အစိၤအဆၢကတီၢ်န့ၣ်လီၤ.”"
		},
		"22": {
			"1": "<sup>1</sup> လၢခံ, ခံနံၣ်အတီၢ်ပူၤန့ၣ်တၢ်ဃူတၢ်ဖိးအိၣ်ဝဲဒၣ်လၢကီၢ်အံၣ် စရ့လးဒီးကီၢ်စူၤရံအဘၢၣ်စၢၤန့ၣ်လီၤ.",
			"2": "<sup>2</sup> ဘၣ်ဆၣ်လၢသၢနံၣ်တနံၣ်န့ၣ်, ကီၢ်ယူဒၤအစီၤပၤစီၤယဟိၡၤဖး လဲၤဝဲလၢကထံၣ်လိာ်အသးဒီးကီၢ်အံၣ်စရ့လးအစီၤပၤအၤဃာ်န့ၣ် လီၤ.",
			"3": "<sup>3</sup> စီၤအၤဃာ်သံကွၢ်အပဒိၣ်ပပှၢ်တဖၣ်, “ဘၣ်မနုၤပတမၤတၢ်နီတမံၤမံၤ, လၢပကဒိးန့ၢ်ဘၣ်က့ၤဝ့ၢ်ရၤ မိးလၢကီၢ်ကံးလဧးအပူၤ, လၢကီၢ်စူၤရံအစီၤပၤအစုပူၤန့ၣ်လဲၣ်. တၢ်န့ၣ်မ့ၢ်တၢ်လၢအဘၣ်ဃးဒီးပှၤလီၤ.”",
			"4": "<sup>4</sup> ဒီးစီၤအၤဃာ်သံကွၢ်စီၤယဟိၡၤဖး, “မ့ၢ်နကလဲၤဒီးယၤလၢ ပကထီၣ်ဒုးဝ့ၢ်ရၤမိးန့ၣ်ဧါ.” စီၤယဟိၡၤဖးစံးဆၢဝဲ, “ဖဲနအိၣ်ကတဲာ်ကတီၤနသးန့ၣ်, ယအိၣ်ကတဲာ်ကတီၤယသးလီၤ. ဒီးဒ်န့ၣ်အသိးယပှၤသုးဖိတဖၣ်ဒီးယပှၤဒိးကသ့ၣ်သုးဖိတဖၣ်စ့ၢ် ကီးန့ၣ်လီၤ.",
			"5": "<sup>5</sup> ဘၣ်ဆၣ်ဒီးအဆိကတၢၢ်မ်ပကသံကွၢ်သကိးတၢ်ဒီးယွၤန့ၣ်တက့ၢ်.”",
			"6": "<sup>6</sup> လၢတၢ်န့ၣ်အဃိစီၤအၤဃာ်ကိးနုာ်ဝံတဖၣ်ခဲလၢာ်ပှၤအဂၤလွံၢ် ကယၤဃၣ်ဃၣ်ဒီးသံကွၢ်အဝဲသ့ၣ်, “မ့ၢ်ယကဘၣ်လဲၤထီၣ်ဒုးဝ့ၢ်ရၤမိး, မ့တမ့ၢ်ယတဘၣ်လဲၤဘၣ်ဧါ.” အဝဲသ့ၣ်စံးဆၢဝဲ, “လဲၤထီၣ်ဒုးအီၤတက့ၢ်. ယွၤကဟ့ၣ်နၤတၢ်မၤနၢၤလီၤ.”",
			"7": "<sup>7</sup> ဘၣ်ဆၣ်စီၤယဟိၡၤဖးသံကွၢ်ဝဲ, “မ့ၢ်ယွၤအဝံတအိၣ်ဘၣ်ဖဲအံၤ တဂၤလၢပကသံကွၢ်သံဒိးတၢ်ဒီးယွၤန့ၣ်ဘၣ်ဧါ.”",
			"8": "<sup>8</sup> စီၤအၤဃာ်စံးဆၢဝဲ, “ဝံအိၣ်ဒံးဝဲတဂၤ, လၢအမ့ၢ်စီၤယံးမလၤအဖိခွါစီၤမံၤကါယၤန့ၣ်လီၤ. ဘၣ်ဆၣ်ယသးဟ့အီၤ, မ့ၢ်လၢအဝဲတကတိၤတၢ်လၢဝံအကျိာ်အဂ့ၤနီ တမံၤလၢယဂီၢ်ဘၣ်. မ့မ့ၢ်, ထီဘိမ့ၢ်ထဲတၢ်အၢတမံၤမံၤအဃိန့ၣ်လီၤ.” စီၤယဟိၡၤဖးစံးဆၢဝဲ, “နတကြၢးစံးကတိၤတၢ်ဒ်န့ၣ်ဘၣ်.”",
			"9": "<sup>9</sup> အန့ၣ်ဒီး, စီၤအၤဃာ်ကိးနုာ်ကွီၢ်ဘျီၣ်အပဒိၣ်တဂၤဒီးတဲအီၤ လၢကလဲၤကိးန့ၢ်စီၤမံၤကါယၤတဘျီဃီန့ၣ်လီၤ.",
			"10": "<sup>10</sup> စီၤပၤခံဂၤကူသိးဝဲဒီးစီၤပၤအဆ့ကၤဒိၣ်တဖၣ်, ဆ့ၣ်နီၤလၢအ ဝဲသ့ၣ်အလီၢ်ပစိာ်တဖၣ်အဖီခိၣ်, ဖဲပှၤကြဲၢ်တၢ်အလီၢ်လၢအအိၣ်ဝဲ ဖဲဝ့ၢ်ၡၤမရံအတြဲၤဖးဒိၣ်အချၢတစဲး, ဒီးကယဲၢ်ဝံတဖၣ်ကတိၤတၢ်လၢဝံအကျိာ်ဖဲအဝဲသ့ၣ်အမဲာ်ညါန့ၣ် လီၤ.",
			"11": "<sup>11</sup> ဝံအကျါတဂၤလၢအမ့ၢ်စီၤကနၤနါအဖိခွါစီၤစံးဒကံယၤပိာ်တၢ် အနၢၤတဖၣ်လၢထးဒီးစံးဘၣ်စီၤအၤဃာ်, “တၢ်အံၤမ့ၢ်တၢ်လၢယွၤစံးဝဲ, လၢတၢ်သ့ၣ်တဖၣ်အံၤန့ၣ်, နကဒုးပှၤစူၤရံဖိတဖၣ်ဒီးမၤနၢၤမၤဃၣ်ကွံာ်အဝဲသ့ၣ်လၢာ်လၢာ် ဆ့ဆ့န့ၣ်လီၤ.”",
			"12": "<sup>12</sup> ကယဲၢ်ဝံအဂၤတဖၣ်စံးတၢ်တမံၤဃီန့ၣ်လီၤ. လဲၤထီၣ်ဒုးတၢ်ထီဒါဝ့ၢ်ရၤမိးဒီးနကမၤနၢၤတၢ်န့ၣ်လီၤ. ယွၤကဟ့ၣ်နၤတၢ်မၤနၢၤန့ၣ်လီၤ.",
			"13": "<sup>13</sup> အကတီၢ်ဖဲန့ၣ်ပဒိၣ်လၢအလဲၤကိးန့ၢ်စီၤမံၤကါယၤစံးဘၣ်အီၤ, “ကယဲၢ်ဝံအဂၤတဖၣ်ခဲလၢာ်ကတိၤဆိပာ်ဝဲလၢစီၤပၤကမၤနၢၤ တၢ်, ဒီးနဲဒၣ်စ့ၢ်ကီးနကြၢးတဲတၢ်တမံၤဃီန့ၣ်လီၤ.”",
			"14": "<sup>14</sup> ဘၣ်ဆၣ်စီၤမံၤကါယၤစံးဆၢဝဲ, “လၢယွၤလၢအမူဝဲတဂၤအမံၤ အပူၤန့ၣ်ယအၢၣ်လီၤလၢယကစံးတၢ်လၢအမၢယတဲန့ၣ်လီၤ.”",
			"15": "<sup>15</sup> ဖဲအဝဲဟဲပာ်ဖျါထီၣ်အသးလၢစီၤပၤအၤဃာ်အမဲာ်ညါန့ၣ်စီၤပၤ သံကွၢ်အီၤ, “စီၤမံၤကါယၤဧၢ, မ့ၢ်စီၤပၤယဟိၡၤဖးဒီးယၤပကြၢးလဲၤ ထီၣ်ဒုးဝ့ၢ်ရၤမိးဧါ. မ့တမ့ၢ်ပတကြၢးလဲၤဘၣ်န့ၣ်လဲၣ်.” စီၤမံၤကါယၤစံးဆၢဝဲ, “လဲၤထီၣ်ဒုးတက့ၢ်. သပှၢ်ကတၢၢ်သုကမၤနၢၤတၢ်လီၤ. ယွၤကဟ့ၣ်သုတၢ်မၤနၢၤန့ၣ်လီၤ.”",
			"16": "<sup>16</sup> ဘၣ်ဆၣ်စီၤအၤဃာ်စံးဆၢဝဲ, “ဖဲနကတိၤတၢ်ဒီးယၤလၢယွၤအမံၤ အပူၤန့ၣ်, တဲတၢ်မ့ၢ်တၢ်တီတက့ၢ်. ယကဘၣ်တဲနၤတၢ်အံၤပှံၤဘျီလဲၣ်.”",
			"17": "<sup>17</sup> စီၤမံၤကါယၤစံးဆၢဝဲ, “ယထံၣ်ဘၣ်ကီၢ်အံၣ်စရ့လးအသုးမုၢ် လီၤပြံလီၤပြါလၢကစၢၢ်ကလိအလိၤဒ်သိးလၢအပှၤကွၢ်သိ တအိၣ်ဘၣ်အသိန့ၣ်လီၤ. ဒီးယွၤစံးဝဲ, ပှၤတဖၣ်အံၤအခိၣ်အနၢ်တအိၣ်နီတဂၤဘၣ်. မ်အဝဲသ့ၣ်က့ၤကဒါက့ၤမုာ်မုာ်ဆူအဟံၣ်တက့ၢ်.”",
			"18": "<sup>18</sup> စီၤအၤဃာ်စံးဘၣ်စီၤယဟိၡၤဖး, “မ့ၢ်ယတတဲဘၣ်နၤလၢ, အဝဲတကတိၤတၢ်အဂ့ၤနီတမံၤလၢဝံအကျိာ်လၢယဂီၢ်န့ၣ်ဧါ. ထီဘိမ့ၢ်ထဲတၢ်လၢအတဂ့ၤန့ၣ်လီၤ.”",
			"19": "<sup>19</sup> စီၤမံၤကါယၤစံးအါထီၣ်ကဒီးဝဲ, “ခဲအံၤဒိကနၣ်တၢ်လၢယွၤ စံးဝဲန့ၣ်တက့ၢ်. ယထံၣ်တ့ၢ်ယွၤဆ့ၣ်နီၤဝဲလၢအလီၢ်ပစိာ်အဖီခိၣ်လၢမူခိၣ်, အိၣ်ဒီးကယဲၢ်ကလူးခဲလၢာ်ဆၢထၢၣ်လၢအကပၤလီၤ.",
			"20": "<sup>20</sup> ယွၤသံကွၢ်ဝဲ, မ့ၢ်မတၤကလီန့ၢ်စီၤအၤဃာ်ဒ်သိးကလဲၤဒုးတၢ် ဒီးဘၣ်တၢ်မၤသံကွံာ်အီၤလၢဝ့ၢ်ရၤမိးန့ၣ်လဲၣ်. ကလူးတနီၤစံးတၢ်တမံၤဒီးအဂၤတနီၤစံးတၢ်အဂၤတမံၤဒၣ်လီၤ.",
			"21": "<sup>21</sup> လၢခံကတၢၢ်တၢ်အသးတဂၤဟဲထီၣ်ဆူတၢ်မဲာ်ညါ, သုးဘူးအသးဆူယွၤအအိၣ်ဒီးစံးဝဲ, ယကလီန့ၢ်အီၤလီၤ.",
			"22": "<sup>22</sup> ယွၤသံကွၢ်ဝဲ, နကလီန့ၢ်အီၤဒ်လဲၣ်, သးန့ၣ်စံးဆၢဝဲ, ယကလဲၤဒီးမၤဒ်သိးကယဲၢ်စီၤအၤဃာ်အဝံခဲလၢာ်လၢကလီတၢ်ဝ့ၤ တၢ်န့ၣ်လီၤ. ယွၤစံးဝဲဒၣ်, လဲၤဒီးလီန့ၢ်အီၤတက့ၢ်. နကမၤနၢၤတၢ်လီၤ.”",
			"23": "<sup>23</sup> ဒီးစီၤမံၤကါယၤမၤကတၢၢ်အတၢ်ကတိၤစံးဝဲ, “တၢ်အံၤမ့ၢ်တၢ်လၢအမၤတ့ၢ်အသးန့ၣ်လီၤ. ယွၤမၤလိာ်ဒ်သိးနဝံတဖၣ်အံၤကကတိၤလီန့ၢ်နၤလီၤ. ဘၣ်ဆၣ်အဝဲအနီၢ်ကစၢ်ဒၣ်ဝဲခါလီၤတ့ၢ်အကလုၢ်လၢနကထံၣ်ဘၣ်တၢ် တတၢးတနါန့ၣ်လီၤ.”",
			"24": "<sup>24</sup> တုၤနုၤတစုဝံစံးဒကံယၤလဲၤဃီၤဆူစီၤမံၤကါယၤအအိၣ်, လၤဝဲအမဲာ်ဒီးသံကွၢ်ဝဲ, “ယွၤအသးဟးဖးကွံာ်ဒီးယၤဒီး စံးကတိၤတၢ်ဒီးနၤအခါခဲလဲၣ်.”",
			"25": "<sup>25</sup> စီၤမံၤကါယၤစံးဆၢဝဲ, “နကထံၣ်သ့ၣ်ညါဘၣ်ဖဲနလဲၤနုာ်ဆူ ဒၢးလၢတၢ်လီၢ်ခံတနီၤလၢနကအိၣ်ခူသူၣ်အဂီၢ်န့ၣ်လီၤ.”",
			"26": "<sup>26</sup> အန့ၣ်ဒီး, စီၤပၤအၤဃာ်ဟ့ၣ်လီၤအကလုၢ်ဆူအပဒိၣ်ကျါတဂၤစံး ဝဲ, “ဖီၣ်န့ၢ်စီၤမံၤကါယၤဒီးလဲၤဆှၢအီၤဆူဝ့ၢ်ပဒိၣ်စီၤအၤ မိၣ်ဒီးစီၤပၤဖိခွါစီၤယိၤအာ်အအိၣ်န့ၣ်တက့ၢ်.",
			"27": "<sup>27</sup> တဲဘၣ်အဝဲသ့ၣ်လၢကဒၢနုာ်အီၤဆူဃိာ်ပူၤဒီးလုၢ်အီၣ်လုၢ်အီ လၢကိၣ်ဒီးထံတုၤလၢယဟဲက့ၤတုၤမုာ်မုာ်န့ၣ်တက့ၢ်.”",
			"28": "<sup>28</sup> စီၤမံၤကါယၤစံးဝဲ, “နမ့ၢ်ဟဲက့ၤမုာ်မုာ်န့ၣ်ဒီးယွၤတကတိၤဘၣ်တၢ်ခီဖျိယၤန့ၣ်ဘၣ်.” ဒီးစံးအါထီၣ်ဝဲ, “ပှၤကိးဂၤဒဲးဧၢ, ဒိကနၣ်တၢ်လၢယစံးတ့ၢ်န့ၣ်တက့ၢ်.”",
			"29": "<sup>29</sup> အန့ၣ်ဒီး, ကီၢ်အံၣ်စရ့လးအစီၤပၤအၤဃာ်ဒီးကီၢ်ယူဒၤအစီၤပၤ စီၤယဟိၡၤဖးလဲၤထီၣ်ဒီးဒုးဝ့ၢ်ရၤမိးလၢကီၢ်ကံးလဧးအပူၤန့ၣ်လီၤ.",
			"30": "<sup>30</sup> စီၤအၤဃာ်စံးဘၣ်စီၤယဟိၡၤဖး, “တုၤပလဲၤဆူတၢ်ဒုးအပူၤန့ၣ်, ယကပျိာ်လီၤဆီယသး, မ့မ့ၢ်နဲဒၣ်, ကူကၤစီၤပၤအကူအသိးတဖၣ်န့ၣ်တက့ၢ်.” လၢတၢ်န့ၣ်အဃိကီၢ်အံၣ်စရ့လးအစီၤပၤလဲၤဆူတၢ်ဒုးအပူၤအိၣ် ဒီးတၢ်ပျိာ်လီၤဆီအသးန့ၣ်လီၤ.",
			"31": "<sup>31</sup> ကီၢ်စူၤရံအစီၤပၤဟ့ၣ်လီၤအကလုၢ်ဆူပှၤအခိၣ်သၢဆံခံဂၤလၢ လ့ၣ်ကဟၣ်ဒုးသုးအဂီၢ်လၢ, မ့တမ့ၢ်ဘၣ်လၢကီၢ်အံၣ်စရ့လးအစီၤပၤဘၣ်န့ၣ်, အဝဲသ့ၣ်သုတဒုးပှၤအဂၤနီတဂၤတဂ့ၤန့ၣ်လီၤ.",
			"32": "<sup>32</sup> အဃိဒီး, တုၤအဝဲသ့ၣ်ထံၣ်စီၤပၤယဟိၡၤဖးန့ၣ်အဝဲသ့ၣ်ခဲလၢာ် ဆိကမိၣ်ဝဲလၢအဝဲမ့ၢ်ကီၢ်အံၣ်စရ့လးအစီၤပၤ, ဒီးအဝဲသ့ၣ်ဃၣ်အသးလၢကဒုးအီၤအဂီၢ်န့ၣ်လီၤ. ဘၣ်ဆၣ်ဖဲအဝဲကိးထီၣ်ဝဲန့ၣ်,",
			"33": "<sup>33</sup> အဝဲသ့ၣ်, သ့ၣ်ညါက့ၤဝဲဒၣ်လၢအဝဲတမ့ၢ်ဘၣ်ကီၢ်အံၣ်စရ့လးအစီၤ ပၤဘၣ်အဃိ, အဝဲသ့ၣ်ဆိကတီၢ်အတၢ်ဒုးအီၤလီၤ.",
			"34": "<sup>34</sup> ဘၣ်ဆၣ်, လၢတၢ်ဘၣ်ဆၢၣ်ဘၣ်တီၤအဃိ, စူၤရံအသုးဖိတဂၤခးပျၢ်တဘ့ၣ်လၢအမၤဘၣ်ဒိစီၤပၤအၤဃာ်ဖဲ အသဃိးအဆၢန့ၣ်လီၤ. အဝဲကိးထီၣ်ဆူအပှၤနီၣ်လ့ၣ်ကဟၣ်စံးဝဲ, “ယဘၣ်ဒိလံ. နီၣ်ဟးထီၣ်ကွံာ်နလ့ၣ်ကဟၣ်လၢတၢ်ဒုးပျီပူၤတက့ၢ်.”",
			"35": "<sup>35</sup> ဖဲတၢ်ဒုးဆူၣ်ဒံးဝဲအကတီၢ်န့ၣ်, စီၤပၤအၤဃာ်အိၣ်ပိာ်ဆၢထၢၣ် တ့ၢ်ဒံးအသးလၢအလ့ၣ်ကဟၣ်အပူၤဒီးကွၢ်ဆၢညါပှၤစူၤရံဖိ တဖၣ်န့ၣ်လီၤ. အဝဲအပူၤလီၢ်အသွံၣ်တဖၣ်ယွၤလီၤဝဲ, ဒီးကးဘၢလ့ၣ်ကဟၣ်အဒါန့ၣ်လီၤ. ဒီးလၢဟါခီန့ၣ်အဝဲသံဝဲ ဒၣ်န့ၣ်လီၤ.",
			"36": "<sup>36</sup> ဘူးလၢမုၢ်ကလီၤနုာ်အကတီၢ်န့ၣ်, တၢ်ကလုၢ်တမံၤဘၣ်တၢ်ဟ့ၣ်လီၤ အီၤဆူပှၤအံၣ်စရ့လးဖိအသုးမုၢ်သံၣ်ဘိအကျါစံးဝဲ, “မ်ပှၤကိးဂၤဒဲးက့ၤကဒါက့ၤဆူအထံအကီၢ်ဒီးအဝ့ၢ်ဒၣ်ဝဲတက့ၢ်.”",
			"37": "<sup>37</sup> အအံၤမ့ၢ်စီၤပၤအၤဃာ်အတၢ်သံန့ၣ်လီၤ. အဝဲအစိၣ်ဘၣ်တၢ်စိာ်အီၤဆူဝ့ၢ်ၡၤမရံဒီးဘၣ်တၢ်ခူၣ်လီၤကွံာ် အီၤဖဲန့ၣ်လီၤ.",
			"38": "<sup>38</sup> အဝဲအလ့ၣ်ကဟၣ်ဘၣ်တၢ်သ့ကဆှီကွံာ်အီၤလၢဝ့ၢ်ၡၤမရံ အနိၣ် (တၢ်လီၢ်ဖဲပှၤဃဲသဲမုၣ်တဖၣ်လုၢ်ထံ) ဒီးဖဲန့ၣ်ထွံၣ်တဖၣ်လ့ၣ်ကွံာ်အဝဲအသွံၣ်ဒ်ယွၤစံးတ့ၢ်ဝဲလၢ တၢ်ကမၤအသးအသိးန့ၣ်လီၤ.",
			"39": "<sup>39</sup> ကယဲၢ်တၢ်အဂုၤအဂၤတမံၤလၢ်လၢ်လၢစီၤပၤအၤဃာ်မၤတ့ၢ်ဝဲ, ဃုာ်ဒီးတၢ်ကွဲးနီၣ်ဘၣ်ထွဲဒီးအဝဲအနီလၢအဘၣ်တၢ်ကယၢကယဲ အီၤလၢကဆီမဲဒီးကယဲၢ်ဝ့ၢ်တဖၣ်လၢအဝဲသူၣ်ထီၣ်တ့ၢ်ဝဲ အဂ့ၢ်န့ၣ်, ဘၣ်တၢ်ကွဲးနီၣ်ကွဲးဃါအီၤလၢကီၢ်အံၣ်စရ့လးအစီၤ ပၤတဖၣ်အလံာ်တၢ်စံၣ်စိၤတဲစိၤအပူၤန့ၣ်လီၤ.",
			"40": "<sup>40</sup> တုၤအဝဲသံန့ၣ်အဖိခွါစီၤအဃၤစယၤကဲထီၣ်စီၤပၤလၢအလီၢ်န့ၣ် လီၤ.",
			"41": "<sup>41</sup> လၢကီၢ်အံၣ်စရ့လးအစီၤပၤအၤဃာ်ပၢတၢ်လွံၢ်နံၣ်တနံၤအပူၤ န့ၣ်, စီၤအၤစါအဖိခွါစီၤယဟိၡၤဖးကဲထီၣ်ကီၢ်ယူဒၤအစီၤပၤ,",
			"42": "<sup>42</sup> ဖဲအသးအိၣ်သၢဆံယဲၢ်နံၣ်, ဒီးအဝဲပၢတၢ်လၢဝ့ၢ်ယရူၤၡလ့ၣ် အပူၤခံဆံယဲၢ်နံၣ်န့ၣ်လီၤ. အဝဲအမိၢ်မ့ၢ်စီၤၡံးလဃံအဖိမုၣ်နီၢ်ဧစူဘၤန့ၣ်လီၤ.",
			"43": "<sup>43</sup> ဒ်အပၢ်စီၤအၤစါလၢအဝဲအမဲာ်ညါအသိးန့ၣ်, အဝဲမၤတ့ၢ်တၢ်အဘၣ်လၢယွၤအမဲာ်ညါန့ၣ်လီၤ. ဘၣ်ဆၣ်ပှၤဘါတၢ်ဂီၤတၢ်ဖီၣ်အတၢ်ဘူၣ်တၢ်ဘါအလီၢ်တဖၣ်တဘၣ်တၢ်မၤ ဟးဂီၤအီၤဘၣ်. ဒီးပှၤဂီၢ်မုၢ်လုၢ်ထီၣ်ပာ်ထီၣ်ဒံးတၢ်ဒီးဆူးကဲၤဒံးတၢ်နၢ မူဖဲန့ၣ်လီၤ.",
			"44": "<sup>44</sup> စီၤယဟိၡၤဖးမၤတၢ်ဃူတၢ်ဖိးဒီးကီၢ်အံၣ်စရ့လးအစီၤပၤန့ၣ် လီၤ.",
			"45": "<sup>45</sup> ကယဲၢ်တၢ်အဂုၤအဂၤတမံၤလၢ်လၢ်လၢစီၤယဟိၡၤဖးမၤတ့ၢ်ဝဲ, ကယဲၢ်အဝဲအတၢ်သူၣ်ဒူသးဒူတဖၣ်ဒီးအတၢ်ဒုးတၢ်ယၤတဖၣ်အဂ့ၢ် န့ၣ်, ဘၣ်တၢ်ကွဲးနီၣ်ကွဲးဃါအီၤလၢကီၢ်ယူဒၤအစီၤပၤတဖၣ်အလံာ်တၢ် စံၣ်စိၤတဲစိၤအပူၤန့ၣ်လီၤ.",
			"46": "<sup>46</sup> ကယဲၢ်ပှၤပိာ်ခွါဒီးပှၤပိာ်မုၣ်လၢအမၤတၢ်ဒ်ပှၤဃဲသဲမုၣ်တဖၣ် အသိးလၢပှၤဘါတၢ်ဂီၤတၢ်ဖီၣ်အတၢ်လုၢ်လီၢ်တဖၣ်, လၢအအိၣ်လီၤတဲာ်တ့ၢ်ဒံးလၢအဝဲအပၢ်စီၤအၤစါအမုၢ်နံၤတဖၣ် န့ၣ်, အဝဲနီၣ်ထီၣ်ကွံာ်ဝဲခဲလၢာ်န့ၣ်လီၤ.",
			"47": "<sup>47</sup> ကီၢ်အဒိၣ်တအိၣ်ဘၣ်ဒီးအစီၤပၤနီတဂၤဘၣ်. ဘၣ်တၢ်ပၢအီၤဒၣ်လၢခၢၣ်စးတဂၤလၢကီၢ်ယူဒၤအစီၤပၤဃုထၢပာ် လီၤအီၤန့ၣ်လီၤ.",
			"48": "<sup>48</sup> စီၤပၤယဟိၡၤဖးအိၣ်ဒီးအကဘီတဖၣ်လၢအလဲၤတၢ်လၢပီၣ်လဲၣ်ပူၤ လၢကလဲၤတၢ်ဆူကီၢ်အိဖ့ၢ်လၢတၢ်မၤန့ၢ်ထူအဂီၢ်န့ၣ်လီၤ. ဘၣ်ဆၣ်အဝဲသ့ၣ်ဟးဂီၤကွံာ်ဝဲဖဲဝ့ၢ်ဧးစယိၣ်က့ဘ့ၢ်ဒီးတလဲၤ တၢ်နီတစုလၢၤဘၣ်.",
			"49": "<sup>49</sup> အန့ၣ်ဒီးကီၢ်အံၣ်စရ့လးအစီၤပၤစီၤအဃၤစယၤအဲၣ်ဒိးပျဲလီၤ အပှၤတဖၣ်လၢကလဲၤဃုာ်တၢ်ဒီးစီၤယဟိၡၤဖးအပှၤတဖၣ်, ဘၣ်ဆၣ်ဒီးစီၤယဟိၡၤဖးတတူၢ်လိာ်ဘၣ်တၢ်သးအိၣ်န့ၣ်ဘၣ်လီၤ.",
			"50": "<sup>50</sup> စီၤယဟိၡၤဖးသံဝဲဒီးဘၣ်တၢ်ခူၣ်လီၤကွံာ်အီၤဖဲစီၤပၤအတၢ် သွၣ်ခိၣ်လၢစီၤဒၤဝံးအဝ့ၢ်ပူၤန့ၣ်လီၤ. ဒီးအဝဲအဖိခွါစီၤယဟိရၣ်ကဲထီၣ်စီၤပၤလၢအလီၢ်န့ၣ်လီၤ.",
			"51": "<sup>51</sup> လၢကီၢ်ယူဒၤအစီၤပၤစီၤယဟိၡၤဖးပၢတၢ်တဆံနွံနံၣ်တနံၣ် အပူၤန့ၣ်စီၤအၤဃာ်အဖိခွါစီၤအဃၤစယၤကဲထီၣ်ကီၢ်အံၣ်စရ့လး အစီၤပၤ, ဒီးအဝဲပၢတၢ်လၢဝ့ၢ်ၡၤမရံခံနံၣ်န့ၣ်လီၤ.",
			"52": "<sup>52</sup> အဝဲမၤတ့ၢ်တၢ်ဒဲးဘးထီဒါယွၤ, ပိာ်ထွဲထီၣ်အပၢ်စီၤအၤဃာ်, ဒီးအမိၢ်နီၢ်အံၤစ့ဘ့ၤလး, ဒီးစီၤပၤယၤရၤဘၣ်တဖၣ်အဒိအတဲာ် လၢအအၢအသီအခံ, လၢအဆှၢဃီၤတ့ၢ်ကီၢ်အံၣ်စရ့လးဆူ တၢ်ဒဲးဘးအပူၤန့ၣ်လီၤ.",
			"53": "<sup>53</sup> အဝဲဘူၣ်ထီၣ်ဘါထီၣ်တ့ၢ်ဒီးမၤတ့ၢ်ဘဧၤလးအတၢ်, ဒီးဒ်အဝဲအပၢ်လၢအမဲာ်ညါအသိးန့ၣ်, အဝဲထိၣ်ဂဲၤထီၣ်ဘၣ်တ့ၢ် ယွၤ, ကီၢ်အံၣ်စရ့လးအကစၢ်ယွၤအတၢ်သးဒိၣ်န့ၣ်လီၤ."
		}
	}
};
module.exports = book;