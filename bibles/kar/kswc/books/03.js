var book = {
	"name": "လံာ်တၢ်ဘူၣ်ထီၣ်ဘါထီၣ်",
	"numChapters": 27,
	"chapters": {
		"1": {
			"1": "<sup>1</sup> ယွၤကိးထီၣ်စီၤမိၤၡ့လၢတၢ်ဘူၣ်ထီၣ်ဘါထီၣ်ယွၤအဒဲပူၤဒီး ဟ့ၣ်လီၤအီၤတၢ်သိၣ်တၢ်သီတဖၣ်,",
			"2": "<sup>2</sup> လၢပှၤအံၣ်စရ့လးဖိကတိၢ်နီၣ်မၤထွဲဝဲဖဲအလုၢ်ထီၣ်တၢ်လုၢ်တၢ် ပာ်တဖၣ်န့ၣ်လီၤ. ပှၤတဂၤလၢ်လၢ်မ့ၢ်လုၢ်ထီၣ်တၢ်လုၢ်တၢ်ပာ်ဘၣ်ဃးဒီးဆၣ်ဖိကီၢ်ဖိန့ၣ်, ကဘၣ်မ့ၢ်အဂီၤဖံး, မ့တမ့ၢ်အသိ, မ့တမ့ၢ်အမဲာ်တဲးလဲးအကျါတဒုန့ၣ်လီၤ.",
			"3": "<sup>3</sup> အဝဲမ့ၢ်လုၢ်ထီၣ်အဂီၤဖံးအကျါတဒုဒ်တၢ်လုၢ်မ့ၣ်အူအသိးန့ၣ်, ကဘၣ်ဟဲစိာ်ဂီၤဖံးဖါတဒုလၢမဲၣ်သူမဲၣ်ဂီၤတအိၣ်ဘၣ်န့ၣ်လီၤ. အဝဲကဘၣ်ဟဲစိာ်ဝဲဆူတၢ်ဘူၣ်ထီၣ်ဘါထီၣ်ယွၤအဒဲအကျဲစၢၤဒ် သိးကဘၣ်တၢ်တူၢ်လိာ်အီၤလၢယွၤန့ၣ်လီၤ.",
			"4": "<sup>4</sup> ကဘၣ်ပာ်အစုလၢဂီၤဖံးဖါအခိၣ်လိၤဒီးကဘၣ်တၢ်တူၢ်လိာ်အီၤဒ် တၢ်လုၢ်တၢ်ပာ်လၢအစိာ်ကွံာ်အတၢ်ဒဲးဘးအသိးန့ၣ်လီၤ.",
			"5": "<sup>5</sup> ဒီးကဘၣ်မၤသံဂီၤဖံးဖါဖဲန့ၣ်, ဒီးပှၤလုၢ်တၢ်အခိၣ်လၢအလီၤစၢၤလီၤသွဲၣ် လၢစီၤအၤဟရိၣ်တဖၣ်ကလုၢ်ထီၣ်တၢ်သွံၣ်ဆူယွၤအအိၣ်ဒီးလူ လီၤတၢ်သွံၣ်ဝးတရံးတၢ်လုၢ်လီၢ်လၢအအိၣ်လၢတၢ်ဘူၣ်ထီၣ်ဘါထီၣ် ယွၤအဒဲအကျဲစၢၤန့ၣ်လီၤ.",
			"6": "<sup>6</sup> ဒီးအဝဲကဘၣ်အုၣ်ကွံာ်ဝဲအဖံးဒီးဒီၣ်တဲာ်အီၤတကူာ်တကူာ်လီၤ.",
			"7": "<sup>7</sup> ဒီးပှၤလုၢ်တၢ်အခိၣ်တဖၣ်ကပာ်လီၤသ့ၣ်မုၣ်လၢတၢ်လုၢ်လီၢ်အဖီခိၣ်, ဒီးမၤကဲၤထီၣ်မ့ၣ်အူန့ၣ်လီၤ.",
			"8": "<sup>8</sup> ဒီးအဝဲသ့ၣ်ကဘၣ်ပာ်လီၤဂီၤဖံးအကူာ်တဖၣ်, အိၣ်ဃုာ်ဒီးအခိၣ်ဒီးအသိလၢအဂ့ၢ်အဝီန့ၣ်လီၤ.",
			"9": "<sup>9</sup> မ့မ့ၢ်, ပှၤလၢအကလုၢ်တၢ်တဂၤန့ၣ်, ကဘၣ်သ့စီကွံာ်တၢ်အပှံာ်တဖၣ် ဒီးတၢ်အခီၣ်တဖၣ်န့ၣ်လီၤ. ဒီးပှၤလုၢ်တၢ်အခိၣ်လၢအဘၣ်မူဘၣ်ဒါတဂၤန့ၣ်, ကဆိၣ်ကဲၤထီၣ်တၢ်လုၢ်ခဲလၢာ်လၢတၢ်လုၢ်လီၢ်အဖီခိၣ်န့ၣ်လီၤ. တၢ်လုၢ်အတၢ်နၢမူအံၤမၤမုာ်ယွၤအသးန့ၣ်လီၤ.",
			"10": "<sup>10</sup> ဒီးပှၤတဂၤအံၤမ့ၢ်လုၢ်ထီၣ်အသိ, မ့တမ့ၢ်အမဲာ်တဲးလဲးအကျါတဒုန့ၣ်, ကဘၣ်မ့ၢ်အဖါလၢမဲၣ်သူမဲၣ် ဂီၤတအိၣ်ဘၣ်န့ၣ်လီၤ.",
			"11": "<sup>11</sup> ဒီးအဝဲကမၤသံအီၤလၢတၢ်လုၢ်လီၢ်အကလံၤစိးတကပၤ, ဒီးပှၤလုၢ်တၢ်အခိၣ်တဖၣ်ကလူလီၤတၢ်သွံၣ်ဝးတရံးတၢ်လုၢ်လီၢ် န့ၣ်လီၤ.",
			"12": "<sup>12</sup> ဒီးအဝဲဒီၣ်တဲာ်ဝဲတကူာ်ဘၣ်တကူာ်ဝံၤအလီၢ်ခံန့ၣ်, ပှၤလုၢ်တၢ်အခိၣ်လၢအဘၣ်မူဘၣ်ဒါတဂၤကပာ်လီၤအီၤခဲလၢာ်ဃုာ် ဒီးအခိၣ်ဒီးအသိလၢမ့ၣ်အူအဖီခိၣ်လၢအဂ့ၢ်အဝီန့ၣ်လီၤ.",
			"13": "<sup>13</sup> မ့မ့ၢ်ပှၤလၢအကလုၢ်တၢ်တဂၤန့ၣ်ကဘၣ်သ့စီကွံာ်တၢ်အပှံာ်ဒီးတၢ် အခီၣ်တဖၣ်ဒီးပှၤလုၢ်တၢ်အခိၣ်ကဘၣ်ပာ်ထီၣ်တၢ်လုၢ်ဆူ ယွၤအအိၣ်ဒီးဆိၣ်ကဲၤထီၣ်အီၤခဲလၢာ်လၢတၢ်လုၢ်လီၢ်အဖီ ခိၣ်လီၤ. တၢ်လုၢ်အတၢ်နၢမူအံၤမၤမုာ်ယွၤအသးန့ၣ်လီၤ.",
			"14": "<sup>14</sup> ဒီးပှၤတဂၤအံၤမ့ၢ်လုၢ်ထီၣ်ထိၣ်ဒ်တၢ်လုၢ်မ့ၣ်အူအသိးန့ၣ်ကဘၣ် မ့ၢ်ထိၣ်လွံၢ်ဘုၣ်, မ့တမ့ၢ်ထိၣ်ကးက့ၣ်ဖိန့ၣ်လီၤ.",
			"15": "<sup>15</sup> ဒီးပှၤလုၢ်တၢ်အခိၣ်ကပာ်ထီၣ်ဝဲလၢတၢ်လုၢ်လီၢ်အဖီခိၣ်, ကဝံာ်ကၢ်ဝဲအကိာ်, ဒီးဆိၣ်ကဲၤအခိၣ်လၢတၢ်လုၢ်လီၢ်အဖီ ခိၣ်န့ၣ်လီၤ. ဒီးအသွံၣ်ကဘၣ်တၢ်စံၢ်ကွံာ်အီၤလၢတၢ်လုၢ်လီၢ် အကပၤလီၤ.",
			"16": "<sup>16</sup> ဒီးအဝဲကဘၣ်ထုးကွံာ်အကနံဒီးတၢ်အိၣ်လၢအပူၤခဲလၢာ်ဒီးစူး ကွံာ်အီၤဆူတၢ်လုၢ်လီၢ်အမုၢ်ထီၣ်တကပၤ, ဖဲဖၣ်ဆါအိၣ်အလီၢ်န့ၣ်လီၤ.",
			"17": "<sup>17</sup> ဒီးကဘၣ်ဖီၣ်ဝဲလၢအဒံးဆ့ဒီးဖှီသ့ၣ်ဖးအီၤဘၣ်ဆၣ်, တဘၣ်မၤတဲာ်ကွံာ်အဒံးဆ့ဘၣ်. ဒီးကဘၣ်ဆိၣ်ကဲၤထီၣ်အီၤခဲလၢာ် လၢတၢ်လုၢ်လီၢ်အဖီခိၣ်န့ၣ်လီၤ."
		},
		"2": {
			"1": "<sup>1</sup> ပှၤတဂၤလၢ်လၢ်မ့ၢ်လုၢ်ထီၣ်အဘုဧိၤဟုဧိၤဆူယွၤအအိၣ်န့ၣ်, ကဘၣ်ဂံာ်ကမူၣ်ဝဲလၢညါဒီးကဘၣ်လူလီၤသ့ၣ်စၤယံးအသိ ဒီးပာ်တၢ်နၢမူလၢအဖီခိၣ်န့ၣ်လီၤ.",
			"2": "<sup>2</sup> ဒီးဘၣ်ဟဲစိာ်အီၤဆူပှၤလုၢ်တၢ်အခိၣ်လၢအလီၤစၢၤလၢစီၤအၤဟ ရိၣ်အအိၣ်လီၤ. ပှၤလုၢ်တၢ်အခိၣ်လၢအဘၣ်မူဘၣ်ဒါတဂၤန့ၣ်, ကဟံးန့ၢ်ကိၣ်ကမူၣ်တစှီၤ, ဒီးသိ, ဒီးတၢ်နၢမူခဲလၢာ်, ဒီးဆိၣ်ကဲၤထီၣ်အီၤလၢတၢ်လုၢ်လီၢ်အဖီခိၣ်ဒ်တၢ်ပနီၣ်လၢအဘၣ် တၢ်လုၢ်ထီၣ်တ့ၢ်လံအီၤခဲလၢာ်ဆူယွၤအသိးန့ၣ်လီၤ. တၢ်လုၢ်အတၢ်နၢမူအံၤမၤမုာ်ယွၤအသးန့ၣ်လီၤ.",
			"3": "<sup>3</sup> တၢ်အိၣ်လီၤတဲာ်လၢတၢ်လုၢ်ဘုဧိၤဟုဧိၤန့ၣ်ဘၣ်ဃးဒီးပှၤလုၢ် တၢ်အခိၣ်တဖၣ်န့ၣ်လီၤ. ဒီးတၢ်န့ၣ်မ့ၢ်တၢ်စီဆှံကတၢၢ်, မ့ၢ်လၢအဘၣ်တၢ်ဟံးန့ၢ်အီၤလၢတၢ်အီၣ်လၢအဘၣ်တၢ်လုၢ်အီၤအကျါ အဃိန့ၣ်လီၤ.",
			"4": "<sup>4</sup> ဒီးတၢ်လုၢ်မ့မ့ၢ်ကိၣ်ကုၢ်အသးလၢဖၣ်ကပူၤဒီး, ကဘၣ်မ့ၢ်ကိၣ်လၢအတအိၣ်ဘၣ်ဒီးကိၣ်မံၣ်န့ၣ်လီၤ. ကိၣ်အံၤအဖျၢၣ်ဒိၣ်မ့ၢ်ဂ့ၤ, ဆံးမ့ၢ်ဂ့ၤကဘၣ်မ့ၢ်တၢ်ဃါဃုာ်ကိၣ်ကမူၣ်ဒီးသ့ၣ်စၤယံးအသိ န့ၣ်လီၤ.",
			"5": "<sup>5</sup> ဒီးတၢ်လုၢ်မ့မ့ၢ်ကိၣ်ကုၢ်အသးလၢထးကဘျၣ်အဖီခိၣ်န့ၣ်ဒီး, ကဘၣ်မ့ၢ်တၢ်ဃါဃုာ်ကိၣ်ကမူၣ်ဒီးသ့ၣ်စၤယံးအသိ, လၢအတအိၣ်ဘၣ်ဒီးကိၣ်မံၣ်န့ၣ်လီၤ.",
			"6": "<sup>6</sup> ဒီးကဘၣ်စိၢ်ဘျဲးဝဲဒီးလူလီၤသိလၢအဖီခိၣ်န့ၣ်လီၤ. တၢ်အံၤမ့ၢ်တၢ်လုၢ်မၤဘူၣ်ဘုဧိၤဟုဧိၤန့ၣ်လီၤ.",
			"7": "<sup>7</sup> ဒီးတၢ်လုၢ်မၤဘူၣ်န့ၣ်မ့မ့ၢ်ကိၣ်လၢအဘၣ်တၢ်ဖီတ့ၢ်အီၤလၢ သပၢၤဘံၣ်သလၣ်အပူၤဒီး, ကဘၣ်မ့ၢ်ကိၣ်ကမူၣ်လၢအဂ့ၤဒီးသ့ၣ်စၤယံးအသိန့ၣ်လီၤ.",
			"8": "<sup>8</sup> ဒီးကဘၣ်ဟဲစိာ်တၢ်လုၢ်မၤဘူၣ်အံၤဆူယွၤအအိၣ်ဒီးဘၣ်ဟ့ၣ်လီၤ ဝဲဆူပှၤလုၢ်တၢ်အခိၣ်ဒ်သိးအကလဲၤစိာ်ဝဲဆူတၢ်လုၢ်လီၢ်န့ၣ်လီၤ.",
			"9": "<sup>9</sup> ဒီးပှၤလုၢ်တၢ်အခိၣ်ကဟံးန့ၢ်ကိၣ်တနီၤဒ်တၢ်သ့ၣ်နီၣ်ထီၣ်က့ၤ အတၢ်လုၢ်လၢတၢ်အံၤအဂီၢ်ဒီးဆိၣ်ကဲၤထီၣ်အီၤလၢတၢ်လုၢ်လီၢ်အဖီခိၣ်န့ၣ်လီၤ. တၢ်လုၢ်အတၢ်နၢမူအံၤမၤမုာ်ယွၤအသးန့ၣ်လီၤ.",
			"10": "<sup>10</sup> ဒီးတၢ်အိၣ်လီၤတဲာ်လၢတၢ်လုၢ်မၤဘူၣ်န့ၣ်ဘၣ်ဃးဒီးပှၤလုၢ်တၢ် အခိၣ်တဖၣ်န့ၣ်လီၤ. ဒီးတၢ်န့ၣ်မ့ၢ်တၢ်စီတၢ်ဆှံကတၢၢ်, မ့ၢ်လၢအဘၣ်တၢ်ဟံးန့ၢ်အီၤလၢတၢ်အီၣ်လၢအဘၣ်တၢ်လုၢ်အီၤဆူယွၤ အအိၣ်အဃိန့ၣ်လီၤ.",
			"11": "<sup>11</sup> ဒီးတၢ်လုၢ်မၤဘူၣ်ဘုဧိၤဟုဧိၤလၢတၢ်ဟဲစိာ်အီၤဆူယွၤအအိၣ် န့ၣ်တဘၣ်မ့ၢ်တၢ်မၤအီၤလၢကိၣ်မံၣ်ဘၣ်. နတဘၣ်ဆိၣ်ကဲၤထီၣ်ကိၣ်မံၣ်မ့ၢ်ဂ့ၤ, ကနဲစီမ့ၢ်ဂ့ၤလၢတၢ်လုၢ်မၤဘူၣ်ဆူယွၤအအိၣ်န့ၣ်ဘၣ်.",
			"12": "<sup>12</sup> ဒီးတၤသၣ်ဆိအတၢ်လုၢ်မၤဘူၣ်တဖၣ်န့ၣ်တၢ်ဟဲစိာ်အီၤဆူယွၤအအိၣ်သ့လီၤ. ဘၣ်ဆၣ်ဒီးတၢ်တဘၣ်ဆိၣ်ကဲၤထီၣ်အီၤလၢတၢ်လုၢ်လီၢ်အဖီခိၣ်ဘၣ်.",
			"13": "<sup>13</sup> ဒီးတၢ်လုၢ်မၤဘူၣ်ခဲလၢာ်န့ၣ်ကဘၣ်ပာ်ဃုာ်ဒီးအံသၣ်န့ၣ်လီၤ. အဂ့ၢ်ဒ်အံၤ, အံသၣ်မ့ၢ်တၢ်အၢၣ်လီၤအီလီၤလၢယွၤမၤဒီးသုအဃိန့ၣ်လီၤ. တၢ်လုၢ်မၤဘူၣ်ခဲလၢာ်ကဘၣ်ပၣ်ဃုာ်ဒီးအံသၣ်န့ၣ်လီၤ.",
			"14": "<sup>14</sup> ဒီးပှၤမ့ၢ်ဟဲစိာ်တၤသၣ်ဆိအတၢ်လုၢ်မၤဘူၣ်ဆူယွၤအအိၣ်န့ၣ် ကဘၣ်ဟဲစိာ်ဘုဆိလၢအဘၣ်တၢ်ဝဲာ်မံအီၤမ့တမ့ၢ်ဘၣ်တၢ်တိၢ်အီၤန့ၣ်လီၤ.",
			"15": "<sup>15</sup> ဒီးကဘၣ်လူလီၤသ့ၣ်စၤယံးအသိ, ဒီးပာ်တၢ်နၢမူလီၢ်ဘၣ်လၢအလိၤလီၤ. ဒီးတၢ်အံၤမ့ၢ်တၢ်လုၢ်မၤဘူၣ်ဘုဧိၤဟုဧိၤန့ၣ်လီၤ.",
			"16": "<sup>16</sup> ဒီးပှၤလုၢ်တၢ်အခိၣ်ကဆိၣ်ကဲၤထီၣ်တၢ်အီၣ်တနီၤဒီးသိ, ဃုာ်ဒီးတၢ်နၢမူလီၢ်ဘၣ်ခဲလၢာ်ဒ်တၢ်သ့ၣ်နီၣ်ထီၣ်က့ၤတၢ်အဂီၢ်အသိးန့ၣ်လီၤ. တၢ်အံၤန့ၣ်မ့ၢ်တၢ်လုၢ်မ့ၣ်အူဆူယွၤအအိၣ်န့ၣ်လီၤ."
		},
		"3": {
			"1": "<sup>1</sup> ပှၤတဂၤလၢ်လၢ်မ့ၢ်လုၢ်ထီၣ်အဂီၤဖံးဒ်တၢ်လုၢ်မၤဃူမၤဖိးအသိးန့ၣ်, ကဘၣ်မ့ၢ်ဂီၤဖံးအဖါတဒုမ့တမ့ၢ်အမိၢ်တဒုလၢအတအိၣ်ဒီးမဲၣ်သူ မဲၣ်ဂီၤဘၣ်န့ၣ်လီၤ.",
			"2": "<sup>2</sup> ဒီးအဝဲကဘၣ်ပာ်အစုလၢဂီၤဖံးန့ၣ်အခိၣ်လိၤဒီးမၤသံအီၤဖဲ တၢ်ဘူၣ်ထီၣ်ဘါထီၣ်ယွၤအကျဲစၢၤန့ၣ်လီၤ. ဒီးပှၤလုၢ်တၢ်အခိၣ်လၢအလီၤစၢၤလၢစီၤအၤဟရိၣ်တဖၣ်ကဘၣ်လူလီၤ တၢ်သွံၣ်ဝးတရံးတၢ်လုၢ်လီၢ်န့ၣ်လီၤ.",
			"3": "<sup>3</sup> ဒီးလုၢ်ထီၣ်တၢ်အသိလၢအအိၣ်လၢအပှံာ်ဒီးအကဖုအလိၤခဲလၢာ်,",
			"4": "<sup>4</sup> အကလ့ၢ်ခံဖျၢၣ်ဒီးအသိအိၣ်လၢအလိၤ, ဒီးအသူၣ်အဂ့ၤက တၢၢ်တခီန့ၣ်လီၤ.",
			"5": "<sup>5</sup> အန့ၣ်ဒီးပှၤလုၢ်တၢ်အခိၣ်တဖၣ်ကဆိၣ်ကဲၤထီၣ်ကွံာ်အီၤခဲလၢာ်ဃုာ် ဒီးတၢ်လုၢ်မ့ၣ်အူတဖၣ်လၢတၢ်လုၢ်လီၢ်အဖီခိၣ်န့ၣ်လီၤ. တၢ်လုၢ်အတၢ်နၢမူအံၤမၤမုာ်ယွၤအသးန့ၣ်လီၤ.",
			"6": "<sup>6</sup> ဒီးတၢ်လုၢ်ထီၣ်သိမ့တမ့ၢ်မဲာ်တဲးလဲးလၢတၢ်လုၢ်မၤဃူမၤဖိး တၢ်အဂီၢ်န့ၣ်, ကဘၣ်မ့ၢ်အဖါမ့တမ့ၢ်အမိၢ်လၢအတအိၣ်ဒီး မဲၣ်သူမဲၣ်ဂီၤဘၣ်န့ၣ်လီၤ.",
			"7": "<sup>7</sup> ဒီးပှၤတဂၤဂၤမ့ၢ်လုၢ်ထီၣ်အသိတဒုန့ၣ်,",
			"8": "<sup>8</sup> အဝဲကဘၣ်ပာ်အစုလၢအသိအခိၣ်လိၤ, ဒီးမၤသံကွံာ်အီၤလၢတၢ်ဘူၣ် ထီၣ်ဘါထီၣ်ယွၤအဒဲအမဲာ်ညါဒီးပှၤလုၢ်တၢ်အခိၣ်တဖၣ် ကလူလီၤတၢ်သွံၣ်ဝးတရံးတၢ်လုၢ်လီၢ်န့ၣ်လီၤ.",
			"9": "<sup>9</sup> ဒီးဘၣ်လုၢ်ထီၣ်အသိ, အမဲၢ်လၢအအိၣ်ဒီးအသိတဘိလၢတၢ်ဒီၣ်တဲာ် စဲဘူးဒီးအချၢဃံ, ဒီးတၢ်အသိလၢအအိၣ်လၢအပှံာ်ဒီးအကဖုတဖၣ်အလိၤခဲလၢာ်,",
			"10": "<sup>10</sup> အကလ့ၢ်ခံဖျၢၣ်ဒီးအသိအိၣ်လၢအလိၤ, ဒီးအသူၣ်အဂ့ၤကတၢၢ် တခီန့ၣ်လီၤ.",
			"11": "<sup>11</sup> ဒီးပှၤလုၢ်တၢ်အခိၣ်ကဆိၣ်ကဲၤထီၣ်ကွံာ်ခဲလၢာ်လၢတၢ်လုၢ်လီၢ် အဖီခိၣ်ဒ်တၢ်အီၣ်အတၢ်လုၢ်မၤဘူၣ်န့ၣ်လီၤ.",
			"12": "<sup>12</sup> ဒီးပှၤတဂၤဂၤမ့ၢ်လုၢ်ထီၣ်မဲာ်တဲးလဲးတဒုန့ၣ်, အဝဲကဘၣ်ပာ်အစုလၢအမဲာ်တဲးလဲးအခိၣ်လိၤ, ဒီးမၤသံအီၤဖဲတၢ် ဘူၣ်ထီၣ်ဘါထီၣ်ယွၤအဒဲအမဲာ်ညါဒီးပှၤလုၢ်တၢ်အခိၣ်ကလူလီၤတၢ် သွံၣ်ဝးတရံးတၢ်လုၢ်လီၢ်န့ၣ်လီၤ.",
			"14": "<sup>14</sup> ဒီးဘၣ်လုၢ်ထီၣ်တၢ်အသိလၢအအိၣ်လၢအပှံာ်ဒီးအကဖုတဖၣ်အလိၤခဲလၢာ်,",
			"15": "<sup>15</sup> အကလ့ၢ်ခံဖျၢၣ်ဒီးတၢ်အသိအိၣ်လၢအလိၤ, ဒီးအသူၣ်အဂ့ၤကတၢၢ်တခီန့ၣ်လီၤ.",
			"16": "<sup>16</sup> ဒီးပှၤလုၢ်တၢ်အခိၣ်ကဆိၣ်ကဲၤထီၣ်ကွံာ်ခဲလၢာ်လၢတၢ်လုၢ်လီၢ် အဖီခိၣ်ဒ်တၢ်အီၣ်အတၢ်လုၢ်မၤဘူၣ်လၢအမၤမုာ်ယွၤအသးအသိးန့ၣ်လီၤ. တၢ်အသိခဲလၢာ်န့ၣ်မ့ၢ်ယွၤအတၢ်န့ၣ်လီၤ.",
			"17": "<sup>17</sup> တၢ်အသိမ့ၢ်ဂ့ၤ, တၢ်အသွံၣ်မ့ၢ်ဂ့ၤ, သုသုတအီၣ်အီၤတဂ့ၤ. အအံၤမ့ၢ်တၢ်မၤလိာ်လၢသုဘၣ်တိၢ်န့ၢ်အီၤအစိၤစိၤအဃၣ်ဃၣ်ဖဲ သုအိၣ်တပူၤလၢ်လၢ်န့ၣ်လီၤ."
		},
		"4": {
			"1": "<sup>1</sup> ဒီးယွၤဟ့ၣ်လီၤအကလုၢ်ဆူစီၤမိၤၡ့အအိၣ်, လၢအကစံးဘၣ်တဲဘၣ်ပှၤအံၣ်စရ့လးဖိတဖၣ်လၢပှၤတဂၤဂၤမ့ၢ်မၤ ဘၣ်တၢ်ဒဲးဘးဒီးခီပတာ်ယွၤအတၢ်မၤလိာ်တထံၣ်ထံၣ်လၢတၢ်တတိာ် သူၣ်ပာ်သးအပူၤန့ၣ်ကဘၣ်တိၢ်န့ၢ်တၢ်သိၣ်တၢ်သီဒ်လၢလာ်အသိးန့ၣ်လီၤ.",
			"3": "<sup>3</sup> ပှၤမၤတၢ်ဒဲးဘးမ့မ့ၢ်ပှၤလုၢ်တၢ်အခိၣ်အဒိၣ်ကတၢၢ်ဒီး, ဒုးလီၤဘၣ်တၢ်ကမၣ်လၢပှၤဂီၢ်မုၢ်အလိၤန့ၣ်, မ်အကဟဲစိာ်ဂီၤဖံးဖါတဒုလၢအတအိၣ်ဘၣ်ဒီးမဲၣ်သူမဲၣ်ဂီၤ ဒီးလုၢ်ထီၣ်အီၤဆူယွၤအအိၣ်လၢအတၢ်ဒဲးဘးအဂီၢ်တက့ၢ်.",
			"4": "<sup>4</sup> အဝဲကဘၣ်ဟဲစိာ်ဂီၤဖံးဖါန့ၣ်ဆူတၢ်ဘူၣ်ထီၣ်ဘါထီၣ်ယွၤအဒဲ အကျဲစၢၤဒီးပာ်အစုလၢဂီၤဖံးဖါန့ၣ်အခိၣ်လိၤဒီးမၤသံအီၤဖဲန့ၣ်လၢယွၤအမဲာ်ညါလီၤ.",
			"5": "<sup>5</sup> ဒီးပှၤလုၢ်တၢ်အခိၣ်အဒိၣ်ကတၢၢ်န့ၣ်ကဘၣ်ဟံးန့ၢ်ဂီၤဖံးဖါ အသွံၣ်တနီၤဒီးစိာ်အီၤဆူတၢ်ဘူၣ်ထီၣ်ဘါထီၣ်ယွၤအဒဲပူၤလီၤ.",
			"6": "<sup>6</sup> ဒီးအဝဲကဘၣ်ဘျၢလီၤအစုမုၢ်တဘိလၢတၢ်သွံၣ်အပူၤဒီးဖှံ အီၤနွံစုလၢတၢ်လီၢ်စီဆှံအယၣ်ဘျးတဒၢအမဲာ်ညါန့ၣ်လီၤ.",
			"7": "<sup>7</sup> ဒီးပှၤလုၢ်တၢ်အခိၣ်အဒိၣ်ကတၢၢ်န့ၣ်ကဘၣ်ပာ်တၢ်သွံၣ်တနီၤလၢတၢ် လုၢ်ထီၣ်တၢ်နၢမူအတၢ်လုၢ်လီၢ်အနၢၤတဖၣ်အဖီခိၣ်လၢတၢ်ဘူၣ်ထီၣ် ဘါထီၣ်ယွၤအဒဲပူၤလီၤ. ဒီးတၢ်သွံၣ်လၢအအိၣ်လီၤတဲာ်တဖၣ်န့ၣ်ကဘၣ်လူလီၤအီၤဖဲတၢ်လုၢ် မ့ၣ်အူအတၢ်လုၢ်လီၢ်အခီၣ်ထံးလၢအအိၣ်လၢတၢ်ဘူၣ်ထီၣ်ဘါထီၣ်ယွၤအဒဲအကျဲစၢၤန့ၣ်လီၤ.",
			"8": "<sup>8</sup> ဒီးကဘၣ်ဟံးန့ၢ်တၢ်အသိခဲလၢာ်, တၢ်အသိလၢအအိၣ်လၢအပှံာ်ဒီး အကဖုတဖၣ်အလိၤ,",
			"9": "<sup>9</sup> အကလ့ၢ်တဖၣ်ဒီးတၢ်အသိအိၣ်လၢအလိၤ, ဒီးအသူၣ်အဂ့ၤကတၢၢ်တခီန့ၣ်လီၤ.",
			"10": "<sup>10</sup> ဒီးပှၤလုၢ်တၢ်အခိၣ်အဒိၣ်ကတၢၢ်ကဆိၣ်ကဲၤထီၣ်ကွံာ်တၢ်အသိ တဖၣ်လၢတၢ်လုၢ်မ့ၣ်အူအတၢ်လုၢ်လီၢ်အဖီခိၣ်ဒ်အမၤဝဲလၢတၢ်လုၢ် မၤဃူမၤဖိးတၢ်အသိးန့ၣ်လီၤ.",
			"11": "<sup>11</sup> ဘၣ်ဆၣ်ဒီးအဖံး, အညၣ်, အခိၣ်, အခီၣ်တဖၣ်ဒီးအပှံာ်အကဖုတဖၣ်,",
			"12": "<sup>12</sup> ဒီးတၢ်အိၣ်လီၤတဲာ်တဖၣ်န့ၣ်ကဘၣ်စိာ်ကွံာ်ဝဲဆူသူၣ်ဒဲအလီၢ် အချၢဖဲတၢ်လီၢ်ကဆှီလၢအမ့ၢ်တၢ်ဂၢ်လီၤဖၣ်ဆါအလီၢ်ဒီးကဘၣ်ဆိၣ် ကဲၤထီၣ်ကွံာ်ဝဲလၢသ့ၣ်မုၣ်န့ၣ်လီၤ.",
			"13": "<sup>13</sup> ပှၤအံၣ်စရ့လးဖိဒီတဖုမ့ၢ်မၤဘၣ်တၢ်ဒဲးဘးဒီးကဲထီၣ်တၢ် ခီပတာ်ယွၤအတၢ်မၤလိာ်တထံၣ်ထံၣ်လၢတၢ်တတိာ်သူၣ်ပာ်သးအပူၤ,",
			"14": "<sup>14</sup> ဒီးထံၣ်သ့ၣ်ညါက့ၤအတၢ်ဒဲးဘးန့ၣ်, ပှၤအံၣ်စရ့လးဖိဒီတဖု ကဘၣ်ဟဲစိာ်ဂီၤဖံးဖါဖိတဒုလၢတၢ်ပျၢ်တၢ်ဒဲးဘးအတၢ်လုၢ် အဂီၢ်ဆူတၢ်ဘူၣ်ထီၣ်ဘါထီၣ်ယွၤအဒဲအမဲာ်ညါလီၤ.",
			"15": "<sup>15</sup> ဒီးပှၤအံၣ်စရ့လးဖိအခိၣ်အနၢ်တဖၣ်ကဘၣ်ပာ်ထီၣ်အစုလၢဂီၤဖံး ဖါတဒုန့ၣ်အခိၣ်လိၤဒီးမၤသံကွံာ်အီၤဖဲန့ၣ်လီၤ.",
			"16": "<sup>16</sup> အန့ၣ်ဒီးပှၤလုၢ်တၢ်အခိၣ်အဒိၣ်ကတၢၢ်န့ၣ်ကဘၣ်ဟဲစိာ်ဂီၤဖံးဖါ အသွံၣ်တနီၤဆူတၢ်ဘူၣ်ထီၣ်ဘါထီၣ်ယွၤအဒဲပူၤ,",
			"17": "<sup>17</sup> ဒီးဘျၢလီၤအစုမုၢ်တဘိလၢတၢ်သွံၣ်အပူၤဒီးဖှံအီၤနွံစု လၢယၣ်ဘျးတဒၢအမဲာ်ညါန့ၣ်လီၤ.",
			"18": "<sup>18</sup> ဒီးကဘၣ်ပာ်တၢ်သွံၣ်တနီၤလၢတၢ်လုၢ်ထီၣ်တၢ်နၢမူအတၢ်လုၢ်လီၢ် အနၢၤတဖၣ်အဖီခိၣ်လၢတၢ်ဘူၣ်ထီၣ်ဘါထီၣ်ယွၤအဒဲပူၤန့ၣ်လီၤ. ဒီးတၢ်သွံၣ်လၢအအိၣ်လီၤတဲာ်တဖၣ်န့ၣ်ကဘၣ်လူလီၤအီၤဖဲ တၢ်လုၢ်မ့ၣ်အူအတၢ်လုၢ်လီၢ်အခီၣ်ထံးလၢအအိၣ်လၢတၢ်ဘူၣ်ထီၣ်ဘါ ထီၣ်ယွၤအဒဲအကျဲစၢၤန့ၣ်လီၤ.",
			"19": "<sup>19</sup> ဒီးကဘၣ်ဟံးန့ၢ်အသိခဲလၢာ်ဒီးဆိၣ်ကဲၤထီၣ်ကွံာ်အီၤလၢတၢ် လုၢ်လီၢ်အဖီခိၣ်န့ၣ်လီၤ.",
			"20": "<sup>20</sup> ဒီးကဘၣ်မၤဂီၤဖံးဖါတဒုအံၤဒ်အမၤဝဲဂီၤဖံးဖါလၢတၢ်ပျၢ် တၢ်ဒဲးဘးအတၢ်လုၢ်အဂီၢ်အသိးန့ၣ်လီၤ. တၢ်အံၤမ့ၢ်တၢ်လုၢ်တၢ်ပာ်လၢပှၤအံၣ်စရ့လးဖိဒီတဖုအတၢ်ဒဲး ဘးအဂီၢ်ဒီးအတၢ်ဒဲးဘးကဘၣ်တၢ်ပျၢ်ကွံာ်အီၤန့ၣ်လီၤ.",
			"21": "<sup>21</sup> အန့ၣ်ဝံၤဒီးအဝဲကဘၣ်လဲၤစိာ်ဂီၤဖံးဖါန့ၣ်ဆူဒဲအချၢဒီး ဆိၣ်ကဲၤထီၣ်ကွံာ်အီၤဒ်အဆိၣ်ကဲၤဝဲဂီၤဖံးဖါလၢတၢ်လုၢ်မၤ ဘူၣ်လၢအကစၢ်ဒၣ်ဝဲအတၢ်ဒဲးဘးအဂီၢ်အသိးန့ၣ်လီၤ. တၢ်အံၤမ့ၢ်တၢ်ပျၢ်တၢ်ဒဲးဘးအတၢ်လုၢ်လၢပှၤအံၣ်စရ့လးဖိဒီ တဖုအဂီၢ်န့ၣ်လီၤ.",
			"22": "<sup>22</sup> ဒီးတုၤပှၤပၢတၢ်တဂၤမၤတၢ်ဒဲးဘးဒီးအတၢ်ကမၣ်အိၣ်ဝဲလၢအလဲၤ ကပာ်ဘၣ်တၢ်လၢယွၤမၤလိာ်အီၤမၤတဂ့ၤဒီးမၤတ့ၢ်ဝဲလၢတၢ်တတိာ်သူၣ်ပာ်သးအပူၤန့ၣ်,",
			"23": "<sup>23</sup> တုၤအတၢ်ဒဲးဘးလၢအမၤတ့ၢ်ဝဲအံၤဘၣ်တၢ်ဒုးသ့ၣ်ညါက့ၤအီၤ ဒီးအဝဲကဘၣ်ဟဲစိာ်မဲာ်တဲးလဲးဖါလၢမဲၣ်သူမဲၣ်ဂီၤဒၣ်လဲာ် တအိၣ်ဘၣ်တဒု, ဒ်အတၢ်လုၢ်မၤဘူၣ်,",
			"24": "<sup>24</sup> ဒီးပာ်အစုလၢမဲာ်တဲးလဲးန့ၣ်အခိၣ်အလိၤဒီးမၤသံအီၤဖဲတၢ် လီၢ်လၢအဝဲသ့ၣ်မၤသံတၢ်လုၢ်မ့ၣ်အူလၢယွၤအမဲာ်ညါန့ၣ်လီၤ. အဝဲအံၤမ့ၢ်တၢ်လုၢ်မၤဘူၣ်တၢ်ပျၢ်လၢတၢ်ဒဲးဘးအဂီၢ်န့ၣ်လီၤ.",
			"25": "<sup>25</sup> အန့ၣ်ဝံၤဒီးပှၤလုၢ်တၢ်အခိၣ်ကဟံးန့ၢ်တၢ်သွံၣ်တနီၤဒီးဘျုး လီၤအစုမုၢ်လၢတၢ်သွံၣ်န့ၣ်အပူၤဒီးပာ်အီၤလၢတၢ်လုၢ်တၢ်နၢ မူတဖၣ်အလီၢ်အနၢၤတဖၣ်အလိၤလီၤ. ဒီးတၢ်သွံၣ်လၢအအိၣ်လီၤတဲာ်တဖၣ်န့ၣ်ကဘၣ်လူလီၤဝဲလၢတၢ်လုၢ် ထီၣ်တၢ်မၤဘူၣ်ဆိၣ်ကဲၤလၢမ့ၣ်အူအတၢ်လုၢ်လီၢ်အခီၣ်ထံးန့ၣ်လီၤ.",
			"26": "<sup>26</sup> ဒီးတၢ်အသိခဲလၢာ်န့ၣ်ကဘၣ်ဆိၣ်ကဲၤဝဲလၢတၢ်လုၢ်လီၢ်အဖီ ခိၣ်ဒ်တၢ်အသိလၢတၢ်လုၢ်တၢ်မၤဃူမၤဖိးအဂီၢ်အသိးန့ၣ်လီၤ. မၤသးဒ်န့ၣ်ဒီးပှၤလုၢ်တၢ်အခိၣ်ကမၤတၢ်လုၢ်မၤဘူၣ်လၢပှၤပၢတၢ် တဂၤန့ၣ်အတၢ်ဒဲးဘးအဂီၢ်ဒီးအတၢ်ဒဲးဘးကဘၣ်တၢ်ပျၢ်ကွံာ်အီၤလီၤ.",
			"27": "<sup>27</sup> ဒီးပှၤတဂၤဂၤလၢထံဖိကီၢ်ဖိအကျါမ့ၢ်မၤတၢ်ဒဲးဘးတမံၤမံၤ လၢယွၤမၤလိာ်ဝဲမၤတဂ့ၤ, ဒီးအတၢ်ကမၣ်အိၣ်ဝဲန့ၣ်,",
			"28": "<sup>28</sup> တုၤအတၢ်ဒဲးဘးလၢအမၤဝဲဘၣ်တၢ်ဒုးသ့ၣ်ညါက့ၤအီၤဒီးကဘၣ်ဟဲ စိာ်ဝဲမဲာ်တဲးလဲးမိၢ်တဒုလၢမဲၣ်သူမဲၣ်ဂီၤဒၣ်လဲာ်တ အိၣ်ဘၣ်လၢတၢ်လုၢ်မၤဘူၣ်တၢ်ပျၢ်တၢ်ဒဲးဘးအဂီၢ်န့ၣ်လီၤ.",
			"29": "<sup>29</sup> ဒီးကဘၣ်ပာ်အစုလၢအတၢ်လုၢ်မၤဘူၣ်န့ၣ်အခိၣ်လိၤ, ဒီးမၤသံအီၤဖဲတၢ်လီၢ်လၢအဝဲသ့ၣ်မၤသံတၢ်လုၢ်မၤဘူၣ်လၢ မ့ၣ်အူအလီၢ်န့ၣ်လီၤ.",
			"30": "<sup>30</sup> ဒီးပှၤလုၢ်တၢ်အခိၣ်ကဘၣ်ဟံးန့ၢ်ဆၣ်ဖိကီၢ်ဖိတဒုန့ၣ်အသွံၣ်လၢ အစုမုၢ်ဒီးပာ်လီၤအီၤလၢတၢ်လုၢ်မၤဘူၣ်လၢမ့ၣ်အူအလီၢ်အနၢၤ တဖၣ်အလိၤလီၤ. ဒီးတၢ်သွံၣ်အိၣ်လီၤတဲာ်တဖၣ်န့ၣ်ကဘၣ်လူ လီၤဝဲဖဲတၢ်လုၢ်လီၢ်န့ၣ်အခီၣ်ထံးန့ၣ်လီၤ.",
			"31": "<sup>31</sup> ဒီးတၢ်အသိခဲလၢာ်န့ၣ်ကဘၣ်ဟံးထီၣ်ကွံာ်ဝဲဒ်ဆၣ်ဖိကီၢ်ဖိတဖၣ် လၢအဘၣ်တၢ်မၤသံကွံာ်အီၤလၢတၢ်လုၢ်မၤဘူၣ်တၢ်မၤဃူမၤဖိးတၢ် အဂီၢ်အသိဘၣ်တၢ်ဟံးန့ၢ်အီၤအသိးဒီးကဘၣ်ဆိၣ်ကဲၤထီၣ်အီၤလၢ တၢ်လုၢ်လီၢ်အဖီခိၣ်ဒ်တၢ်နၢမူမၤမုာ်ယွၤအသးန့ၣ်လီၤ. မၤသးဒ်န့ၣ်ဒီးပှၤလုၢ်တၢ်အခိၣ်ကမၤတၢ်လုၢ်မၤဘူၣ်လၢပှၤတဂၤ န့ၣ်အတၢ်ဒဲးဘးအဂီၢ်ဒီးအတၢ်ဒဲးဘးကဘၣ်တၢ်ပျၢ်ကွံာ်အီၤလီၤ.",
			"32": "<sup>32</sup> အဝဲမ့ၢ်ဟဲစိာ်သိဖိတဒုဒ်အတၢ်လုၢ်မၤဘူၣ်လၢတၢ်ပျၢ်တၢ်ဒဲးဘး အဂီၢ်ဒီးကဘၣ်မ့ၢ်အမိၢ်တဒုလၢမဲၣ်သူမဲၣ်ဂီၤဒၣ်လဲာ်တအိၣ်ဘၣ်န့ၣ်လီၤ.",
			"33": "<sup>33</sup> ဒီးကပာ်ထီၣ်အစုလၢအတၢ်လုၢ်မၤဘူၣ်န့ၣ်အခိၣ်လိၤဒီးမၤသံအီၤ ဖဲတၢ်လီၢ်လၢအဝဲသ့ၣ်မၤသံတၢ်လုၢ်မၤဘူၣ်လၢမ့ၣ်အူအလီၢ်န့ၣ်လီၤ.",
			"34": "<sup>34</sup> အန့ၣ်ဝံၤဒီးပှၤလုၢ်တၢ်အခိၣ်ကဘၣ်ဟံးန့ၢ်ဆၣ်ဖိကီၢ်ဖိတဒုန့ၣ် အသွံၣ်လၢအစုမုၢ်ဒီးပာ်အီၤလၢတၢ်လုၢ်မၤဘူၣ်မ့ၣ်အူအလီၢ် အနၢၤတဖၣ်အလိၤလီၤ. ဒီးတၢ်သွံၣ်လၢအိၣ်လီၤတဲာ်တဖၣ်န့ၣ်ကဘၣ်လူလီၤအီၤဖဲတၢ်လုၢ် လီၢ်န့ၣ်အခီၣ်ထံးန့ၣ်လီၤ.",
			"35": "<sup>35</sup> အန့ၣ်ဝံၤဒီးတၢ်အသိခဲလၢာ်န့ၣ်, ကဘၣ်တၢ်ဟံးထီၣ်ကွံာ်အီၤဒ်သိဖိတဒုလၢဘၣ်တၢ်မၤသံအီၤလၢတၢ် လုၢ်တၢ်မၤဃူမၤဖိးအဂီၢ်န့ၣ်အသိဘၣ်တၢ်ဟံးထီၣ်ကွံာ်အီၤအသိး, ဒီးအဝဲကဘၣ်ဆူးကဲၤထီၣ်အီၤလၢတၢ်လုၢ်လီၢ်အဖီခိၣ်တဘျီဃီလၢ တၢ်လုၢ်မၤဘူၣ်လၢမ့ၣ်အူဆူယွၤအအိၣ်န့ၣ်လီၤ. မၤသးဒ်န့ၣ်ဒီးပှၤလုၢ်တၢ်အခိၣ်ကမၤတၢ်လုၢ်မၤဘူၣ်လၢပှၤတဂၤ န့ၣ်အတၢ်ဒဲးဘးအဂီၢ်, ဒီးအတၢ်ဒဲးဘးကဘၣ်တၢ်ပျၢ်ကွံာ်အီၤန့ၣ်လီၤ."
		},
		"5": {
			"1": "<sup>1</sup> ပှၤတဂၤဂၤမ့ၢ်ဘၣ်ကဲထီၣ်ပှၤအုၣ်အသးလၢတၢ်လၢအထံၣ်ဘၣ်ဝဲမ့ၢ်ဂ့ၤ, သ့ၣ်ညါဝဲမ့ၢ်ဂ့ၤ, အဂ့ၢ်ဒီးတတဲဖျါထီၣ်ဝဲလၢကွီၢ်ဘျီၣ်ပူၤန့ၣ်, ကဘၣ်တူၢ်အတၢ်ဒဲးဘးဒၣ်ဝဲန့ၣ်လီၤ.",
			"2": "<sup>2</sup> ပှၤတဂၤဂၤမ့ၢ်ထိးဘၣ်တၢ်တကဆှီတ့ၢ်တမံၤမံၤဒ်ဆၣ်ဖိကီၢ်ဖိ အမံၤတကဆှီဘၣ်တဒုအသံစိၣ်, မ့တမ့ၢ်ဆၣ်ဖိကီၢ်ဖိအဒၢတက ဆှီဘၣ်တဒုအသံစိၣ်မ့ၢ်ဂ့ၤ, တၢ်အစွါအစွဲတဖၣ်လၢအတကဆှီ ဘၣ်အစိၣ်မ့ၢ်ဂ့ၤလၢတၢ်တတိာ်သူၣ်ပာ်သးအပူၤန့ၣ်ဒီး, အဝဲကဲထီၣ်ဝဲတၢ်တကဆှီဘၣ်ဒီးအတၢ်ဒဲးဘးအိၣ်ဝဲလီၤ.",
			"3": "<sup>3</sup> ပှၤတဂၤဂၤမ့ၢ်ထိးဘၣ်ပှၤအဂၤတဂၤအတၢ်တကဆှီဘၣ်တမံၤမံၤလၢတၢ် တတိာ်သူၣ်ပာ်သးအပူၤဘၣ်ဆၣ်, တုၤအသ့ၣ်ညါက့ၤဝဲန့ၣ်ဒီးအတၢ်ဒဲးဘးအိၣ်ဝဲလီၤ.",
			"4": "<sup>4</sup> ပှၤတဂၤဂၤမ့ၢ်ဆိၣ်လီၤအသးချ့သဒံးလၢတၢ်အၢအဂီၢ်မ့ၢ်ဂ့ၤ, တၢ်ဂ့ၤအဂီၢ်မ့ၢ်ဂ့ၤ, လၢတၢ်တပလီၢ်သူၣ်ပလီၢ်သးအပူၤဘၣ်န့ၣ်, တုၤအသ့ၣ်ညါက့ၤဝဲဒီး, အတၢ်ဒဲးဘးအိၣ်ဝဲလီၤ.",
			"5": "<sup>5</sup> တုၤပှၤတဂၤအတၢ်ဒဲးဘးအိၣ်လၢတၢ်တမံၤမံၤအံၤအပူၤန့ၣ်အဝဲ ကဘၣ်အၢၣ်လီၤအတၢ်ဒဲးဘးလၢအမၤတ့ၢ်ဝဲလီၤ.",
			"6": "<sup>6</sup> ဒီးကဘၣ်ဟဲစိာ်သိဖိမ့ၢ်ဂ့ၤ, မဲာ်တဲးလဲးဖိမ့ၢ်ဂ့ၤ, အမိၢ်တဒု လၢတၢ်လုၢ်တၢ်ပျၢ်တၢ်ဒဲးဘးအဂီၢ်ဆူယွၤအအိၣ်န့ၣ်လီၤ. ဒီးပှၤလုၢ်တၢ်အခိၣ်ကလုၢ်ထီၣ်တၢ်လုၢ်တၢ်ပျၢ်တၢ်ဒဲးဘးလၢအဝဲ အဂီၢ်ဒီးအတၢ်ဒဲးဘးအဂီၢ်န့ၣ်လီၤ.",
			"7": "<sup>7</sup> ဘၣ်ဆၣ်ဒီး, လုၢ်ထီၣ်ဝဲသိဖိမ့တမ့ၢ်မဲာ်တဲးလဲးဖိမ့ၢ်တန့ၢ် န့ၣ်, ကဘၣ်ဟဲစိာ်ထိၣ်လွံၢ်ဘုၣ်ခံဘ့ၣ်မ့တမ့ၢ်ထိၣ်ကးက့ၣ်ဖိခံဘ့ၣ်, တဘ့ၣ်လၢတၢ်လုၢ်တၢ်ပျၢ်တၢ်ဒဲးဘးအဂီၢ်ဒီးအဂၤတဘ့ၣ်လၢတၢ်လုၢ် မ့ၣ်အူအဂီၢ်ဆူယွၤအအိၣ်န့ၣ်လီၤ.",
			"8": "<sup>8</sup> ဒီးကဘၣ်ဟဲစိာ်ဝဲဆူပှၤလုၢ်တၢ်အခိၣ်အအိၣ်လၢအကလုၢ်ထီၣ်ဆိဝဲ တဘ့ၣ်လၢတၢ်လုၢ်တၢ်ပျၢ်တၢ်ဒဲးဘးအဂီၢ်န့ၣ်လီၤ. ဒီးကဘၣ်ဝံာ်ကၢ်ဝဲအကိာ်ဘၣ်ဆၣ်ဒီးတဘၣ်မၤထီၣ်တဲာ်ဝဲအခိၣ်ဘၣ်.",
			"9": "<sup>9</sup> ဒီးကဘၣ်ဖှံတၢ်သွံၣ်တနီၤဖဲတၢ်လုၢ်လီၢ်ကပၤန့ၣ်လီၤ. တၢ်သွံၣ်အိၣ်လီၤတဲာ်တဖၣ်န့ၣ်ကဘၣ်တၢ်ဂၢ်လီၤအီၤဖဲတၢ်လုၢ်လီၢ် အခီၣ်ထံးန့ၣ်လီၤ. တၢ်အံၤမ့ၢ်တၢ်လုၢ်တၢ်ပျၢ်တၢ်ဒဲးဘးန့ၣ်လီၤ.",
			"10": "<sup>10</sup> အန့ၣ်ဝံၤဒီးကဘၣ်လုၢ်ထီၣ်ဝဲထိၣ်ခံဘ့ၣ်တဘ့ၣ်လၢတၢ်လုၢ်မ့ၣ်အူ ဒ်တၢ်သိၣ်တၢ်ဘျၢအိၣ်ဝဲအသိးန့ၣ်လီၤ. ဒီးပှၤလုၢ်တၢ်အခိၣ်ကလုၢ်ထီၣ်တၢ်လုၢ်တၢ်ပျၢ်တၢ်ဒဲးဘးလၢအဝဲ အတၢ်ဒဲးဘးလၢအမၤတ့ၢ်ဝဲအဂီၢ်, ဒီးအတၢ်ဒဲးဘးကဘၣ်တၢ်ပျၢ်ကွံာ်အီၤန့ၣ်လီၤ.",
			"11": "<sup>11</sup> ဘၣ်ဆၣ်ဒီးလုၢ်ထီၣ်ဝဲထိၣ်လွံၢ်ဘုၣ်ခံဘ့ၣ်မ့ၢ်ဂ့ၤ, ထိၣ်ကးက့ၣ်ခံဘ့ၣ်မ့ၢ်ဂ့ၤမ့ၢ်တန့ၢ်ဘၣ်ဒီးကဘၣ်ဟဲစိာ်ဝဲကိၣ် ကမူၣ်လၢအဂ့ၤတအ့ဖးဆံဆဲၣ်ပူတပူလၢတၢ်လုၢ်တၢ်ပျၢ်တၢ်ဒဲးဘးအဂီၢ်န့ၣ်လီၤ. တဘၣ်ဒၢနုာ်ဝဲသိမ့ၢ်ဂ့ၤ, တၢ်နၢမူမ့ၢ်ဂ့ၤဘၣ်, မ့ၢ်လၢအမ့ၢ်တၢ်လုၢ်တၢ်ပျၢ်တၢ်ဒဲးဘးဒီးတမ့ၢ်တၢ်လုၢ်ဘုဧိၤ ဟုဧိၤအဃိန့ၣ်လီၤ.",
			"12": "<sup>12</sup> ဒီးကဘၣ်ဟဲစိာ်ဝဲဆူပှၤလုၢ်တၢ်အခိၣ်အအိၣ်လၢအကဟံးန့ၢ်ကိၣ် တစှီၤဒ်တၢ်ပနီၣ်လၢအဘၣ်တၢ်လုၢ်ထီၣ်တ့ၢ်လံအီၤခဲလၢာ်ဆူယွၤ အသိးဒီးဆိၣ်ကဲၤထီၣ်အီၤလၢတၢ်လုၢ်လီၢ်အဖီခိၣ်န့ၣ်လီၤ. တၢ်အံၤမ့ၢ်တၢ်လုၢ်တၢ်ပျၢ်တၢ်ဒဲးဘးန့ၣ်လီၤ.",
			"13": "<sup>13</sup> ပှၤလုၢ်တၢ်အခိၣ်ကလုၢ်ထီၣ်တၢ်ဒ်သိးအံၤလၢတၢ်လုၢ်တၢ်ပျၢ်တၢ်ဒဲး ဘးလၢပှၤတဂၤအံၤအတၢ်ဒဲးဘးအဂီၢ်, ဒီးအတၢ်ဒဲးဘးကဘၣ်တၢ်ပျၢ်ကွံာ်အီၤန့ၣ်လီၤ. ဒီးကိၣ်ကမူၣ်လၢအအိၣ်လီၤတဲာ်န့ၣ်မ့ၢ်ပှၤလုၢ်တၢ်အခိၣ်အတၢ်ဒ်တၢ် အိၣ်လီၤတဲာ်လၢတၢ်လုၢ်ဘုဧိၤဟုဧိၤအသိးန့ၣ်လီၤ.",
			"14": "<sup>14</sup> ယွၤဟ့ၣ်လီၤစီၤမိၤၡ့လၢတၢ်သိၣ်တၢ်ဘျၢတဖၣ်ဒ်လၢလာ်အသိးန့ၣ်လီၤ.",
			"15": "<sup>15</sup> ပှၤတဂၤဂၤမ့ၢ်မၤဘၣ်တၢ်ဒဲးဘးလၢတၢ်တတိာ်သူၣ်ပာ်သးအပူၤခီ ဖျိတၢ်တဟ့ၣ်ဆၢက့ၤတၢ်လၢအစီဝဲဆှံဝဲလၢယွၤအမဲာ်ညါန့ၣ်, ကဘၣ်ဟဲစိာ်ဝဲသိဖါတဒုမ့တမ့ၢ်မဲာ်တဲးလဲးဖါတဒုလၢမဲၣ်သူ မဲၣ်ဂီၤတအိၣ်ဘၣ်ဒ်တၢ်ဟ့ၣ်ဆၢက့ၤအသိးလၢတၢ်လုၢ်တၢ်ပျၢ်တၢ်ကမၣ် ဆူယွၤအအိၣ်, ဒီးတၢ်ကပာ်အပှ့ၤအနီၣ်ထိၣ်အိၣ်ဝဲအသိးန့ၣ်လီၤ. တၢ်အံၤမ့ၢ်တၢ်လုၢ်တၢ်ပျၢ်တၢ်ကမၣ်န့ၣ်လီၤ.",
			"16": "<sup>16</sup> ဒီးကဘၣ်ဟ့ၣ်အါထီၣ်စ့ၢ်ကီးဝဲတၢ်အပှ့ၤယဲၢ်ပူတပူလၢတၢ်ဟ့ၣ် ဆၢက့ၤအပှ့ၤအဖီခိၣ်လီၤ. ဒီးကဘၣ်ဟ့ၣ်ဝဲဆူပှၤလုၢ်တၢ်အခိၣ်အအိၣ်ဒီးပှၤလုၢ်တၢ်အခိၣ် ကလုၢ်ထီၣ်သိဖါတဒုမ့တမ့ၢ်မဲာ်တဲးလဲးဖါတဒုန့ၣ်လၢတၢ်လုၢ် တၢ်ကမၣ်အဂီၢ်ဒီးအတၢ်ကမၣ်ကဘၣ်တၢ်ပျၢ်ကွံာ်အီၤလီၤ.",
			"17": "<sup>17</sup> ပှၤတဂၤမ့ၢ်မၤတၢ်ဒဲးဘးလၢတၢ်တတိာ်သူၣ်ပာ်သးအပူၤခီဖျိတၢ် လဲၤခီပတာ်ယွၤအတၢ်မၤလိာ်တမံၤလၢ်လၢ်န့ၣ်, အတၢ်ကမၣ်အိၣ်ဒီးကဘၣ်တူၢ်အတၢ်ကမၣ်ဒၣ်ဝဲန့ၣ်လီၤ.",
			"18": "<sup>18</sup> ဒီးကဘၣ်ဟဲစိာ်ဝဲသိဖါတဒု မ့တမ့ၢ်မဲာ်တဲးလဲးဖါတဒုလၢမဲၣ်သူမဲၣ်ဂီၤတအိၣ်ဘၣ်, ဒ်တၢ်ဟ့ၣ်ဆၢက့ၤအသိးဆူပှၤလုၢ်တၢ်အခိၣ်အအိၣ်န့ၣ်လီၤ. ဒီးအပှ့ၤအနီၣ်ထိၣ်တၢ်ပာ်ကအီၤ ဒ်တၢ်လုၢ်တၢ်ပာ်အလုၢ်အပှ့ၤကဘၣ်အိၣ်ဝဲအသိးလၢတၢ်လုၢ်တၢ်ပျၢ်တၢ်ကမၣ် လၢအမၤဘၣ်ဝဲ လၢတၢ်တတိာ်သူၣ်ပာ်သးအပူၤအဂီၢ်ဒီးအတၢ်ကမၣ်ကဘၣ်တၢ်ပျၢ်ကွံာ်အီၤလီၤ.",
			"19": "<sup>19</sup> တၢ်အံၤမ့ၢ်တၢ်ဟ့ၣ်ဆၢက့ၤတၢ်လုၢ်တၢ်ပျၢ်တၢ်ကမၣ်လၢတၢ်ဒဲးဘး လၢအထီဒါဘၣ်ယွၤန့ၣ်လီၤ."
		},
		"6": {
			"1": "<sup>1</sup> ယွၤဟ့ၣ်လီၤစီၤမိၤၡ့လၢတၢ်သိၣ်တၢ်ဘျၢတဖၣ်ဒ်လၢလာ်အသိးန့ၣ်လီၤ.",
			"2": "<sup>2</sup> ပှၤတဂၤဂၤမ့ၢ်မၤတၢ်ဒဲးဘးထီဒါယွၤခီဖျိတၢ်တဟ့ၣ်က့ၤတၢ် ဟ့ၣ်ကီၤပာ်မ့ၢ်ဂ့ၤ, တၢ်ဂုာ်ဆူၣ်ပျီဆူၣ်မ့ၢ်ဂ့ၤ, တၢ်လီအီၣ်ဝ့ၤ အီၣ်ပှၤလၢအဃၢၤမ့ၢ်ဂ့ၤ,",
			"3": "<sup>3</sup> ကတိၤကဘျံးကဘျၣ်ဘၣ်ဃးတၢ်လၢအဟါမၢ်ဒီးဆိၣ်လီၤ အသးလၢအတထံၣ်ဝဲန့ၣ်ကဘၣ်လုၢ်ထီၣ်ပာ်ထီၣ်တၢ်န့ၣ်လီၤ.",
			"4": "<sup>4</sup> ဒီးတုၤပှၤတဂၤဂၤမၤတၢ်ဒဲးဘးလၢအဘၣ်ထွဲဒီးတၢ်တမံၤမံၤအံၤန့ၣ်, အဝဲကဘၣ်ဟ့ၣ်က့ၤတၢ်လၢအမၤန့ၢ်ဝဲလၢတၢ်တတီတလိၤအပူၤတမံၤလၢ်လၢ်န့ၣ်လီၤ.",
			"5": "<sup>5</sup> မုၢ်တနံၤလၢအဘၣ်တၢ်ထံၣ်န့ၢ်အီၤလၢအတၢ်ကမၣ်အိၣ်ဝဲန့ၣ်, အဝဲကဘၣ်ဟ့ၣ်က့ၤဝဲခဲလၢာ်ဃုာ်ဒီးတၢ်ဟ့ၣ်အါထီၣ်အတၢ်ယဲၢ်ပူ တပူန့ၣ်လီၤ.",
			"6": "<sup>6</sup> ဒီးကဘၣ်ဟဲစိာ်ဝဲသိဖါတဒုမ့တမ့ၢ်မဲာ်တဲးလဲးဖါတဒုလၢ မဲၣ်သူမဲၣ်ဂီၤတအိၣ်ဘၣ်ဒ်တၢ်လုၢ်တၢ်ပာ်အလုၢ်အပှ့ၤအိၣ်ဝဲအသိး ဆူပှၤလုၢ်တၢ်အခိၣ်အအိၣ်လၢတၢ်ဟ့ၣ်ဆၢက့ၤအတၢ်လုၢ်တၢ်ပျၢ်တၢ် ကမၣ်အဂီၢ်လီၤ.",
			"7": "<sup>7</sup> ဒီးပှၤလုၢ်တၢ်အခိၣ်ကလုၢ်ထီၣ်တၢ်လုၢ်တၢ်ပျၢ်တၢ်ကမၣ်လၢအဂီၢ်ဒီး အတၢ်ကမၣ်ကဘၣ်တၢ်ပျၢ်ကွံာ်အီၤလီၤ.",
			"8": "<sup>8</sup> ယွၤမၤလိာ်စီၤမိၤၡ့, လၢအကဟ့ၣ်လီၤတၢ်သိၣ်တၢ်ဘျၢဘၣ်ဃးတၢ်လုၢ်မ့ၣ်အူဆူ စီၤအၤဟရိၣ်ဒီးအဖိခွါန့ၣ်လီၤ. တၢ်လုၢ်မ့ၣ်အူန့ၣ်ကဘၣ်တၢ် ဆူးကဲၤအီၤဒီတနံၤညါလၢတၢ်လုၢ်လီၢ်ဖီခိၣ်န့ၣ်လီၤ.",
			"10": "<sup>10</sup> ဒီးပှၤလုၢ်တၢ်အခိၣ်ကဘၣ်သိးထီၣ်အဆ့ကၤဖှီဝါဖးထီဒီးဖျီၣ်ခံဖှီဝါ, ဒီးကဘၣ်စိာ်ကွံာ်ဖၣ်ဆါလၢအအိၣ်လၢတၢ်လုၢ်လီၢ်အဖီခိၣ်ဒီးပာ် အီၤဖဲတၢ်လုၢ်လီၢ်အကပၤန့ၣ်လီၤ.",
			"11": "<sup>11</sup> အန့ၣ်ဝံၤဒီးကဘၣ်လဲလိာ်က့ၤအဆ့ကၤဒီးလဲၤစိာ်ဖၣ်ဆါတဖၣ်န့ၣ် ဆူတၢ်လီၢ်ကဆှီလၢဒဲအချၢန့ၣ်လီၤ.",
			"12": "<sup>12</sup> ဒီးမ့ၣ်အူလၢတၢ်လုၢ်လီၢ်ဖီခိၣ်န့ၣ်ကဘၣ်ကဲၤဝဲဒီးတဘၣ်လီၤ ပံာ်နီတဘျီဘၣ်. ပှၤလုၢ်တၢ်အခိၣ်ကဘၣ်ဆိၣ်ကဲၤသ့ၣ်မုၣ်ကိးဂီၤဒဲးဒီး ကျဲၤလီၤတၢ်လုၢ်မ့ၣ်အူဒီးဆိၣ်ကဲၤထီၣ်တၢ်အသိ လၢတၢ်လုၢ်တၢ်မၤဃူမၤဖိးအဂီၢ်န့ၣ်လီၤ.",
			"13": "<sup>13</sup> ဒီးမ့ၣ်အူလၢတၢ်လုၢ်လီၢ်ဖီခိၣ်န့ၣ်ကဘၣ်ကဲၤဝဲဒီးတဘၣ်လီၤပံာ်နီတဘျီဘၣ်.",
			"14": "<sup>14</sup> တၢ်သိၣ်တၢ်ဘျၢလီၤဆီဘၣ်ဃးတၢ်လုၢ်ဘုဧိၤဟုဧိၤန့ၣ်, မ့ၢ်ဒ်လၢလာ်အသိးလီၤ. ပှၤလုၢ်တၢ်အခိၣ်လၢအလီၤစၢၤလၢစီၤအၤ ဟရိၣ်န့ၣ်, ကလုၢ်ထီၣ်တၢ်လုၢ်ဘုဧိၤဟုဧိၤဆူ ယွၤအအိၣ်လၢတၢ်လုၢ်လီၢ်အမဲာ်ညါန့ၣ်လီၤ.",
			"15": "<sup>15</sup> ဒီးအဝဲကဘၣ်ဟံးန့ၢ်ကိၣ်ကမူၣ်တစှီၤဒီးသိ, ဒီးတၢ်နၢမူအိၣ်လၢအလိၤဒီးဆိၣ်ကဲၤထီၣ်အီၤလၢတၢ်လုၢ်လီၢ် အဖီခိၣ်ဒ်တၢ်ပနီၣ်လၢအဘၣ်တၢ်လုၢ်ထီၣ်တ့ၢ်လံအီၤခဲလၢာ်ဆူယွၤ အသိးန့ၣ်လီၤ. တၢ်လုၢ်အတၢ်နၢမူအံၤမၤမုာ်ယွၤအသးန့ၣ်လီၤ.",
			"16": "<sup>16</sup> ဒီးတၢ်အိၣ်လီၤတဲာ်တဖၣ်န့ၣ်ပှၤလုၢ်တၢ်အခိၣ်တဖၣ်ကအီၣ်ဝဲလီၤ. ကဘၣ်ကုၢ်ဝဲကိၣ်လၢတအိၣ်ဘၣ်ဒီးကိၣ်မံၣ်ဒီးကဘၣ်အီၣ်ဝဲလၢတၢ် လီၢ်စီဆှံ, လၢအမ့ၢ်တၢ်ဘူၣ်ထီၣ်ဘါထီၣ်ယွၤအဒဲအဂၢၤပူၤလီၤ.",
			"17": "<sup>17</sup> ယွၤဟ့ၣ်လီၤတၢ်အီၣ်အံၤဆူပှၤလုၢ်တၢ်အခိၣ်တဖၣ်အအိၣ်ဒ်တၢ်ဟ့ၣ် နီၤလီၤလၢအဂီၢ်အသိးန့ၣ်လီၤ. တၢ်အံၤစီဆှံဝဲဒ်တၢ်လုၢ်တၢ်ပျၢ်တၢ်ဒဲးဘးဒီးတၢ်ဟ့ၣ်ဆၢက့ၤ အတၢ်လုၢ်တၢ်ပျၢ်တၢ်ကမၣ်အသိးန့ၣ်လီၤ.",
			"18": "<sup>18</sup> ကယဲၢ်ပိာ်ခွါလၢအလီၤစၢၤလၢစီၤအၤဟရိၣ်န့ၣ်ကအီၣ်ဘၣ်ဝဲ တၢ်အီၣ်လၢအဘၣ်တၢ်လုၢ်အီၤဆူယွၤအအိၣ်တဘိယူာ်ဃီ ဒ်တၢ်ဟ့ၣ်နီၤလီၤလၢအဂီၢ်အသိးန့ၣ်လီၤ. ဒီးပှၤတဂၤလၢ်လၢ်လၢအထိးဘၣ်တၢ်အီၣ်လၢတၢ်လုၢ်ထီၣ်အီၤန့ၣ်, ကဘၣ်တၢ်မၤဆါအီၤလၢတၢ်အီၣ်အံၤအတၢ်စီဆှံအစိကမီၤန့ၣ်လီၤ.",
			"19": "<sup>19</sup> ဒီးယွၤဟ့ၣ်လီၤစီၤမိၤၡ့လၢတၢ်သိၣ်တၢ်ဘျၢလၢလာ်အံၤ,",
			"20": "<sup>20</sup> ဘၣ်ဃးဒီးတၢ်ဖှူပှၤလုၢ်တၢ်အခိၣ်လၢအလီၤစၢၤလၢစီၤအၤဟရိၣ် န့ၣ်လီၤ. မုၢ်တနံၤလၢအဒိးဘၣ်တၢ်ဖှူအီၤန့ၣ်, ကဘၣ်ဟဲစိာ်ကိၣ်ကမူၣ်လၢအဂ့ၤတအ့ဖးဆံဆဲၣ်ပူတပူ (ပှဲၤသိးဒီးတနံၤအတၢ် လုၢ်ဘုဧိၤဟုဧိၤ) ဆူယွၤအအိၣ်, တဝာ်န့ၣ်ကဘၣ်လုၢ်ထီၣ်ဝဲလၢမုၢ်ဂီၤဒီးတဝာ်လၢ မုၢ်ဟါန့ၣ်လီၤ.",
			"21": "<sup>21</sup> ဒီးကဘၣ်ဃါဃုာ်ကိၣ်ကမူၣ်န့ၣ်လၢသိဒီးကုၢ်အီၤလၢထးကဘျၣ်အဖီခိၣ်, ဝံၤဒီးမၤတဲာ်အီၤတကူာ်တကူာ်ဒီးလုၢ်ထီၣ်အီၤဒ်တၢ်လုၢ်ဘုဧိၤ ဟုဧိၤအတၢ်နၢမူလၢအမၤမုာ်ယွၤအသးအသိးန့ၣ်လီၤ.",
			"22": "<sup>22</sup> ပှၤလုၢ်တၢ်အခိၣ်အဒိၣ်ကတၢၢ်တဂၤလၢ်လၢ်လၢအလီၤစၢၤလၢစီၤအၤဟရိၣ်န့ၣ်, ကဘၣ်လုၢ်ထီၣ်တၢ်လုၢ်လီၤ. တၢ်လုၢ်အံၤကဘၣ်တၢ်ဆိၣ်ကဲၤကွံာ်အီၤခဲလၢာ်ဒ်တၢ်လုၢ်တၢ်ပာ်ဆူ ယွၤအအိၣ်အသိးန့ၣ်လီၤ.",
			"23": "<sup>23</sup> တၢ်လုၢ်ဘုဧိၤဟုဧိၤလၢပှၤလုၢ်တၢ်အခိၣ်လုၢ်ထီၣ်ဝဲန့ၣ်တၢ်တဘၣ် အီၣ်အီၤဘၣ်. ဒီးကဘၣ်တၢ်ဆူးကဲၤကွံာ်အီၤခဲလၢာ်လီၤ.",
			"24": "<sup>24</sup> ဒီးယွၤမၤလိာ်စီၤမိၤၡ့, လၢအကဟ့ၣ်လီၤတၢ်သိၣ်တၢ်ဘျၢလၢအဘၣ်ဃးဒီးတၢ်လုၢ်တၢ်ပျၢ် တၢ်ဒဲးဘးဆူစီၤအၤဟရိၣ်ဒီးအဖိခွါတဖၣ်အအိၣ်န့ၣ်လီၤ. ဆၣ်ဖိကီၢ်ဖိလၢတၢ်လုၢ်တၢ်ပျၢ်တၢ်ဒဲးဘးအဂီၢ်န့ၣ်, ကဘၣ်တၢ်မၤသံအီၤဖဲတၢ်လုၢ်လီၢ်အကလံၤစိး, ဖဲဆၣ်ဖိကီၢ်ဖိတဖၣ်ဘၣ်တၢ်မၤသံအီၤအလီၢ်လၢတၢ်လုၢ်မ့ၣ်အူအဂီၢ်န့ၣ်လီၤ. တၢ်အံၤမ့ၢ်တၢ်လုၢ်လၢအစီဆှံဒိၣ်မးန့ၣ်လီၤ.",
			"26": "<sup>26</sup> ပှၤလုၢ်တၢ်အခိၣ်လၢအလုၢ်ထီၣ်ဆၣ်ဖိကီၢ်ဖိန့ၣ်, ကဘၣ်အီၣ်ဝဲတၢ်လုၢ်န့ၣ်လၢတၢ်လီၢ်စီဆှံလၢအမ့ၢ်တၢ်ဘူၣ်ထီၣ်ဘါ ထီၣ်ယွၤအဒဲအဂၢၤပူၤန့ၣ်လီၤ.",
			"27": "<sup>27</sup> ပှၤတဂၤဂၤမ့တမ့ၢ်တၢ်တမံၤမံၤလၢအထိးဘၣ်ဆၣ်ဖိကီၢ်ဖိအညၣ် န့ၣ်, ကဘၣ်တၢ်မၤဆါအီၤလၢတၢ်လုၢ်အံၤအတၢ်စီ တၢ်ဆှံအစိကမီၤန့ၣ်လီၤ. ဒီးတၢ်ကူတၢ်သိးမ့ၢ်ဘၣ်တၢ်ဖှံ အီၤလၢဆၣ်ဖိကီၢ်ဖိအသွံၣ်န့ၣ်ဒီး, ကဘၣ်တၢ်ဆှုၣ်ကွံာ်အီၤလၢ တၢ်လီၢ်စီဆှံန့ၣ်လီၤ.",
			"28": "<sup>28</sup> ဒီးသပၢၤဟီၣ်ခိၣ်လၢတၢ်ချီတၢ်ညၣ်န့ၣ်ကဘၣ်တၢ်မၤသ့ၣ်ဖးကွံာ် အီၤလီၤ. မ့မ့ၢ်သပၢၤတိၢ်န့ၣ်, ကဘၣ်တၢ်ထူးစီဒီးသ့ ကွံာ်အီၤလၢထံန့ၣ်လီၤ.",
			"29": "<sup>29</sup> ဒီးပိာ်ခွါတဂၤလၢ်လၢ်လၢပှၤလုၢ်တၢ်အခိၣ်အဒူၣ်ဖိထၢဖိအပူၤ န့ၣ်, ကအီၣ်ဘၣ်ဝဲတၢ်လုၢ်အံၤလီၤ. တၢ်အံၤမ့ၢ်တၢ်စီဆှံဒိၣ်မးန့ၣ်လီၤ.",
			"30": "<sup>30</sup> ဘၣ်ဆၣ်ဒီးတၢ်သွံၣ်တနီၤနီၤမ့ၢ်ဘၣ်တၢ်စိာ်နုာ်အီၤဆူတၢ်ဘူၣ် ထီၣ်ဘါထီၣ်ယွၤအဒဲအပူၤဒီးသူအီၤလၢ တၢ်လုၢ်တၢ်ပျၢ်တၢ်ဒဲးဘးအဂီၢ်န့ၣ်, ဆၣ်ဖိကီၢ်ဖိအံၤတၢ်တဘၣ်အီၣ်အီၤဘၣ်ဒီး ကဘၣ်တၢ်ဆူးကဲၤကွံာ်အီၤလီၤ."
		},
		"7": {
			"1": "<sup>1</sup> တၢ်သိၣ်တၢ်ဘျၢဘၣ်ဃးဒီးတၢ်ဟ့ၣ်ဆၢက့ၤတၢ်လုၢ်တၢ်ပျၢ်တၢ်ကမၣ် လၢအစီဆှံဝဲဒိၣ်မးအဂီၢ်န့ၣ်, မ့ၢ်ဒ်လာ်အံၤအသိးလီၤ.",
			"2": "<sup>2</sup> ဆၣ်ဖိကီၢ်ဖိလၢတၢ်လုၢ်အံၤအဂီၢ်န့ၣ်, ကဘၣ်တၢ်မၤသံအီၤလၢတၢ် လုၢ်လီၢ်အကလံၤစိးတကပၤ, ဖဲတၢ်မၤသံဆၣ်ဖိ ကီၢ်ဖိလၢတၢ်လုၢ်မ့ၣ်အူအဂီၢ်အလီၢ်န့ၣ်လီၤ. ဒီးတၢ်အသွံၣ်တဖၣ်န့ၣ်ကဘၣ်တၢ်လူလီၤဝးတရံးတၢ်လုၢ်လီၢ်န့ၣ်လီၤ.",
			"3": "<sup>3</sup> ဒီးကဘၣ်လုၢ်ထီၣ်တၢ်အသိခဲလၢာ်လၢအအိၣ်လၢအမဲၢ်ဒီးအပှံာ်အကဖု အလိၤ,",
			"4": "<sup>4</sup> အကလ့ၢ်ခံဖျၢၣ်ဒီးအသိအိၣ်လၢအလိၤ, ဒီးအသူၣ်အဂ့ၤက တၢၢ်တခီလီၤ.",
			"5": "<sup>5</sup> ဒီးပှၤလုၢ်တၢ်အခိၣ်ကဆိၣ်ကဲၤထီၣ်တၢ်အသိခဲလၢာ်လၢတၢ်လုၢ်လီၢ် အဖီခိၣ်ဆူယွၤအအိၣ်လီၤ. တၢ်အံၤမ့ၢ်တၢ်ဟ့ၣ်ဆၢက့ၤအတၢ်လုၢ်တၢ်ပျၢ်တၢ်ကမၣ်န့ၣ်လီၤ.",
			"6": "<sup>6</sup> ဒီးပှၤပိာ်ခွါတဂၤလၢ်လၢ်လၢပှၤလုၢ်တၢ်အခိၣ်အဒူၣ်ဖိထၢဖိ အပူၤန့ၣ်, ကအီၣ်ဘၣ်ဝဲတၢ်လုၢ်အံၤလၢတၢ်လီၢ်စီဆှံအပူၤလီၤ. မ့ၢ်လၢတၢ်လုၢ်အံၤစီဆှံဝဲဒိၣ်မးအဃိန့ၣ်လီၤ.",
			"7": "<sup>7</sup> တၢ်သိၣ်တၢ်ဘျၢအိၣ်ဝဲတဘီလၢတၢ်လုၢ်တၢ်ပျၢ်တၢ်ဒဲးဘးဒီးတၢ် ဟ့ၣ်ဆၢက့ၤအတၢ်လုၢ်တၢ်ပျၢ်တၢ်ကမၣ်အဂီၢ်န့ၣ်, မ့ၢ်ဝဲတၢ်အညၣ်န့ၣ်ဘၣ်ဃးဒီးပှၤလုၢ်တၢ်အခိၣ်လၢအလုၢ်ထီၣ်ပာ် ထီၣ်တၢ်န့ၣ်လီၤ.",
			"8": "<sup>8</sup> ဆၣ်ဖိကီၢ်ဖိလၢအဘၣ်တၢ်လုၢ်ထီၣ်အီၤဒ်တၢ်လုၢ်မ့ၣ်အူအသိးတဒု အဖံးန့ၣ်, ဘၣ်ဃးဒီးပှၤလုၢ်တၢ်အခိၣ်လၢအလုၢ်ထီၣ်ပာ်ထီၣ်တၢ်န့ၣ်လီၤ.",
			"9": "<sup>9</sup> ဒီးတၢ်လုၢ်ဘုဧိၤဟုဧိၤခဲလၢာ်လၢအဘၣ်တၢ်ကုၢ်အီၤလၢဖၣ်ကပူၤ မ့ၢ်ဂ့ၤ, လၢထးကဘျၣ်အဖီခိၣ်မ့ၢ်ဂ့ၤ, လၢသပၢၤဘံၣ်သလၣ်အပူၤမ့ၢ်ဂ့ၤန့ၣ် ဘၣ်ဃးဒီးပှၤလုၢ်တၢ်အခိၣ်လၢအ လုၢ်ထီၣ်တၢ်လုၢ်အံၤဆူကစၢ်ယွၤအအိၣ်န့ၣ်လီၤ.",
			"10": "<sup>10</sup> ဘၣ်ဆၣ်ဒီး, တၢ်လုၢ်ဘုဧိၤဟုဧိၤခဲလၢာ်လၢအဘၣ်တၢ်လုၢ်အီၤ, လၢအဘၣ်တၢ်ဃါဃုာ်အီၤလၢသိမ့ၢ်ဂ့ၤ, ထဲအဃ့ထီမ့ၢ်ဂ့ၤ, ဘၣ်ဃးဒီးပှၤလုၢ်တၢ်အခိၣ်လၢအလီၤစၢၤလၢစီၤအၤဟရိၣ်ကိးဂၤ ဒဲးဒီးအဝဲသ့ၣ်ကဘၣ်ဟ့ၣ်နီၤလိာ်အသးပှဲၤသိးသိးလီၤ.",
			"11": "<sup>11</sup> တၢ်သိၣ်တၢ်ဘျၢဘၣ်ဃးဒီးတၢ်လုၢ်မၤဃူမၤဖိးတၢ်ဆူယွၤအအိၣ် အဂီၢ်န့ၣ်မ့ၢ်ဒ်လၢလာ်အသိးလီၤ.",
			"12": "<sup>12</sup> ပှၤတဂၤမ့ၢ်လုၢ်ထီၣ်တၢ်လုၢ်အံၤဒ်တၢ်စံးဘျုးစံးဖှိၣ်ဆူကစၢ် ယွၤအအိၣ်န့ၣ်, ကဘၣ်လုၢ်ထီၣ်ဆၣ်ဖိကီၢ်ဖိဃုာ်ဒီးကိၣ်တအိၣ်ဘၣ်ဒီးကိၣ်လၢတအိၣ် ဒီးကိၣ်မံၣ်အတၢ်လုၢ်လၢအမ့ၢ်ကိၣ်အလိၣ်လၢတၢ်မၤအီၤလၢကိၣ် ကမူၣ်ဒီးသ့ၣ်စၤယံးအသိဃါဃုာ်အသးမ့ၢ်ဂ့ၤ, ကိၣ်ဘ့ၣ်ဘၣ်လၢတၢ် ဒွါအီၤဒိးသ့ၣ်စၤယံးအသိမ့ၢ်ဂ့ၤ, ကိၣ်ကမူၣ်ဒီးသ့ၣ်စၤယံးအသိးဃါဃုာ်သးအကိၣ်ဘ့ၣ်ဘၣ်ကုၢ်အသးမ့ၢ်ဂ့ၤန့ၣ်လီၤ.",
			"13": "<sup>13</sup> အါန့ၢ်အအံၤအဝဲကဘၣ်လုၢ်ထီၣ်စ့ၢ်ကီးကိၣ်အလိာ်တဖၣ်လၢအဘၣ်တၢ် ကုၢ်အီၤတအိၣ်ဒီးကိၣ်မံၣ်န့ၣ်လီၤ.",
			"14": "<sup>14</sup> ဒီးကဘၣ်လုၢ်ထီၣ်ဝဲကိၣ်တနီၤလၢကိၣ်ခဲလၢာ်အကျါစုာ်စုာ်ဆူယွၤ အအိၣ်ဒ်တၢ်လုၢ်လီၤဆီတမံၤအသိးလီၤ. ဒီးကိၣ်အံၤန့ၣ်, ဘၣ်ဃးဒီးပှၤလုၢ်တၢ်အခိၣ်လၢအဟံးထီၣ်ဆၣ်ဖိကီၢ်ဖိအသွံၣ်ဒီး လူလီၤဝးတရံးတၢ်လုၢ်လီၢ်န့ၣ်လီၤ.",
			"15": "<sup>15</sup> တၢ်ညၣ်လၢအဘၣ်တၢ်လုၢ်ထီၣ်အီၤန့ၣ်ကဘၣ်တၢ်အီၣ်လၢာ်ကွံာ်အီၤလၢ တၢ်လုၢ်ထီၣ်အီၤအနံၤန့ၣ်လီၤ. ဒီးတဘၣ်ပာ်တီၢ်အီၤနီတစဲးတုၤမုၢ်ဆ့ၣ်ထီၣ်တနံၤန့ၣ်ဘၣ်.",
			"16": "<sup>16</sup> ဘၣ်ဆၣ်ဒီးပှၤတဂၤမ့ၢ်ဟဲစိာ်အတၢ်လုၢ်မၤဃူမၤဖိးလၢအက မၤလၢပှဲၤအတၢ်အၢၣ်လီၤအီလီၤတမံၤမ့ၢ်ဂ့ၤ, လၢအသးအိၣ်မၤဒၣ်ဝဲအဃိမ့ၢ်ဂ့ၤန့ၣ်, တဘၣ်အီၣ်လၢာ်ဝဲလၢတၢ် လုၢ်ထီၣ်အီၤအနံၤန့ၣ်ဘၣ်. မ့မ့ၢ်တၢ်အိၣ်လီၤတဲာ်န့ၣ်, အီၣ်ကဒီးဝဲလၢမုၢ်ဆ့ၣ်ထီၣ်တနံၤသ့စ့ၢ်ကီးန့ၣ်လီၤ.",
			"17": "<sup>17</sup> ဒီးတၢ်ညၣ်တမံၤလၢ်လၢ်လၢအအိၣ်လီၤတဲာ်လၢသၢသီတသီ န့ၣ်ကဘၣ်တၢ်ဆူးကဲၤကွံာ်အီၤန့ၣ်လီၤ.",
			"18": "<sup>18</sup> ဒီးတၢ်မ့ၢ်အီၣ်အီၤလၢသၢသီတသီန့ၣ်, ယွၤတတူၢ်လိာ်ပှၤတဂၤန့ၣ်အတၢ်လုၢ်ဘၣ်. တၢ်လုၢ်န့ၣ်တဘၣ်တၢ်ပာ်အီၤဒ်တၢ်လၢအဘျုးအိၣ်အသိးန့ၣ်ဘၣ်. မ့မ့ၢ်ကဘၣ်တၢ်ပာ်အီၤဒ်တၢ်တကဆှီဘၣ်အသိးန့ၣ်လီၤ. ဒီးပှၤတဂၤလၢ်လၢ်လၢအအီၣ်ဘၣ်ဝဲန့ၣ်ကတူၢ်ဘၣ်အတၢ်ဒဲးဘးဒၣ်ဝဲန့ၣ်လီၤ.",
			"19": "<sup>19</sup> ဒီးတၢ်ညၣ်လၢအထိးဘၣ်တၢ်တကဆှီဘၣ်တမံၤလၢ်လၢ်န့ၣ်, တဘၣ်တၢ်အီၣ်အီၤဘၣ်. မ့မ့ၢ်ကဘၣ်တၢ်ဆူးကဲၤကွံာ်အီၤန့ၣ်လီၤ. ဒီးပှၤလၢအကဆှီတဂၤလၢ်လၢ်န့ၣ်, အီၣ်တၢ်ညၣ်န့ၣ်သ့ဝဲလီၤ.",
			"20": "<sup>20</sup> ဘၣ်ဆၣ်ဒီးပှၤလၢအတကဆှီဘၣ်တဂၤလၢ်လၢ်မ့ၢ်အီၣ်တၢ်ညၣ်န့ၣ်ဒီး, ကဘၣ်တၢ်ပာ်အီၤဒ်ပှၤလၢအတမ့ၢ်ယွၤအပှၤဂီၢ်မုၢ်အကျါတဂၤန့ၣ်လီၤ.",
			"21": "<sup>21</sup> ဒ်န့ၣ်အသိး, ပှၤတဂၤလၢ်လၢ်လၢအထိးဘၣ်တ့ၢ်လံတၢ်တ ကဆှီဘၣ်လၢပှၤကညီမ့ၢ်ဂ့ၤ, ဆၣ်ဖိကီၢ်ဖိမ့ၢ်ဂ့ၤ, တၢ်တကဆှီဘၣ်ထီရီၤတမံၤမံၤ ဒီးအီၣ်တၢ်လုၢ်မၤဃူမၤဖိးအတၢ်ညၣ်န့ၣ်, ကဘၣ်တၢ်ပာ်အီၤဒ်ပှၤ တမ့ၢ်လၢၤဘၣ်ယွၤအပှၤဂီၢ်မုၢ်အကျါတဂၤန့ၣ်လီၤ.",
			"22": "<sup>22</sup> ယွၤဟ့ၣ်လီၤတၢ်သိၣ်တၢ်ဘျၢတဖၣ်ဆူစီၤမိၤၡ့ဒ်လၢလာ်အသိး,",
			"23": "<sup>23</sup> လၢပှၤအံၣ်စရ့လးဖိတဖၣ်အဂီၢ်န့ၣ်လီၤ. တၢ်အသိလၢဂီၤဖံးမ့ၢ်ဂ့ၤ, သိမ့ၢ်ဂ့ၤ, မဲာ်တဲးလဲးမ့ၢ်ဂ့ၤန့ၣ်, ပှၤတဘၣ်အီၣ်အီၤဘၣ်.",
			"24": "<sup>24</sup> တၢ်အသိလၢဆၣ်ဖိကီၢ်ဖိလၢအသံဒၣ်ဝဲမ့ၢ်ဂ့ၤ, လၢအဘၣ်တၢ်အ့ၣ်ဖှီအီၤလၢဆၣ်ဖိကီၢ်ဖိအမံၤမ့ၢ်ဂ့ၤန့ၣ်, တၢ်တဘၣ်အီၣ်အီၤဘၣ်. မ့မ့ၢ်ကဘၣ်တၢ်သူအီၤလၢတၢ်ဂ့ၢ်အဂၤတမံၤမံၤအဂီၢ်လီၤ.",
			"25": "<sup>25</sup> ပှၤတဂၤလၢ်လၢ်လၢအအီၣ်ဝဲဆၣ်ဖိကီၢ်ဖိအသိလၢအကဘၣ်တၢ်လုၢ်ထီၣ် အီၤဆူယွၤအအိၣ်န့ၣ်, ကဘၣ်တၢ်ပာ်အီၤဒ်ပှၤလၢအတမ့ၢ်လၢၤယွၤအပှၤဂီၢ်မုၢ်အကျါတဂၤန့ၣ်လီၤ.",
			"26": "<sup>26</sup> ဖဲပှၤအံၣ်စရ့လးဖိတဖၣ်အိၣ်ဝဲတပူၤလၢ်လၢ်န့ၣ်အဝဲသ့ၣ်တဘၣ်အီ ထိၣ်ဖိလံာ်ဖိအသွံၣ်မ့ၢ်ဂ့ၤ, ဆၣ်ဖိကီၢ်ဖိအသွံၣ်မ့ၢ်ဂ့ၤဒ်တၢ်အီၣ်အသိးနီတဘျီဘၣ်.",
			"27": "<sup>27</sup> ပှၤတဂၤလၢ်လၢ်လၢအလဲၤခီပတာ်တၢ်သိၣ်တၢ်ဘျၢအံၤန့ၣ်, ကဘၣ်တၢ်ပာ်အီၤဒ်ပှၤလၢအတမ့ၢ်လၢၤဘၣ်ယွၤအပှၤဂီၢ်မုၢ်အကျါတဂၤန့ၣ်လီၤ.",
			"28": "<sup>28</sup> ဒီးယွၤဟ့ၣ်လီၤတၢ်သိၣ်တၢ်ဘျၢတဖၣ်ဆူစီၤမိၤၡ့ဒ်လၢလာ်အသိး,",
			"29": "<sup>29</sup> လၢပှၤအံၣ်စရ့လးဖိတဖၣ်အဂီၢ်န့ၣ်လီၤ. ပှၤတဂၤလၢ်လၢ်မ့ၢ်လုၢ် တၢ်လုၢ်မၤဃူမၤဖိးန့ၣ်, ကဘၣ်ဟဲစိာ်အတၢ်လုၢ်အကျါတနီၤဒ်တၢ်ဟ့ၣ်လီၤဆီဆူယွၤအအိၣ်န့ၣ်လီၤ.",
			"30": "<sup>30</sup> ကဘၣ်ဟဲစိာ်ဝဲလၢအစုဒၣ်ဝဲဒ်တၢ်လုၢ်မ့ၣ်အူအသိးဆူယွၤအအိၣ်လီၤ. ကဘၣ်ဟဲစိာ်ဝဲဆၣ်ဖိကီၢ်ဖိအသိဃုာ်ဒီးအသးနါပှၢ်, ဒီးလုၢ်ထီၣ်အီၤဒ်တၢ်ဟ့ၣ်လီၤဆီဆူယွၤအအိၣ်န့ၣ်လီၤ.",
			"31": "<sup>31</sup> ဒီးပှၤလုၢ်တၢ်အခိၣ်ကဆူးကဲၤထီၣ်တၢ်အသိလၢတၢ်လုၢ်လီၢ်အဖီခိၣ်လီၤ. မ့မ့ၢ်အသးနါပှၢ်န့ၣ်ကဘၣ်မ့ၢ်ပှၤလုၢ်တၢ်အခိၣ်တဖၣ်အဂီၢ်လီၤ.",
			"32": "<sup>32</sup> အကံၣ်ဒုၣ်အထွဲတခီန့ၣ်, ကဘၣ်တၢ်ဟ့ၣ်အီၤဒ်တၢ်ဟ့ၣ်လီၤဆီတမံၤအသိး,",
			"33": "<sup>33</sup> ဆူပှၤလုၢ်တၢ်အခိၣ်လၢအလုၢ်ထီၣ်တၢ်သွံၣ်ဒီးတၢ်အသိလၢတၢ်လုၢ် မၤဃူမၤဖိးအဂီၢ်န့ၣ်လီၤ.",
			"34": "<sup>34</sup> ဆၣ်ဖိကီၢ်ဖိအသးနါပှၢ်ဒီးအကံၣ်ဒုၣ်အထွဲတခီန့ၣ်, မ့ၢ်တၢ်ဟ့ၣ်လီၤဆီလၢယွၤဟံးန့ၢ်အီၤလၢပှၤအံၣ်စရ့လးဖိတဖၣ် အအိၣ်ဒီးဟ့ၣ်လီၤဝဲဆူပှၤလုၢ်တၢ်အခိၣ်တဖၣ်အအိၣ်န့ၣ်လီၤ. တၢ်အံၤမ့ၢ်တၢ်လၢပှၤအံၣ်စရ့လးဖိတဖၣ်ကဘၣ်ဟ့ၣ်ပှၤလုၢ်တၢ်အခိၣ် တဖၣ်တဘိယူာ်ဃီန့ၣ်လီၤ.",
			"35": "<sup>35</sup> တၢ်အံၤမ့ၢ်တၢ်လၢတၢ်လုၢ်မ့ၣ်အူဆူယွၤအအိၣ်အကျါတနီၤ, လၢစီၤအၤဟရိၣ်ဒီးအဖိခွါတဖၣ်အဂီၢ်, စးထီၣ်မုၢ်တနံၤလၢအဝဲ သ့ၣ်ဘၣ်တၢ်ဖှူအီၤဒ်ပှၤလုၢ်တၢ်အခိၣ်တဖၣ်အသိးန့ၣ်လီၤ.",
			"36": "<sup>36</sup> မုၢ်တနံၤလၢအဝဲသ့ၣ်တဖၣ်ဘၣ်တၢ်ဖှူအီၤန့ၣ်ယွၤမၤလိာ်ပှၤအံၣ် စရ့လးဖိတဖၣ်လၢကဘၣ်ဟ့ၣ်အဝဲသ့ၣ်တၢ်လၢတၢ်လုၢ်မ့ၣ်အူ အကျါတနီၤအံၤန့ၣ်လီၤ. တၢ်အံၤမ့ၢ်တၢ်သိၣ်တၢ်ဘျၢလၢပှၤအံၣ် စရ့လးဖိတဖၣ်ကဘၣ်စူၢ်အီၤတဘိယူၢ်ဃီန့ၣ်လီၤ.",
			"37": "<sup>37</sup> တၢ်တဖၣ်အံၤမ့ၢ်တၢ်သိၣ်တၢ်ဘျၢတဖၣ်လၢတၢ်လုၢ်မ့ၣ်အူတဖၣ်, တၢ်လုၢ်ဘုဧိၤဟုဧိၤတဖၣ်, တၢ်လုၢ်တၢ်ပျၢ်တၢ်ဒဲးဘးတဖၣ်, တၢ်ဟ့ၣ်ဆၢက့ၤတၢ်လုၢ်တၢ်ပျၢ်တၢ်ကမၣ်တဖၣ်, တၢ်လုၢ်တၢ်ဖှူ လၢသိဒီးတၢ်လုၢ်မၤဃူမၤဖိးတဖၣ်အဂီၢ်န့ၣ်လီၤ.",
			"38": "<sup>38</sup> ဒီးယွၤဟ့ၣ်လီၤတၢ်မၤလိာ်တဖၣ်အံၤဆူစီၤမိၤၡ့လၢမုၢ်တနံၤ ဖဲအဝဲကတိၤတၢ်ဒီးပှၤအံၣ်စရ့လးဖိတဖၣ်လၢကစၢၢ်စံၤနါအလိၤလၢပှၢ် မုၢ်ကနၢအပူၤ, ဘၣ်ဃးဒီးတၢ်မၤတၢ်လုၢ်မၤဘူၣ်တဖၣ်ဆူ ယွၤအအိၣ်အဂ့ၢ်န့ၣ်လီၤ."
		},
		"8": {
			"1": "<sup>1</sup> ဒီးယွၤစံးဘၣ်စီၤမိၤၡ့, “ဟဲကိးစီၤအၤဟရိၣ်ဒီးအဖိခွါတဖၣ်ဆူတၢ်ဘူၣ်ထီၣ်ဘါထီၣ် ယွၤအဒဲကျဲစၢၤဖဲယအိၣ်အလီၢ်ဒီးဟဲစိာ်ပှၤလုၢ်တၢ်အခိၣ်အကူအသိး, သိဖှူတၢ်, ဂီၤဖံးဖါဖိလၢတၢ်လုၢ်တၢ်ပျၢ်တၢ်ဒဲးဘးအဂီၢ်, သိဖါခံဒုဒီးကိၣ်တအိၣ်ဘၣ်ဒီးကိၣ်မံၣ်တကုတက့ၢ်.",
			"3": "<sup>3</sup> အန့ၣ်ဒီး, မၤလိာ်ပှၤဂီၢ်မုၢ်လၢအကဟဲပာ်ဖှိၣ်အသးဖဲန့ၣ်တက့ၢ်.”",
			"4": "<sup>4</sup> ဒီးစီၤမိၤၡ့မၤဝဲဒ်ယွၤမၤလိာ်ဝဲအသိး, ဒီးဖဲပှၤဂီၢ်မုၢ်ဟဲပာ်ဖှိၣ်ထီၣ်အသးလံန့ၣ်,",
			"5": "<sup>5</sup> စီၤမိၤၡ့စံးဘၣ်ပှၤဂီၢ်မုၢ်, “တၢ်လၢယကမၤအီၤခဲလၢာ်န့ၣ်မ့ၢ်တၢ်လၢယွၤမၤလိာ်ယၤန့ၣ်လီၤ.”",
			"6": "<sup>6</sup> ဒီးစီၤမိၤၡ့ကိးထီၣ်စီၤအၤဟရိၣ်ဒီးအဖိခွါတဖၣ်ဆူတၢ်မဲာ် ညါဒီးမၢအမၤကဆှီအသးလၢထံဒ်တၢ်ဘူၣ်တၢ်ဘါအလုၢ်အလၢ်အိၣ်ဝဲအသိးလီၤ.",
			"7": "<sup>7</sup> ဒီးဒုးသိးထီၣ်စီၤအၤဟရိၣ်လၢဆ့ကၤဖိ, ဆ့ကၤဖးထီ, ဒီးယီၢ်တကိးဖးဒိၣ်ဝးတရံးအယီၢ်ဒ့, ဝံၤဒီးပာ်ထီၣ်အ့ဖိးလၢအလိၤဒီးစၢဃံးအီၤလၢယီၢ်တကိးဖိ န့ၣ်လီၤ.",
			"8": "<sup>8</sup> ဒီးပာ်သဃိးအိၣ်ဒီးအူရံၣ်ဒီးတူမံၣ်လၢအသးနါပှၢ်အလိၤန့ၣ်လီၤ.",
			"9": "<sup>9</sup> ဒီးကုာ်ထီၣ်ခိၣ်ဖျီၣ်လၢအခိၣ်, ဒီးလၢခိၣ်ဖျီၣ်အမဲာ်ညါန့ၣ်ကယၢကယဲဝဲလၢထူကဘျၣ်ဒ်အမ့ၢ်တၢ် ပာ်စီဆှံသးအတၢ်ပနီၣ်ဒ်ယွၤမၤလိာ်စီၤမိၤၡ့အသိးန့ၣ်လီၤ.",
			"10": "<sup>10</sup> အန့ၣ်ဒီး, စီၤမိၤၡ့ဟံးန့ၢ်သိဖှူတၢ်ဒီးဖှံဝဲတၢ်ဘူၣ်ထီၣ် ဘါထီၣ်ယွၤအဒဲဒီးတၢ်အိၣ်လၢအပူၤခဲလၢာ်, ဒ်အမ့ၢ်တၢ်ပာ်စီဆှံထီၣ်တၢ်တဖၣ်အံၤဆူယွၤအအိၣ်န့ၣ်လီၤ.",
			"11": "<sup>11</sup> ဒီးဟံးန့ၢ်ဝဲသိတနီၤဒီးဖှံတၢ်လုၢ်လီၢ်အဖီခိၣ်ဒီး တၢ်အပီးအလီခဲလၢာ်, ဒီးသရာ်အဖီခိၣ်ဒီးအခီၣ်ထံးနွံစု, ဒ်တၢ်ပာ်စီဆှံထီၣ်တၢ်တဖၣ်အံၤဆူယွၤအအိၣ်န့ၣ်လီၤ.",
			"12": "<sup>12</sup> ဒီးပာ်စုစီၤအၤဟရိၣ်ခီဖျိတၢ်လူလီၤသိဖှူတၢ်တနီၤလၢအခိၣ်လိၤန့ၣ်လီၤ.",
			"13": "<sup>13</sup> အန့ၣ်ဝံၤဒီးစီၤမိၤၡ့ကိးထီၣ်စီၤအၤဟရိၣ်အဖိခွါတဖၣ်ဆူ တၢ်မဲာ်ညါဒီးဒုးသိးထီၣ်ဝဲလၢဆ့ကၤဖိဒီးယီၢ်တကိးဖးဒိၣ် ဝးတရံးအယီၢ်ဒ့, ဒီးပာ်ထီၣ်ခိၣ်ဖျီၣ်လၢအဝဲသ့ၣ်အခိၣ်လိၤဒ် ယွၤမၤလိာ်ဝဲအသိးန့ၣ်လီၤ.",
			"14": "<sup>14</sup> ဒီးစီၤမိၤၡ့ဟံးန့ၢ်ဂီၤဖံးဖါဖိလၢတၢ်လုၢ်တၢ်ပျၢ်တၢ်ဒဲးဘးအဂီၢ်, ဒီးစီၤအၤဟရိၣ်ဒီးအဖိခွါတဖၣ်ပာ်ထီၣ်အစုလၢအခိၣ်လိၤလီၤ.",
			"15": "<sup>15</sup> စီၤမိၤၡ့မၤသံဂီၤဖံးဖါဖိန့ၣ်ဒီးဟံးန့ၢ်ဝဲအသွံၣ်တနီၤ, ဒီးပာ်ထီၣ်ဝဲဒီးအစုမုၢ်လၢတၢ်လုၢ်ထီၣ်အနၢၤတဖၣ်အလိၤ လၢတၢ်ပာ်စီဆှံထီၣ်အဂီၢ်န့ၣ်လီၤ. ဒီးတၢ်သွံၣ်လၢအအိၣ်တ့ၢ်န့ၣ်လူလီၤဝဲလၢတၢ်လုၢ်လီၢ်အခီၣ်ထံး ဒ်အမ့ၢ်တၢ်ပာ်စီဆှံထီၣ်ဒီးမၤစီဆှံအီၤအသိးန့ၣ်လီၤ.",
			"16": "<sup>16</sup> ဒီးဟံးန့ၢ်ဝဲတၢ်အသိခဲလၢာ်လၢတၢ်အပှံာ်တဖၣ်အလိၤ, အသူၣ်အဂ့ၤကတၢၢ်တခီဒီးအကလ့ၢ်တဖၣ်ဃုာ်ဒီးတၢ်အသိ တဖၣ်လၢအလိၤ, ဒီးဆူးကဲၤထီၣ်ဝဲခဲလၢာ်လၢတၢ်လုၢ်လီၢ်အဖီခိၣ်န့ၣ်လီၤ.",
			"17": "<sup>17</sup> မ့မ့ၢ်တၢ်လၢအအိၣ်တ့ၢ်ဒီးဂီၤဖံးဖါဖိလၢအမ့ၢ်အဖံး, အညၣ်, ဒီးအပှံာ်အကဖုတဖၣ်န့ၣ်ဆူးကဲၤထီၣ်ဝဲလၢပှၤသူၣ်ဒဲလီၢ် အချၢဒ်ယွၤမၤလိာ်အီၤအသိးန့ၣ်လီၤ.",
			"18": "<sup>18</sup> ဒီးစီၤမိၤၡ့ဟံးန့ၢ်သိဖါတဒုလၢတၢ်လုၢ်မ့ၣ်အူအဂီၢ်, ဒီးစီၤအၤဟရိၣ်အဖိခွါတဖၣ်ပာ်ထီၣ်အစုလၢအခိၣ်လိၤလီၤ.",
			"19": "<sup>19</sup> စီၤမိၤၡ့မၤသံသိဖါန့ၣ်ဒီးလူလီၤတၢ်သွံၣ်ဝးတရံးတၢ်လုၢ်လီၢ်န့ၣ်လီၤ.",
			"20": "<sup>20</sup> ဒီးအဝဲဒီၣ်တဲာ်သိဖါန့ၣ်တကူာ်တကူာ်ဝံၤဒီးဆူးကဲၤထီၣ်ဝဲအခိၣ်, အကူာ်တဖၣ်ဒီးအသိခဲလၢာ်န့ၣ်လီၤ.",
			"21": "<sup>21</sup> ဒီးသ့စီကွံာ်ဝဲအပှံာ်အကဖုဒီးအခီၣ်တဖၣ်ဒီးဆူးကဲၤထီၣ်သိ ဖါဒီဒုလၢတၢ်လုၢ်လီၢ်အဖီခိၣ်ဒ်ယွၤမၤလိာ်ဝဲအသိးန့ၣ်လီၤ. မ့ၣ်အူအံၤအတၢ်နၢမူန့ၣ်မၤမုာ်ယွၤအသးန့ၣ်လီၤ.",
			"22": "<sup>22</sup> အန့ၣ်ဝံၤဒီး, စီၤမိၤၡ့ဟံးန့ၢ်သိဖါခံဒုတဒုလၢတၢ်ဒိး ပာ်စုပှၤလုၢ်တၢ်အခိၣ်တဖၣ်အဂီၢ်, ဒီးစီၤအၤဟရိၣ်ဒီးအဖိခွါတဖၣ်ပာ်ထီၣ်အစုလၢအခိၣ်အလိၤလီၤ.",
			"23": "<sup>23</sup> ဒီးစီၤမိၤၡ့မၤသံသိဖါန့ၣ်ဒီးဟံးန့ၢ်ဝဲ အသွံၣ်တနီၤဒီးပာ်ထီၣ်ဝဲလၢစီၤအၤဟရိၣ်အနၢ်အထွဲတခီအကုခိၣ်, အစုမုၢ်ကျၢၢ်အထွဲတခီဒီးအခီၣ်မုၢ်ကျၢၢ်အထွဲတခီအဖီခိၣ်န့ၣ်လီၤ.",
			"24": "<sup>24</sup> အန့ၣ်ဝံၤဒီးကိးထီၣ်စီၤအၤဟရိၣ်အဖိခွါတဖၣ်ဆူတၢ်မဲာ်ညါ ဒီးပာ်ထီၣ်တၢ်သွံၣ်တနီၤလၢအဝဲသ့ၣ်အနၢ်အထွဲတခီအကုခိၣ်, အစုမုၢ်ကျၢၢ်အထွဲတခီ, ဒီးအခီၣ်မုၢ်ကျၢၢ်အထွဲတခီတဖၣ်အလိၤ န့ၣ်လီၤ. ဒီးစီၤမိၤၡ့လူလီၤတၢ်သွံၣ်လၢအအိၣ်တ့ၢ်ဝးတရံးတၢ်လုၢ်လီၢ်န့ၣ်လီၤ.",
			"25": "<sup>25</sup> အဝဲဟံးန့ၢ်တၢ်အသိ, အမဲၢ်ဘီၣ်, ဒီးတၢ်အသိခဲလၢာ်လၢအပှံာ်အကဖုတဖၣ်အလိၤ, အသူၣ်အဂ့ၤကတၢၢ်တခီ, အကလ့ၢ်တဖၣ်ဃုာ်ဒီးအသိအိၣ်လၢအလိၤ, ဒီးအကံၣ်ဒုၣ်အထွဲတခီန့ၣ်လီၤ.",
			"26": "<sup>26</sup> ဒီးဟံးန့ၢ်ဝဲကိၣ်တလိၣ်လၢတအိၣ်ဘၣ်ဒီးကိၣ်မံၣ်လၢကုပူၤ, လၢအဘၣ်တၢ်ပာ်စီဆှံအီၤဆူယွၤအအိၣ်, ကိၣ်တလိၣ်လၢအ ဘၣ်တၢ်မၤအီၤလၢသိ, ဒီးကိၣ်အဘ့ၣ်ဘၣ်တဘ့ၣ်, ဒီးပာ်ထီၣ်ဝဲလၢတၢ်အသိဒီးတၢ်အကံၣ်ဒုၣ်အထွဲတခီအဖီခိၣ်န့ၣ်လီၤ.",
			"27": "<sup>27</sup> ဒီးပာ်တၢ်အီၣ်တၢ်အီခဲလၢာ်အံၤလၢစီၤအၤဟရိၣ်ဒီးအဖိခွါ တဖၣ်အစုပူၤ, ဒီးအဝဲသ့ၣ်လုၢ်ထီၣ်ဝဲဆူယွၤအအိၣ်ဒ်တၢ်ဟ့ၣ်လီၤဆီ တမံၤအသိးဆူယွၤန့ၣ်လီၤ.",
			"28": "<sup>28</sup> အန့ၣ်ဝံၤဒီး, စီၤမိၤၡ့ဟံးက့ၤတၢ်အီၣ်တဖၣ်လၢအဝဲသ့ၣ်အစု ပူၤဒီးဆိၣ်ကဲၤထီၣ်ဝဲလၢတၢ်လုၢ်လီၢ်အဖီခိၣ်ဃုာ်ဒီးတၢ်လုၢ် မ့ၣ်အူဒ်အမ့ၢ်တၢ်ဒိးပာ်စုအတၢ်လုၢ်တၢ်ပာ်တမံၤအသိးန့ၣ်လီၤ. တၢ်လုၢ်အတၢ်နၢမူအံၤမၤမုာ်ယွၤအသးန့ၣ်လီၤ.",
			"29": "<sup>29</sup> ဒီးစီၤမိၤၡ့ဟံးန့ၢ်အသးနါပှၢ်ဒီးလုၢ်ထီၣ်အီၤဆူယွၤအအိၣ်ဒ်တၢ်ဟ့ၣ်လီၤဆီတမံၤအသိးန့ၣ်လီၤ. တၢ်အံၤမ့ၢ်လၢတၢ်ဒိးပာ်စုအသိဖါအတၢ်နီၤဖးလၢစီၤမိၤၡ့ဒီးန့ၢ်ဝဲလၢအဂီၢ်န့ၣ်လီၤ. စီၤမိၤၡ့မၤတၢ်ခဲလၢာ်ဒ်ယွၤမၤလိာ်ဝဲအသိးန့ၣ်လီၤ.",
			"30": "<sup>30</sup> စီၤမိၤၡ့ဟံးန့ၢ်သိဖှူတၢ်တနီၤဒီးတၢ်သွံၣ်တနီၤလၢအအိၣ် လၢတၢ်လုၢ်လီၢ်ဖီခိၣ်ဒီးဖှံဝဲလၢစီၤအၤဟရိၣ်ဒီးအဖိခွါတဖၣ်အလိၤဒီးအဆ့ကၤအလိၤစ့ၢ်ကီးလီၤ. တၢ်အံၤမ့ၢ်စီၤမိၤၡ့ပာ်စီဆှံ အဝဲသ့ၣ်ဒီးအဆ့ကၤတဖၣ်ဆူယွၤအအိၣ်လီၤ.",
			"31": "<sup>31</sup> ဒီးစီၤမိၤၡ့စံးဘၣ်စီၤအၤဟရိၣ်ဒီးအဖိခွါတဖၣ်, “လဲၤစိာ်တၢ်ညၣ်ဆူတၢ်ဘူၣ်ထီၣ်ဘါထီၣ်ယွၤအကျဲစၢၤ, ချီအီၤဒီးအီၣ်ကွံာ်ဖဲန့ၣ်ဒီးကိၣ်လၢအအိၣ်လၢတၢ်ဒိးပာ်စု အတၢ်လုၢ်အကုပူၤ, ဒ်ယွၤမၤလိာ်ဝဲအသိးန့ၣ်တက့ၢ်.",
			"32": "<sup>32</sup> တၢ်ညၣ်ဒီးကိၣ်လၢအအိၣ်လီၤတဲာ်န့ၣ်ဆူးကဲၤကွံာ်အီၤတက့ၢ်.",
			"33": "<sup>33</sup> ဒီးသုဘၣ်အိၣ်လၢတၢ်ဘူၣ်ထီၣ်ဘါထီၣ်ယွၤအဒဲအကျဲစၢၤန့ၣ်နွံ သီတုၤလၢတၢ်ပာ်စုအလုၢ်အလၢ်ဝံၤဝဲတစုန့ၣ်လီၤ.",
			"34": "<sup>34</sup> ယွၤမၤလိာ်ပှၤတၢ်လၢပကဘၣ်မၤဝံၤအီၤတနံၤအံၤဒ်သိးသုတၢ်ဒဲးဘး ကဘၣ်တၢ်စိာ်ကွံာ်အီၤန့ၣ်လီၤ.",
			"35": "<sup>35</sup> သုကဘၣ်အိၣ်လၢတၢ်ဘူၣ်ထီၣ်ဘါထီၣ်ယွၤအကျဲစၢၤနွံနံၤနွံနၤ, ဒီးမၤတၢ်လၢယွၤမၤလိာ်ဝဲန့ၣ်လီၤ. သုမ့ၢ်တမၤဘၣ်တၢ်န့ၣ်ဒီးသုကသံလီၤ. တၢ်အံၤမ့ၢ်တၢ်လၢယွၤမၤလိာ်ယၤန့ၣ်လီၤ.”",
			"36": "<sup>36</sup> သတးဒီးစီၤအၤဟရိၣ်ဒီးအဖိခွါတဖၣ်မၤတၢ်ခဲလၢာ်ဒ်ယွၤမၤ လိာ်တၢ်ခီဖျိစီၤမိၤၡ့အသိးန့ၣ်လီၤ."
		},
		"9": {
			"1": "<sup>1</sup> တၢ်ဒိးပာ်စုပှၤလုၢ်တၢ်အခိၣ်တဖၣ်ဝံၤဝဲအလီၢ်ခံလၢမုၢ်ဃိး နံၤတနံၤန့ၣ်, စီၤမိၤၡ့ကိးဖှိၣ်ဝဲစီၤအၤဟရိၣ်ဒီးအဖိခွါတဖၣ်, ဒီးပှၤအံၣ်စရ့လးဖိအခိၣ်အနၢ်တဖၣ်လီၤ.",
			"2": "<sup>2</sup> ဒီးစီၤမိၤၡ့စံးဘၣ်စီၤအၤဟရိၣ်, “ဟံးန့ၢ်ဂီၤဖံးဖါဖိတဒုဒီးသိဖါဖိတဒုလၢမဲၣ်သူမဲၣ် ဂီၤတအိၣ်ဘၣ်ဒီးလုၢ်ထီၣ်အီၤဆူယွၤအအိၣ်တက့ၢ်. ဂီၤဖံးဖါဖိတဒုန့ၣ်လၢတၢ်လုၢ်တၢ်ပျၢ်တၢ်ဒဲးဘးအဂီၢ်ဒီးသိ ဖါဖိန့ၣ်လၢတၢ်လုၢ်မ့ၣ်အူအဂီၢ်န့ၣ်တက့ၢ်.",
			"3": "<sup>3</sup> ဒီးစံးဘၣ်ပှၤအံၣ်စရ့လးဖိတဖၣ်လၢကဟဲစိာ်ဝဲမဲာ်တဲးလဲး ဖါတဒုလၢတၢ်လုၢ်တၢ်ပျၢ်တၢ်ဒဲးဘးအဂီၢ်, ဒီးဂီၤဖံးတနံၣ်ဖိတဒု, ဒီးသိတနံၣ်ဖိတဒုလၢမဲၣ်သူမဲၣ်ဂီၤတအိၣ်ဘၣ်လၢတၢ်လုၢ်မ့ၣ်အူအဂီၢ်,",
			"4": "<sup>4</sup> ဒီးဂီၤဖံးဖါတဒုဒီးသိဖါတဒုလၢတၢ်လုၢ်မၤဃူမၤဖိးအဂီၢ်, လၢကလုၢ်ထီၣ်ဝဲဆူယွၤအအိၣ်ဃုာ်ဒီးတၢ်လုၢ်ဘုဧိၤဟုဧိၤဃါ ဃုာ်ဒီးသိန့ၣ်တက့ၢ်. ဒီးကဘၣ်မၤဝဲတနံၤအံၤမ့ၢ်လၢယွၤကလီၣ်ဖျါထီၣ်အသးဆူအဝဲ သ့ၣ်အအိၣ်အဃိန့ၣ်လီၤ.”",
			"5": "<sup>5</sup> အဝဲသ့ၣ်ဟဲစိာ်တၢ်လၢစီၤမိၤၡ့မၤလိာ်ဝဲခဲလၢာ်ဆူတၢ်ဘူၣ်ထီၣ်ဘါ ထီၣ်ယွၤအဒဲအမဲာ်ညါလီၤ. ဒီးပှၤဂီၢ်မုၢ်ခဲလၢာ်ပာ်ဖှိၣ်ထီၣ်အသးဖဲန့ၣ်လၢတၢ်ဘူၣ်ထီၣ် ဘါထီၣ်ယွၤအဂီၢ်လီၤ.",
			"6": "<sup>6</sup> ဒီးစီၤမိၤၡ့စံးဝဲဒၣ်, “ယွၤမၤလိာ်တၢ်ခဲလၢာ်အံၤ, ဒ်သိးကဒုးနဲၣ်ဖျါထီၣ်အလၤကပီၤလၢသုလီၤ.”",
			"7": "<sup>7</sup> ဒီးစီၤမိၤၡ့စံးဘၣ်စီၤအၤဟရိၣ်, “လဲၤဆူတၢ်လုၢ်လီၢ်ဒီးလုၢ်ထီၣ်တၢ်ပျၢ်တၢ်ဒဲးဘးဒီးတၢ်လုၢ် မ့ၣ်အူလၢကစိာ်ကွံာ်နတၢ်ဒဲးဘးတဖၣ်ဒီးပှၤဂီၢ်မုၢ်အတၢ်ဒဲးဘး အဂီၢ်န့ၣ်တက့ၢ်. လုၢ်ထီၣ်တၢ်လုၢ်တဖၣ်အံၤလၢကစိာ် ကွံာ်ပှၤဂီၢ်မုၢ်အတၢ်ဒဲးဘးတဖၣ်ဒ်ယွၤမၤလိာ်ဝဲအသိးန့ၣ်တက့ၢ်.”",
			"8": "<sup>8</sup> ဒီးစီၤအၤဟရိၣ်လဲၤဆူတၢ်လုၢ်လီၢ်ဒီး မၤသံဝဲဂီၤဖံးဖါဖိလၢကလုၢ်ထီၣ်တၢ်လုၢ်တၢ်ပျၢ်တၢ်ဒဲးဘးလၢအကစၢ်ဒၣ်ဝဲအဂီၢ်လီၤ.",
			"9": "<sup>9</sup> ဒီးစီၤအၤဟရိၣ်အဖိခွါတဖၣ်ဟဲစိာ်န့ၢ်အီၤလၢတၢ်သွံၣ် ဒီးအဝဲဘျၢလီၤအစုမုၢ်ဆူတၢ်သွံၣ်, ဒီးပာ်ထီၣ်အီၤလၢတၢ်လုၢ်လီၢ် အနၢၤတဖၣ်အလိၤလီၤ. ဒီးတၢ်သွံၣ်အိၣ်လီၤတဲာ်တဖၣ်န့ၣ်လူလီၤဝဲ လၢတၢ်လုၢ်လီၢ်အခီၣ်ထံးန့ၣ်လီၤ.",
			"10": "<sup>10</sup> ဒီးအဝဲဆူးကဲၤထီၣ်တၢ်အသိ, အကလ့ၢ်ဒီးအသူၣ်အဂ့ၤတခီ လၢတၢ်လုၢ်လီၢ်အဖီခိၣ်ဒ်ယွၤမၤလိာ်တ့ၢ်စီၤမိၤၡ့အသိးန့ၣ်လီၤ.",
			"11": "<sup>11</sup> မ့မ့ၢ်အညၣ်ဒီးအဖံးတဖၣ်န့ၣ်ဆူးကဲၤဝဲလၢဒဲအချၢန့ၣ်လီၤ.",
			"12": "<sup>12</sup> ဒီးစီၤအၤဟရိၣ်မၤသံဆၣ်ဖိကီၢ်ဖိလၢတၢ်လုၢ်မ့ၣ်အူလၢအနီၢ် ကစၢ်ဒၣ်ဝဲအဂီၢ်န့ၣ်လီၤ. ဒီးအဖိခွါတဖၣ်ဟဲစိာ်န့ၢ်အီၤတၢ်သွံၣ်ဒီး အဝဲဂၢ်လီၤဝဲဝးတရံးတၢ်လုၢ်လီၢ်န့ၣ်လီၤ.",
			"13": "<sup>13</sup> ဒီးအဝဲသ့ၣ်ဟ့ၣ်အီၤလၢဆၣ်ဖိကီၢ်ဖိတဒုန့ၣ်အခိၣ်, ဒီးအညၣ်တကူာ်ဘၣ်တကူာ်, ဒီးဆူးကဲၤထီၣ်ဝဲလၢတၢ်လုၢ်လီၢ်အဖီခိၣ်န့ၣ်လီၤ.",
			"14": "<sup>14</sup> အန့ၣ်ဝံၤဒီးသ့စီကွံာ်ဝဲအပှံာ်အကဖုဒီးအခီၣ်တဖၣ်, ဒီးဆူးကဲၤထီၣ်ဝဲဃုာ်ဒီးတၢ်လုၢ်မ့ၣ်အူလၢတၢ်လုၢ်လီၢ်အဖီခိၣ်န့ၣ်လီၤ.",
			"15": "<sup>15</sup> မၤကဒီးတစု, စီၤအၤဟရိၣ်လုၢ်ထီၣ်ပှၤဂီၢ်မုၢ်အတၢ်လုၢ်တဖၣ်န့ၣ်လီၤ. အဝဲဟံးန့ၢ်မဲာ်တဲးလဲးလၢကဘၣ်တၢ်လုၢ်ထီၣ်အီၤလၢပှၤဂီၢ်မုၢ်အတၢ်ဒဲးဘးအဂီၢ်, ဒီးမၤသံဝဲဒီးလုၢ်ထီၣ်ဝဲဒ်အမၤဝဲလၢအနီၢ်ကစၢ်ဒၣ်ဝဲအတၢ်လုၢ် တၢ်ပျၢ်တၢ်ဒဲဘးအဂီၢ်အသိးန့ၣ်လီၤ.",
			"16": "<sup>16</sup> ဒီးဟဲစိာ်ထီၣ်ဝဲဆၣ်ဖိကီၢ်ဖိလၢတၢ်လုၢ်မ့ၣ် အူအဂီၢ်ဒီးလုၢ်ထီၣ်ဝဲဒ်တၢ်သိၣ်တၢ်ဘျၢတဖၣ်အိၣ်ဝဲအသိးန့ၣ်လီၤ.",
			"17": "<sup>17</sup> ဒီးလုၢ်ထီၣ်ဝဲတၢ်လုၢ်ဘုဧိၤဟုဧိၤ, ဒီးဟံးန့ၢ်ကိၣ်ကမူၣ်တစှီၤဒီးဆူးကဲၤထီၣ်ဝဲလၢတၢ်လုၢ်လီၢ်န့ၣ်လီၤ. (အအံၤမ့ၢ်တၢ်လုၢ်အါထီၣ်တမံၤလၢတၢ်လုၢ်မ့ၣ်အူလၢ အဘၣ်တၢ်လုၢ်အီၤကိးမုၢ်နံၤဒဲးအမဲာ်ညါန့ၣ်လီၤ.)",
			"18": "<sup>18</sup> ဒီးမၤသံဝဲဂီၤဖံးဖါတဒုဒီးသိဖါတဒုလၢတၢ်လုၢ်မၤဃူမၤဖိးလၢပှၤဂီၢ်မုၢ်အဂီၢ်န့ၣ်လီၤ. အဖိခွါတဖၣ်ဟဲစိာ်န့ၢ်အီၤလၢတၢ်သွံၣ်ဒီးလူလီၤဝဲဝးတရံးတၢ်လုၢ်လီၢ်န့ၣ်လီၤ.",
			"19": "<sup>19</sup> ဒီးစီၤအၤဟရိၣ်ပာ်ဂီၤဖံးဖါဒီးသိဖါအသိ,",
			"20": "<sup>20</sup> လၢဆၣ်ဖိကီၢ်ဖိတဖၣ်န့ၣ်အသးနါပှၢ်အလိၤဒီးလဲၤစိာ်ဝဲခဲလၢာ်ဆူတၢ်လုၢ်လီၢ်, ဒီးဆူးကဲၤထီၣ်ဝဲအသိတဖၣ်လၢတၢ်လုၢ်လီၢ်ဖီခိၣ်,",
			"21": "<sup>21</sup> ဒီးလုၢ်ထီၣ်ဝဲအသးနါပှၢ်ဒီးအခီၣ်ထွဲတဖၣ်ဒ်တၢ်ဟ့ၣ်လီၤဆီတမံၤဆူ ယွၤအအိၣ်လၢပှၤလုၢ်တၢ်အခိၣ်တဖၣ်အဂီၢ်, ဒ်စီၤမိၤၡ့မၤလိာ်ဝဲအသိးန့ၣ်လီၤ.",
			"22": "<sup>22</sup> ဒီးဖဲစီၤအၤဟရိၣ်မၤတၢ်လုၢ်တၢ်ပာ်ခဲ လၢာ်ဝံၤဒီးယူာ်ထီၣ်အစုလၢပှၤဂီၢ်မုၢ်အဖီခိၣ်ဒီးဆိၣ်ဂ့ၤအဝဲသ့ၣ်, ဒီးဟဲက့ၤလီၤဝဲဒၣ်န့ၣ်လီၤ.",
			"23": "<sup>23</sup> ဒီးစီၤမိၤၡ့ဒီးစီၤအၤဟရိၣ်လဲၤနုာ်ဆူတၢ်ဘူၣ်ထီၣ်ဘါထီၣ်ယွၤအဒဲပူၤ, ဒီးဖဲအဝဲသ့ၣ်ဟဲက့ၤထီၣ်ဝဲန့ၣ်ဆိၣ်ဂ့ၤဝဲပှၤဂီၢ်မုၢ်ခဲလၢာ်လီၤ. ဒီးယွၤအိၣ်ဖျါထီၣ်ဝဲဆူပှၤဂီၢ်မုၢ်ခဲလၢာ်န့ၣ်လီၤ.",
			"24": "<sup>24</sup> ဒီးယွၤဆှၢလီၤမ့ၣ်အူသတူၢ်ကလာ်ဒီးအီၣ်ကွံာ်တၢ်လုၢ်မ့ၣ်အူ ဒီးအသိတဖၣ်လၢတၢ်လုၢ်လီၢ်အဖီခိၣ်န့ၣ်လီၤ. ဒီးဖဲပှၤဂီၢ်မုၢ် ထံၣ်ဘၣ်တၢ်န့ၣ်, အဝဲသ့ၣ်ခဲလၢာ်ကိးသတြီထီၣ်ဒီးထိၣ်လီၤပှီၤအသးလီၤ."
		},
		"10": {
			"1": "<sup>1</sup> စီၤအၤဟရိၣ်အဖိခွါတဖၣ်လၢအမ့ၢ်စီၤနၤဒးဒီးစီၤအဘံဟူၤ, ဟံးန့ၢ်ဝဲသပၢၤမ့ၣ်အူတဂၤတဖျၢၣ်စုာ်စုာ်ဒီးဒၢနုာ်မ့ၣ်အူအ့ၣ် ဃုာ်ဒီးတၢ်နၢမူလၢအပူၤဒီးလုၢ်ထီၣ်ဝဲဆူယွၤအအိၣ်လီၤ. ဘၣ်ဆၣ်ဒီးမ့ၣ်အူအံၤတမ့ၢ်တၢ်လၢအကဆှီဘၣ်. မ့ၢ်လၢယွၤတမၤလိာ်အဝဲသ့ၣ်လၢကလုၢ်ထီၣ်ဝဲအဃိန့ၣ်လီၤ.",
			"2": "<sup>2</sup> ဒီးမ့ၣ်အူဟဲလီၤလၢယွၤအအိၣ်သတူၢ်ကလာ်ဒီးအီၣ်ကွံာ်အဝဲ သ့ၣ်တုၤအသံဝဲဖဲန့ၣ်လၢယွၤအမဲာ်ညါန့ၣ်လီၤ.",
			"3": "<sup>3</sup> တုၤနုၤတစု, စီၤမိၤၡ့စံးဘၣ်စီၤအၤဟရိၣ်, “အအံၤမ့ၢ်တၢ်လၢယွၤကတိၤတၢ်ဒီးစံး, ကယဲၢ်ပှၤခဲလၢာ်လၢအမၤယတၢ်မၤန့ၣ်ကဘၣ်ယူးယီၣ်ပာ်ကဲယတၢ်စီတၢ်ဆှံလီၤ. ဒီးယကလီၣ်ဖျါထီၣ်ယလၤကပီၤဆူယပှၤဂီၢ်မုၢ်အအိၣ်လီၤ.” မ့မ့ၢ်စီၤအၤဟရိၣ်အိၣ်ဘှီၣ်ကလာ်ဝဲဒၣ်လီၤ.",
			"4": "<sup>4</sup> ဒီးစီၤမိၤၡ့ကိးဃီၤဝဲစီၤအၤဟရိၣ်အဖါတံၢ်စီၤဧူးစံၤအ့လးအဖိခွါ ခံဂၤလၢအမ့ၢ်စီၤမံၡအ့လးဒီးစီၤအ့လံစၤဖၣ်, ဒီးစံးဘၣ်အဝဲသ့ၣ်, “ဟဲလၢအံၤဒီးစိာ်ကွံာ်သုဘူးသုတံၢ်တဖၣ်အံၤအစိၣ်လၢတၢ် ဘူၣ်ထီၣ်ဘါထီၣ်ယွၤအဒဲစီဆှံအမဲာ်ညါဒီးပာ်အီၤလၢသူၣ်ဒဲ အလီၢ်အချၢန့ၣ်တက့ၢ်.”",
			"5": "<sup>5</sup> ဒီးအဝဲသ့ၣ်ဟဲဒီးစှီၤထီၣ်ပှၤသံတဖၣ်အကူအသိးဒီး စိာ်ကွံာ်အစိၣ်ဆူသူၣ်ဒဲလီၢ်အချၢဒ်စီၤမိၤၡ့မၤလိာ်ဝဲအသိးန့ၣ်လီၤ.",
			"6": "<sup>6</sup> အန့ၣ်ဝံၤဒီး, စီၤမိၤၡ့စံးဘၣ်စီၤအၤဟရိၣ်ဒီးအဖိခွါစီၤအလၤဧစၢ်, ဒီးစီၤအံသမၢ်, “ပာ်သုခိၣ်သူတဖုတရုဒီးဖှီသုဆ့တဖၣ်ဒ်သိးသုကပာ်ဖျါ သုတၢ်သးအုးန့ၣ်တဂ့ၤ. သုမ့ၢ်မၤဒ်န့ၣ်ဒီးသုကသံလီၤ. ဒီးယွၤကသးထီၣ်ဘၣ်ပှၤဂီၢ်မုၢ်ခဲလၢာ်လီၤ. မ့မ့ၢ်ပှၤအံၣ်စရ့လးဖိခဲလၢာ်ဟီၣ်ယၢၤဝဲသ့လၢတၢ်သံအံၤမၤအသးခီဖျိမ့ၣ်အူဟဲလၢယွၤအအိၣ် အဃိန့ၣ်လီၤ.",
			"7": "<sup>7</sup> ဒီးတဘၣ်ဟးထီၣ်ကွံာ်လၢတၢ်ဘူၣ်ထီၣ်ဘါထီၣ်ယွၤအဒဲ အကျဲစၢၤန့ၣ်တဂ့ၤ. သုမ့ၢ်ဟးထီၣ်သုကသံလီၤ. မ့ၢ်လၢသုဘၣ်တၢ်ပာ်စီဆှံလံသုခီဖျိတၢ်ဖှူသုလၢယွၤအသိအဃိန့ၣ်လီၤ.” ဒီးအဝဲသ့ၣ်မၤဝဲဒ်စီၤမိၤၡ့စံးဝဲအသိးန့ၣ်လီၤ.",
			"8": "<sup>8</sup> ဒီးယွၤစံးဘၣ်စီၤအၤဟရိၣ်, “နၤဒီးနဖိခွါတဖၣ်တဘၣ်လဲၤနုာ် လီၤဆူတၢ်ဘူၣ်ထီၣ်ဘါထီၣ်ယွၤအဒဲပူၤဖဲသုအီမူၤစပံးထံမ့ၢ်ဂ့ၤ, သံးမ့ၢ်ဂ့ၤန့ၣ်ဘၣ်. သုမ့ၢ်မၤဒီးသုကသံလီၤ. အအံၤမ့ၢ်တၢ်မၤလိာ်လၢသုစၢၤသုသွဲၣ်ကဘၣ်တိၢ်န့ၢ်အီၤအစိၤစိၤအဃၣ်ဃၣ်န့ၣ်လီၤ.",
			"10": "<sup>10</sup> ဒီးသုကဘၣ်နီၤဖးတၢ်စီဆှံဒီးတၢ်တစီဆှံတဖၣ်, ဒီးတၢ်ကဆှီဒီးတၢ်တကဆှီတဖၣ်အဆၢဒ်တၢ်ဘူၣ် တၢ်ဘါအလုၢ်အလၢ်အိၣ်ဝဲအသိးစ့ၢ်ကီးန့ၣ်လီၤ.",
			"11": "<sup>11</sup> ဒီးသုကဘၣ်သိၣ်လိသီလိပှၤအံၣ်စရ့လးဖိလၢကယဲၢ်တၢ်သိၣ်တၢ် သီလၢယဟ့ၣ်လီၤသုခီဖျိစီၤမိၤၡ့န့ၣ်လီၤ.”",
			"12": "<sup>12</sup> ဒီးစီၤမိၤၡ့စံးဘၣ်စီၤအၤဟရိၣ်ဒီးအဖိခွါအိၣ်လီၤတဲာ်ခံဂၤလၢ အမ့ၢ်စီၤအလၤဧစၢ်ဒီးစီၤအံသမၢ်, “ဟံးန့ၢ်တၢ်လုၢ်ဘုဧိၤဟုဧိၤလၢအအိၣ်လီၤတဲာ်လၢတၢ်လုၢ်မၤ ဘူၣ်တၢ်အီၣ်ဆူယွၤအအိၣ်ဒီးမၤကိၣ်လၢကိၣ်မံၣ်တအိၣ်ဘၣ်. ဒီးအီၣ်အီဖဲတၢ်လုၢ်လီၢ်အကပၤန့ၣ်တက့ၢ်. မ့ၢ်လၢတၢ်လုၢ်အံၤစီဆှံဝဲဒိၣ်မးအဃိန့ၣ်လီၤ.",
			"13": "<sup>13</sup> အီၣ်အီၤလၢတၢ်လီၢ်စီဆှံအပူၤတက့ၢ်ဒီးတၢ်အံၤမ့ၢ်ဝဲတၢ်နီၤ ဖးလၢအဘၣ်ဃးဒီးနၤဒီးနဖိခွါတဖၣ်, လၢတၢ်လုၢ်မၤဘူၣ်ဆူယွၤအအိၣ်န့ၣ်လီၤ. တၢ်န့ၣ်မ့ၢ်ယွၤမၤလိာ်ယၤန့ၣ်လီၤ.",
			"14": "<sup>14</sup> မ့မ့ၢ်နၤဒီးနပှၤဟံၣ်ဖိဃီဖိကအီၣ်ဘၣ်တၢ်အသးနါပှၢ်, ဒီးတၢ်အကံၣ်ဒုၣ်လၢအဘၣ်တၢ်လုၢ်ထီၣ်အီၤဒ်တၢ်ဟ့ၣ်လီၤဆီ ဒီးတၢ်မၤဘူၣ်လီၤဆီဆူယွၤအအိၣ်လၢပှၤလုၢ်တၢ်အခိၣ်တဖၣ်အဂီၢ် လီၤ. သုအီၣ်အီၤသ့ဝဲလၢတၢ်လီၢ်လၢအစီအဆှံဒ်တၢ်ဘူၣ်တၢ်ဘါအလုၢ် အလၢ်အိၣ်ဝဲအသိးတပူၤလၢ်လၢ်န့ၣ်လီၤ. တၢ်လုၢ်မၤဘူၣ်တဖၣ်အံၤဘၣ်တၢ်ဟ့ၣ်လီၤနၤဒီးနဖိနလံၤတဖၣ်ဒ်တၢ် နီၤဖးဘၣ်ဃးဒီးနၤလၢပှၤအံၣ်စရ့လးဖိတဖၣ်အတၢ်လုၢ်မၤဃူမၤဖိးအကျါန့ၣ်လီၤ.",
			"15": "<sup>15</sup> အဝဲသ့ၣ်ကဘၣ်ဟဲစိာ်တၢ်အကံၢ်ဒုၣ်ဒီးတၢ်အသးနါပှၢ်ဖဲတၢ် အသိဘၣ်တၢ်လုၢ်ထီၣ်အီၤဒ်တၢ်လုၢ်မၤဘူၣ်ဆူယွၤအအိၣ်အသိး အကတီၢ်န့ၣ်လီၤ. ဒီးတၢ်တဖၣ်အံၤဘၣ်ဃးဒီးနၤဒီးနဖိနလံၤအစိၤစိၤအဃၣ်ဃၣ်ဒ် ယွၤမၤလိာ်ဝဲအသိးန့ၣ်လီၤ.”",
			"16": "<sup>16</sup> တုၤစီၤမိၤၡ့သံကွၢ်တၢ်ဘၣ်ဃးမဲာ်တဲးလဲးတဒုလၢ တၢ်လုၢ်တၢ်ပျၢ်တၢ်ဒဲးဘးအဂီၢ်အဂ့ၢ်ဒီးသ့ၣ်ညါဝဲလၢအဘၣ်တၢ် ဆိၣ်ကဲၤထီၣ်ကွံာ်လံအီၤန့ၣ်, အသးထီၣ်ဘၣ်စီၤအလၤဧစၢ်ဒီးစီၤအံသမၢ်လီၤ. ဒီးစီၤမိၤၡ့သံကွၢ်ဝဲ,",
			"17": "<sup>17</sup> “ဘၣ်မနုၤလၢသုတအီၣ်တၢ်လုၢ်တၢ်ပျၢ်တၢ်ဒဲးဘးလၢတၢ်လီၢ်စီ ဆှံန့ၣ်လဲၣ်. တၢ်အံၤမ့ၢ်တၢ်လၢအစီဆှံဝဲဒိၣ်မးဒီးယွၤဟ့ၣ်လီၤသုဒ်သိး တၢ်ကစိာ်ကွံာ်ပှၤဂီၢ်မုၢ်အတၢ်ဒဲးဘးအဂီၢ်လီၤ.",
			"18": "<sup>18</sup> မ့ၢ်လၢအသွံၣ်တဘၣ်တၢ်ဟဲစိာ်အီၤဆူဒဲစီဆှံအပူၤဘၣ်အဃိ, သုကဘၣ်အီၣ်တၢ်လုၢ်ဖဲန့ၣ်ဒ်ယမၤလိာ်တ့ၢ်အသိးန့ၣ်လီၤ.”",
			"19": "<sup>19</sup> ဒီးစီၤအၤဟရိၣ်စံးဆၢဝဲ, “ယမ့ၢ်အီၣ်ကွံာ်တၢ်လုၢ်တၢ်ပျၢ်တၢ်ဒဲးဘးတနံၤအံၤဒီးမ့ၢ် အဘၣ်ယွၤအသးစ့ၢ်ကီးဧါ. ပှၤဂီၢ်မုၢ်လုၢ်ထီၣ်အတၢ်လုၢ်တၢ်ပျၢ်တၢ်ဒဲးဘးဆူယွၤအအိၣ်တနံၤအံၤ, ဒီးဟဲစိာ်ဝဲအတၢ်လုၢ်မ့ၣ်အူဘၣ်ဆၣ်, တၢ်လီၤပျံၤလီၤဖုးတဖၣ်အံၤဘၣ်ဒံးယၤလီၤ.”",
			"20": "<sup>20</sup> ဒီးတုၤစီၤမိၤၡ့နၢ်ဟူတၢ်အံၤဒီးအသးမံဝဲလီၤ."
		},
		"11": {
			"1": "<sup>1</sup> ယွၤဟ့ၣ်လီၤစီၤမိၤၡ့ဒီးစီၤအၤဟရိၣ်လၢတၢ်သိၣ်တၢ်သီတဖၣ်ဒ်လၢလာ်အသိး",
			"2": "<sup>2</sup> လၢပှၤအံၣ်စရ့လးဖိတဖၣ်အဂီၢ်န့ၣ်လီၤ. သုအီၣ်ဆၣ်ဖိကီၢ်ဖိလၢခိတမံၤလၢ်လၢ်,",
			"3": "<sup>3</sup> လၢအခီၣ်မ့ၣ်သ့ၣ်ဖးဝဲ, ဒီးကလိာ်ထီၣ်အဆၣ်ဒီးဂံာ်အီၣ်ဝဲန့ၣ်, သ့လီၤ.",
			"4": "<sup>4</sup> ဘၣ်ဆၣ်ဒီးဆၣ်ဖိကီၢ်ဖိလၢအကလိာ်ထီၣ်အဆၣ်ဒီးဂံာ်အီၣ်ဝဲ အကျါမ့ၢ်ဂ့ၤလၢအခီၣ်မ့ၣ်သ့ၣ်ဖးအကျါမ့ၢ်ဂ့ၤ, သုတဘၣ်အီၣ်ကီၤလၤအူးဘၣ်. မ့ၢ်လၢကလိာ်ထီၣ်အဆၣ်ဒီဲးဂံာ်အီၣ်ဝဲဘၣ်ဆၣ်အခီၣ်မ့ၣ် တသ့ၣ်ဖးအဃိတကဆှီလၢသုဂီၢ်ဘၣ်",
			"5": "<sup>5</sup> ဒီးယုၢ်ၡဖးမ့ၢ်လၢကလိာ်ထီၣ်အဆၣ်ဒီး ဂံာ်အီၣ်ဝဲဘၣ်ဆၣ်အခီၣ်မ့ၣ်တသ့ၣ်ဖးအဃိတကဆှီ လၢသုဂီၢ်ဘၣ်.",
			"6": "<sup>6</sup> ဒီးပဒဲမ့ၢ်လၢကလိာ်ထီၣ်အဆၣ်ဒီး ဂံာ်အီၣ်ဝဲဘၣ်ဆၣ်အခီၣ်မ့ၣ်တသ့ၣ်ဖးအဃိတကဆှီလၢသုဂီၢ်ဘၣ်.",
			"7": "<sup>7</sup> ဒီးထိး, မ့ၢ်လၢအခီၣ်မ့ၣ်သ့ၣ်ဖးဘၣ်ဆၣ်တကလိာ်ထီၣ်အဆၣ်ဒီးဂံာ် အီၣ်ဝဲအဃိဘၣ်တၢ်ပာ်အီၤဒ်တၢ်တကဆှီဘၣ်အသိးန့ၣ်လီၤ.",
			"8": "<sup>8</sup> ဆၣ်ဖိကီၢ်ဖိတဖၣ်အံၤအီၣ်အီၤတဂ့ၤ. ဒီးထိးဘၣ်ဒၣ်လဲာ်အစိၣ်တဂ့ၤ. အဂ့ၢ်ဒ်အံၤ, အဝဲသ့ၣ်န့ၣ်တကဆှီဘၣ်လၢသုဂီၢ်အဃိလီၤ.",
			"9": "<sup>9</sup> ဒီးသုအီၣ်ညၣ်ကိးကလုာ်ဒဲးလၢအအိၣ်ဒီးအရုဒီးအသဒံၣ်သ့ဝဲ",
			"10": "<sup>10</sup> ဘၣ်ဆၣ်ဒီးတၢ်တမံၤလၢ်လၢ်လၢအိၣ်လၢထံကျါလၢအတ အိၣ်ဒီးအရုဒီးအသဒံၣ်တဖၣ်န့ၣ်တဘၣ်တၢ်အီၣ်အီၤဘၣ်.",
			"11": "<sup>11</sup> တၢ်ဘၣ်တ့ဒ်သိးအံၤတဖၣ်န့ၣ်ကဘၣ်တၢ်ပာ်အီၤလၢအတက ဆှီဘၣ်န့ၣ်လီၤ. သုတဘၣ်အီၣ်အီၤဒီးထိးဘၣ်ဒၣ်လဲာ်အစိၣ်န့ၣ် ဘၣ်.",
			"12": "<sup>12</sup> သုတဘၣ်အီၣ်တၢ်တမံၤလၢ်လၢ်လၢအအိၣ်လၢထံကျါလၢအတအိၣ်ဒီးအရုမ့ၢ်ဂ့ၤ, အသဒံၣ်မ့ၢ်ဂ့ၤန့ၣ်ဘၣ်.",
			"13": "<sup>13</sup> လၢထိၣ်ဖိလံာ်ဖိအကျါန့ၣ် တၢ်တဖၣ်လၢသုဘၣ်ပာ်အီၤလၢတၢ်သးဘၣ်အၢဒီးတဘၣ်အီၣ်အီၤန့ၣ်မ့ၢ်",
			"14": "<sup>14</sup> လံာ်ကြီကြာ်, လီတာ်ဖးဒိၣ်, လံာ်ထိးထံ,",
			"15": "<sup>15</sup> လံာ်ဃး, လံာ်ထိးထိၣ်ဒ်အကလုာ်အသိး,",
			"16": "<sup>16</sup> ကယဲၢ်စိးဝၣ်ဃးဒ်အကလုာ်အသိး, ထိၣ်ကီၤလၤအူး, ထိၣ်သဘၣ်, ထိၣ်ၡဃးဒီးလံာ်ပီၢ်တ့ဒ်အကလုာ်အသိး,",
			"17": "<sup>17</sup> ဒိကအိ, ထိၣ်ကံၣ်ပီၣ်လဲၣ်, ထိၣ်ဂီၤဖံး,",
			"18": "<sup>18</sup> ထိၣ်လဲၤလုးတကုာ်, ထိၣ်စီၢ်မီ, လီတာ်ဝါ,",
			"19": "<sup>19</sup> ထိၣ်ဒိၣ်ဃၤစး, ဝါလၢၢ်ထံဒ်အကလုာ်အသိး, ဘီစံၣ်ဃီၣ်ဒီးဘျါဧိၤတြၤဧိၤန့ၣ်လီၤ.",
			"20": "<sup>20</sup> ဒီးကယဲၢ်တၢ်ဖိဃၢ်လၢအယူၤလၢအဒံးတဖၣ်န့ၣ် မ့ၢ်တၢ်တကဆှီဘၣ်န့ၣ်လီၤ.",
			"21": "<sup>21</sup> မ့မ့ၢ်တၢ်ဖိဃၢ်လၢအအိၣ်ဒီးအဒံးဒီးစံၣ်ဝဲလၢအခီၣ်,",
			"22": "<sup>22</sup> လၢအမ့ၢ်ဒွဲၣ်အကလုာ်ကလုာ်, ဒီးဒွဲၣ်စ့လၣ်အကလုာ်ကလုာ်, ဒီးဒွဲၣ်သဘၣ်အကလုာ်ကလုာ်, ဒီးဒွဲၣ်ဃကာ်အကလုာ်ကလုာ်တဖၣ်န့ၣ်သုအီၣ်အီၤသ့လီၤ.",
			"23": "<sup>23</sup> ဘၣ်ဆၣ်ဒီးတၢ်ဖိဃၢ်အဆံးလၢအိၣ်ဒီးအ ဒံးဒီးစွါဝဲန့ၣ်ကဘၣ်တၢ်ပာ်အီၤဒ်တၢ်တကဆှီဘၣ်အသိးန့ၣ်လီၤ.",
			"24": "<sup>24</sup> ပှၤတဂၤလၢ်လၢ်လၢအထိးဘၣ်ဆၣ်ဖိကီၢ်ဖိအစိၣ်န့ၣ်ကကဲထီၣ်တၢ် တကဆှီတုၤမုၢ်ဟါလီၤ.",
			"25": "<sup>25</sup> ဒီးပှၤတဂၤလၢ်လၢ်လၢအစိာ်ဘၣ်ဆၣ်ဖိကီၢ်ဖိအစိၣ်န့ၣ်ကဘၣ်ဆှုၣ် အကူအသိး, ဘၣ်ဆၣ်ကကဲထီၣ်တၢ်တကဆှီဘၣ်တုၤမုၢ်ဟါလီၤ.",
			"26": "<sup>26</sup> ကယဲၢ်ဆၣ်ဖိကီၢ်ဖိလၢအခီၣ်မ့ၣ်တသ့ၣ်ဖးမ့တမ့ၢ်လၢအတကလိာ်ထီၣ် အဆၣ်ဒီးဂံာ်အီၣ်ဝဲန့ၣ်တကဆှီဝဲလၢသုဂီၢ်ဘၣ်. ဒီးကယဲၢ်ပှၤတဂၤလၢ်လၢ်လၢအထိးဘၣ်အီၤန့ၣ်ကကဲထီၣ်တၢ်တကဆှီ လီၤ.",
			"27": "<sup>27</sup> ကယဲၢ်ဆၣ်ဖိကီၢ်ဖိလၢအဟးလၢအစုလၣ်အခီၣ်လၣ်လၢအအိၣ်ဒီးအခီၣ် လွံၢ်ခီန့ၣ်တကဆှီလၢသုဂီၢ်ဘၣ်. ကယဲၢ်ပှၤတဂၤလၢ်လၢ်လၢအထိးဘၣ်အစိၣ်န့ၣ်ကကဲထီၣ်တၢ်တကဆှီတုၤ မုၢ်ဟါလီၤ.",
			"28": "<sup>28</sup> ဒီးပှၤတဂၤလၢ်လၢ်လၢအစိာ်ဘၣ်အစိၣ်န့ၣ်ကဘၣ်ဆှုၣ်အကူအသိး, ဘၣ်ဆၣ်ကကဲထီၣ်တၢ်တကဆှီတုၤမုၢ်ဟါလီၤ.",
			"29": "<sup>29</sup> ဆၣ်ဖိကီၢ်ဖိလၢအစွါတဖၣ်အံၤမ့ၢ်တၢ်တကဆှီလၢသုဂီၢ်လီၤ. ဝံၤတဖၣ်, ယုၢ်တဖၣ်, ဒီးဆၣ်ဖိကီၢ်ဖိလၢအလီၤဂာ်ဒီးဒီလ့ၢ် အဒိၣ်အကလုာ်ကလုာ်,",
			"30": "<sup>30</sup> ဒ်ခွံၣ်တဖၣ်, တြ့, တခူးဒီးခွံၣ်သံၣ်နါန့ၣ်လီၤ.",
			"31": "<sup>31</sup> ပှၤတဂၤလၢ်လၢ်လၢအထိးဘၣ်အီၤမ့ၢ်ဂ့ၤ, အသံစိၣ်မ့ၢ်ဂ့ၤန့ၣ်, ကကဲထီၣ်တၢ်တကဆှီတုၤမုၢ်ဟါန့ၣ်လီၤ.",
			"32": "<sup>32</sup> ဒီးအသံစိၣ်မ့ၢ်လီၤတဲာ်ဘၣ်လၢတၢ်တမံၤဂ့ၤတမံၤဂ့ၤလၢအမ့ၢ်သ့ၣ်မ့ၢ်ဂ့ၤ, တၢ်ကူတၢ်သိးမ့ၢ်ဂ့ၤ, တၢ်ဖံးမ့ၢ်ဂ့ၤ, ထၢၣ်မ့ၢ်ဂ့ၤတၢ်လၢအဘၣ်တၢ်သူအီၤအလိၤန့ၣ်ကကဲထီၣ်တၢ်တကဆှီလီၤ. ဒီးတၢ်ကဘၣ်စုၣ်လီၤအီၤလၢထံအပူၤ, ဘၣ်ဆၣ်ကမ့ၢ်တၢ်တကဆှီတုၤမုၢ်ဟါလီၤန့ၣ်လီၤ.",
			"33": "<sup>33</sup> ဒီးတၢ်သ့ၣ်တဖၣ်မ့ၢ်လီၤတဲာ်နုာ်ဆူသပၢၤဟီၣ် ခိၣ်အပူၤန့ၣ်တၢ်အိၣ်လၢအပူၤခဲလၢာ်ကကဲထီၣ်တၢ်တကဆှီဒီးသု ကဘၣ်ဒိသ့ၣ်ဖးကွံာ်သပၢၤန့ၣ်လီၤ.",
			"34": "<sup>34</sup> တၢ်အီၣ်တမံၤဂ့ၤတမံၤဂ့ၤလၢတၢ်အီၣ်အီၤသ့ဘၣ်ဆၣ်, မ့ၢ်ဘၣ်တၢ်လူလီၤအီၤလၢထံလၢအအိၣ်လၢသပၢၤဒ်န့ၣ်အသိးအပူၤန့ၣ် ကကဲထီၣ်တၢ်တကဆှီလီၤ. ဒီးထံလၢတၢ်အီအီၤသ့ လၢသပၢၤဒ်န့ၣ်အပူၤစ့ၢ်ကီးမ့ၢ်တၢ်တကဆှီလီၤ.",
			"35": "<sup>35</sup> ကယဲၢ်တၢ်တမံၤလၢ်လၢ်လၢတၢ်သံစိၣ်လီၤတဲာ်လၢအလိၤလၢအမ့ၢ်ဖၣ် ကပူၤမ့ၢ်ဂ့ၤ, လၢၢ်ဆီမ့ၢ်ဂ့ၤကကဲထီၣ်တၢ်တက ဆှီဒီးကဘၣ်တၢ်မၤဟးဂီၤကွံာ်အီၤလီၤ.",
			"36": "<sup>36</sup> ဘၣ်ဆၣ်ဒီးထံထီၣ်ပၢၢ်မ့ၢ်ဂ့ၤ, ထံပူၤမ့ၢ်ဂ့ၤအိၣ်ကဆှီတ့ၢ်ဒံးဝဲဖဲတၢ်အဂၤတမံၤလၢ်လၢ်လၢ အထိးဘၣ်တၢ်အစိၣ်တဖၣ်တကဆှီဝဲအခါန့ၣ်လီၤ.",
			"37": "<sup>37</sup> တၢ်အစိၣ်တမံၤမံၤမ့ၢ်လီၤတဲာ်လၢတၢ်အချံလၢတၢ်ကဖှံလီၤအီၤ န့ၣ်အလိၤဘၣ်ဆၣ်တၢ်အချံန့ၣ်ကဆှီဝဲဒၣ်လီၤ.",
			"38": "<sup>38</sup> မ့မ့ၢ်, မ့ၢ်လီၤတဲာ်ဘၣ်လၢတၢ်ချံလၢအဘၣ်တၢ်စုၣ်လီၤလၢထံ အလိၤန့ၣ်ဒီးတၢ်အချံန့ၣ်တကဆှီဝဲဒၣ်ဘၣ်.",
			"39": "<sup>39</sup> ဒီးဆၣ်ဖိကီၢ်ဖိလၢတၢ်အီၣ်အီၤသ့မ့ၢ်သံဒီး, ပှၤတဂၤလၢ်လၢ်လၢအထိးဘၣ်အီၤန့ၣ်ကကဲထီၣ်တၢ်တကဆှီတုၤမုၢ်ဟါန့ၣ်လီၤ.",
			"40": "<sup>40</sup> ဒီးပှၤတဂၤလၢ်လၢ်လၢအအီၣ်ဆၣ်ဖိကီၢ်ဖိအသံန့ၣ်, ကဘၣ်ဆှုၣ်အတၢ်ကူတၢ်သိး, ဘၣ်ဆၣ်ကမ့ၢ်ဒံးတၢ်တကဆှီ တုၤမုၢ်ဟါန့ၣ်လီၤ. ပှၤတဂၤလၢ်လၢ်လၢအစိာ်တၢ်သံစိၣ်န့ၣ်, ကဘၣ်ဆှုၣ်အတၢ်ကူတၢ်သိး, ဘၣ်ဆၣ်ဒီးကမ့ၢ်ဒံးတၢ်တက ဆှီတုၤမုၢ်ဟါန့ၣ်လီၤ.",
			"41": "<sup>41</sup> ဆၣ်ဖိကီၢ်ဖိအဆံးလၢအဟးလၢဟီၣ်ခိၣ်လိၤ, လၢအမ့ၢ်တၢ်လၢအစွါမ့ၢ်ဂ့ၤ, တၢ်လၢအဟးလၢအခီၣ်လွံၢ်ခီမ့ၢ်ဂ့ၤ, ဒီးလၢအအိၣ်ဒီးအခီၣ်အါခီမ့ၢ်ဂ့ၤန့ၣ်အီၣ်အီၤတဂ့ၤ.",
			"43": "<sup>43</sup> ဒီးမၤဘၣ်အၢသုသးလၢတၢ်အီၣ်ကယဲၢ်ဆၣ်ဖိကီၢ်ဖိတဖၣ် အံၤအဃိန့ၣ်တဂ့ၤ.",
			"44": "<sup>44</sup> ယမ့ၢ်ယွၤ, သုကစၢ်, ဒီးသုကဘၣ်ပာ်စီဆှံသုသးလီၤ. အဂ့ၢ်ဒ်အံၤ, ယစီဆှံယဲဒၣ်လီၤ.",
			"45": "<sup>45</sup> ယမ့ၢ်ယွၤလၢအထုးထီၣ်သုလၢကီၢ်အဲၤကူပတူးအပူၤဒ်သိးယကမ့ၢ်သုကစၢ်ယွၤန့ၣ်လီၤ. သုကဘၣ်စီဆှံဝဲမ့ၢ်လၢယစီဆှံအဃိန့ၣ်လီၤ.",
			"46": "<sup>46</sup> ဒီးတၢ်အံၤမ့ၢ်တၢ်သိၣ်တၢ်သီဘၣ်ဃးဆၣ်ဖိကီၢ်ဖိ, ထိၣ်, ကယဲၢ်တၢ်အိၣ်လၢထံကျါ, ဒီးကယဲၢ်တၢ်အိၣ်လၢဟီၣ်ခိၣ်လိၤန့ၣ်လီၤ.",
			"47": "<sup>47</sup> သုကဘၣ်ပလီၢ်သုသးလၢသုကနီၤဖးပဲာ်ဖးတၢ်ကဆှီဒီးတၢ်တကဆှီဘၣ်, ဆၣ်ဖိကီၢ်ဖိလၢတၢ်အီၣ်အီၤသ့ဒီးတၢ်အီၣ်အီၤတသ့န့ၣ်လီၤ."
		},
		"12": {
			"1": "<sup>1</sup> ယွၤဟ့ၣ်လီၤစီၤမိၤၡ့လၢတၢ်သိၣ်တၢ်ဘျၢဒ်လၢလာ်အသိး, လၢပှၤအံၣ်စရ့လးဖိတဖၣ်အဂီၢ်န့ၣ်လီၤ. ပိာ်မုၣ်တဂၤမ့ၢ်ဆံးစၢ်န့ၣ်အဖိခွါဝံၤအလီၢ်ခံနွံသီအတီၢ် ပူၤန့ၣ်အဝဲကဲထီၣ်တၢ်တကဆှီဒ်အအိၣ်လၢပိာ်မုၣ်အလုၢ်အလၢ်အသိးန့ၣ်လီၤ.",
			"3": "<sup>3</sup> ဒီးလၢဃိးသီတသီန့ၣ်ဖိသၣ်ကဘၣ်တၢ်ကူးတရံးအီၤန့ၣ်လီၤ.",
			"4": "<sup>4</sup> အန့ၣ်ဝံၤပိာ်မုၣ်အံၤကဘၣ်အိၣ်ဒံးဆူညါသၢဆံသၢသီတုၤလၢ အဘၣ်တၢ်မၤကဆှီအီၤလၢအသွံၣ်အဃိန့ၣ်လီၤ. ဒီးတဘၣ်ထိးကယဲၢ်တၢ်လၢအစီဆှံဝဲမ့ၢ်ဂ့ၤ, တဘၣ်လဲၤနုာ်ဆူတၢ်ဘူၣ်တၢ်ဘါထီၣ်ယွၤအဒဲစီဆှံအပူၤမ့ၢ်ဂ့ၤ, တုၤလၢအဘၣ်တၢ်မၤကဆှီအီၤအမုၢ်နံၤတစုန့ၣ်ဘၣ်.",
			"5": "<sup>5</sup> ဘၣ်ဆၣ်ဒီးပိာ်မုၣ်အံၤမ့ၢ်ဆံးစၢ်အဖိမုၣ်ဝံၤအလီၢ်ခံတဆံလွံၢ်သီအတီၢ်ပူၤန့ၣ်အဝဲ ကဲထီၣ်တၢ်တကဆှီဒ်အအိၣ်လၢပိာ်မုၣ်အလုၢ်အလၢ်အသိးန့ၣ်လီၤ. အန့ၣ်ဝံၤ, ပိာ်မုၣ်အံၤကဘၣ်အိၣ်ဒံးဆူ ညါဃုဆံဃုသီတုၤလၢအဘၣ်တၢ်မၤကဆှီအီၤလၢအသွံၣ်အဃိန့ၣ်လီၤ.",
			"6": "<sup>6</sup> ဒီးဖဲအဘၣ်တၢ်မၤကဆှီအီၤဝံၤန့ၣ်လၢအဖိပိာ်ခွါအဂီၢ်မ့ၢ်ဂ့ၤ, အဖိမုၣ်အဂီၢ်မ့ၢ်ဂ့ၤအဝဲကဘၣ်ဟဲစိာ်သိဖိတနံၣ်ဖိတဒုလၢတၢ် လုၢ်မ့ၣ်အူအဂီၢ်, ဒီးထိၣ်ကးက့ၣ်တဘ့ၣ်မ့တမ့ၢ်ထိၣ်လွံၢ်ဘုၣ်တဘ့ၣ်လၢတၢ်လုၢ်တၢ် ပျၢ်တၢ်ဒဲးဘးအဂီၢ်, ဆူပှၤလုၢ်တၢ်အခိၣ်အအိၣ်ဖဲတၢ်ဘူၣ်ထီၣ်ဘါထီၣ်ယွၤအဒဲအကျဲစၢၤ န့ၣ်လီၤ.",
			"7": "<sup>7</sup> ဒီးပှၤလုၢ်တၢ်အခိၣ်ကလုၢ်ထီၣ်အတၢ်လုၢ်မၤဘူၣ်ဆူယွၤအအိၣ်လၢတၢ် မၤကဆှီထီၣ်က့ၤအီၤအဂီၢ်, ဒီးကကဆှီထီၣ်ဝဲဒၣ်လီၤ. တၢ်အံၤမ့ၢ်တၢ်လၢပိာ်မုၣ်က ဘၣ်မၤဝဲဖဲအဆံးစၢ်ဝံၤအလီၢ်ခံန့ၣ်လီၤ.",
			"8": "<sup>8</sup> ပိာ်မုၣ်လၢအလုၢ်ထီၣ်သိဖိတန့ၢ်န့ၣ်ကဘၣ်ဟဲစိာ်ထိၣ်လွံၢ်ဘုၣ်ခံဘ့ၣ် မ့တမ့ၢ်ထိၣ်ကးက့ၣ်ခံဘ့ၣ်န့ၣ်လီၤ. တဘ့ၣ်န့ၣ်လၢတၢ်လုၢ်မ့ၣ်အူ အဂီၢ်ဒီးအဂၤတဘ့ၣ်န့ၣ်လၢတၢ်လုၢ်တၢ်ပျၢ်တၢ်ဒဲးဘးအဂီၢ်န့ၣ်လီၤ. ဒီးပှၤလုၢ်တၢ်အခိၣ်ကလုၢ်ထီၣ်အတၢ်လုၢ်မၤဘူၣ်ဆူ ယွၤအအိၣ်လၢတၢ်မၤကဆှီထီၣ်က့ၤအီၤအဂီၢ်ဒီးကကဆှီထီၣ်ဝဲဒၣ်လီၤ."
		},
		"13": {
			"1": "<sup>1</sup> ဒီးယွၤဟ့ၣ်လီၤစီၤမိၤၡ့ဒီးစီၤအၤဟရိၣ်လၢတၢ်သိၣ်တၢ်ဘျၢ တဖၣ်အံၤလီၤ.",
			"2": "<sup>2</sup> ပှၤတဂၤလၢ်လၢ်လၢအအိၣ်ဒီးတၢ်ပူၤလီၢ်လၢအဖံးဘ့ၣ်ခိၣ်လိၤမ့ၢ်ဂ့ၤ, ဝ့ထီၣ်မ့ၢ်ဂ့ၤ, အဖံးညိးထီၣ်မ့ၢ်ဂ့ၤလၢအကဲထီၣ်တၢ်ဆါအၢသ့န့ၣ်ကဘၣ်တၢ်ဟဲ ဆှၢအီၤဆူပှၤလုၢ်တၢ်အခိၣ်စီၤအၤဟရိၣ်အအိၣ်မ့တမ့ၢ်အဖိခွါတဂၤဂၤလၢအမ့ၢ်ပှၤလုၢ်တၢ်အခိၣ်အအိၣ်န့ၣ်လီၤ.",
			"3": "<sup>3</sup> ဒီးပှၤလုၢ်တၢ်အခိၣ်ကကွၢ်အပူၤလီၢ်လၢအဖံးဘ့ၣ်လိၤ, ဒီးအဆူၣ်လၢအအိၣ်လၢအပူၤလီၢ်ပူၤန့ၣ်မ့ၢ်လီၤဝါဒီးအပူၤလီၢ် မ့ၢ်ယိာ်န့ၢ်ဒံးအဖံးလၢအဃၢၤန့ၣ်ဒီးမ့ၢ်တၢ်ဆါအၢလီၤ. ဒီးပှၤလုၢ်တၢ်အခိၣ်ကဘိးဘၣ်သ့ၣ်ညါဝဲဒၣ်လၢအဝဲတကဆှီဘၣ်န့ၣ်လီၤ.",
			"4": "<sup>4</sup> ဘၣ်ဆၣ်ဒီးအပူၤလီၢ်မ့ၢ်ဝါဝဲဒီးမ့ၢ်ဖျါလၢတယိာ်န့ၢ်ဒံးအဖံးလၢအဃၢၤ, ဒီးအဆူၣ်လၢအပူၤလီၢ်ပူၤန့ၣ်မ့ၢ်တလီၤဝါဘၣ်ဒီးပှၤလုၢ်တၢ် အခိၣ်ကပာ်လီၤဆီအီၤနွံသီန့ၣ်လီၤ.",
			"5": "<sup>5</sup> ဒီးလၢနွံသီတသီန့ၣ်ပှၤလုၢ်တၢ်အခိၣ်ကကွၢ်ကဒီးအီၤတဘျီ, ဒီးမ့ၢ်ဆိကမိၣ်ဝဲလၢအပူၤလီၢ်န့ၣ်အိၣ်ဒၣ်ဒ်လီၢ်လီၢ်ဒီးတလဲၢ်ထီၣ်ဘၣ်န့ၣ်, အဝဲကပာ်လီၤဆီကဒီးအီၤဆူညါနွံသီန့ၣ်လီၤ.",
			"6": "<sup>6</sup> ဒီးလၢနွံသီတသီန့ၣ်ပှၤလုၢ်တၢ်အခိၣ်ကကွၢ်ကဒီးအီၤတဘျီ, ဒီးအပူၤလီၢ်မ့ၢ်လီၤသံးကွံာ်ဒီးတလဲၢ်ထီၣ်ဘၣ်န့ၣ်, ကဘိးဘၣ်သ့ၣ်ညါလၢပှၤတဂၤန့ၣ်ကဆှီဝဲဒ်တၢ်ဘူၣ်တၢ်ဘါအလုၢ်အလၢ် အိၣ်ဝဲအသိးဒီးမ့ၢ်ဒၣ်တၢ်ပူၤလီၢ်တခါလီၤ. ဒီးပှၤတဂၤန့ၣ်ကဆှုၣ်အတၢ်ကူတၢ်သိးဒီးကမ့ၢ်ပှၤကဆှီ တဂၤဒ်တၢ်ဘူၣ်တၢ်ဘါအလုၢ်အလၢ်အိၣ်ဝဲအသိးလီၤ.",
			"7": "<sup>7</sup> ဘၣ်ဆၣ်ဒီးအပူၤလီၢ်မ့ၢ်လဲၢ်ထီၣ်ဝဲဖဲပှၤလုၢ်တၢ်အခိၣ်ဘိးဘၣ် သ့ၣ်ညါဝဲလၢအဝဲကဆှီဝံၤအလီၢ်ခံန့ၣ်, အဝဲကဘၣ်ဟဲဒုးနဲၣ်ကဒီးအသးဆူပှၤလုၢ်တၢ်အခိၣ်အအိၣ်န့ၣ်လီၤ.",
			"8": "<sup>8</sup> ဒီးပှၤလုၢ်တၢ်အခိၣ်ကကွၢ်ကဒီးအီၤတဘျီဒီးအပူၤလီၢ်မ့ၢ်လဲၢ် ထီၣ်န့ၣ်ကဘိးဘၣ်သ့ၣ်ညါဝဲလၢအဝဲတကဆှီဘၣ်န့ၣ်လီၤ. ဒီးတၢ်ဆါအံၤမ့ၢ်တၢ်ဆါအၢန့ၣ်လီၤ.",
			"9": "<sup>9</sup> ပှၤတဂၤလၢ်လၢ်မ့ၢ်အိၣ်ဒီးတၢ်ဆါအၢအတၢ်ဆါန့ၣ်ကဘၣ်တၢ်ဟဲဆှၢ အီၤဆူပှၤလုၢ်တၢ်အခိၣ်အအိၣ်လီၤ.",
			"10": "<sup>10</sup> ဒီးပှၤလုၢ်တၢ်အခိၣ်ကကွၢ်ဒီးအပူၤလီၢ်လၢအဖံးဘ့ၣ်ခိၣ်မ့ၢ်ဝါ ဝဲ, ဒီးအဆူၣ်မ့ၢ်လီၤဝါဒီးအိၣ်ဒီးအဖံန့ၣ်,",
			"11": "<sup>11</sup> မ့ၢ်အမ့ၢ်ဝဲတၢ်ဆါအၢယံာ်ယံာ်ထၢထၢတမံၤန့ၣ်လီၤ. ဒီးပှၤလုၢ်တၢ်အခိၣ်ကဘိးဘၣ်သ့ၣ်ညါအီၤလၢအတကဆှီ ဘၣ်န့ၣ်လီၤ. ဒီးတၢ်ပာ်လီၤဆီအီၤအလီၢ်တအိၣ် မ့ၢ်လၢအမ့ၢ်ပှၤ တကဆှီဘၣ်လီၤတံၢ်လီၤဆဲးအဃိန့ၣ်လီၤ.",
			"12": "<sup>12</sup> မ့မ့ၢ်တၢ်ဆါအၢအံၤမ့ၢ်လဲၢ် တုၤအပှဲၤအနီၢ်ဒီတဂၤညါစးထီၣ်လၢအခိၣ်တုၤလၢအခီၣ်န့ၣ်,",
			"13": "<sup>13</sup> ပှၤလုၢ်တၢ်အခိၣ်ကကွၢ်ကဒီးအီၤတဘျီန့ၣ်လီၤ. ဒီးမ့ၢ်ထံၣ်ဝဲလၢတၢ်ဆါအၢအိၣ်ပှဲၤအီၤဒီတဂၤ ညါန့ၣ်အဝဲကဘိးဘၣ်သ့ၣ်ညါလၢပှၤတဂၤန့ၣ် ကဆှီဝဲဒ်တၢ်ဘူၣ်တၢ်ဘါအလုၢ်အလၢ်အိၣ်ဝဲအသိးန့ၣ်လီၤ. ဒီးအနီၢ်ဒီတဂၤညါအဖံးဘ့ၣ်ခိၣ်မ့ၢ်လီၤဝါဝဲဒီးမ့ၢ်ပှၤကဆှီ ဝဲဒ်တၢ်ဘူၣ်တၢ်ဘါအလုၢ်အလၢ်အိၣ်ဝဲအသိးန့ၣ်လီၤ.",
			"14": "<sup>14</sup> ဘၣ်ဆၣ်ဒီးအပူၤလီၢ်န့ၣ်အညၣ်စၢ်မ့ၢ်အိၣ်ဖျါထီၣ်ဒီး, အဝဲမ့ၢ်ပှၤတကဆှီဘၣ်တဂၤန့ၣ်လီၤ.",
			"15": "<sup>15</sup> ဒီးပှၤလုၢ်တၢ်အခိၣ်ကကွၢ်ကဒီးအီၤတဘျီ, ဒီးမ့ၢ်ထံၣ် ဝဲလၢအပူၤလီၢ်လၢအဘျါတသ့န့ၣ်ဒီးကဘၣ်ဘိးဘၣ်သ့ၣ်ညါအီၤလၢ အမ့ၢ်ပှၤတကဆှီတဂၤန့ၣ်လီၤ. ဒီးတၢ်ပူၤလီၢ်လၢအဘျါတသ့န့ၣ်မ့ၢ်ဝဲတၢ်ဆါအၢ, ဒီးပှၤတဂၤန့ၣ်မ့ၢ်ပှၤတကဆှီဘၣ်တဂၤန့ၣ်လီၤ.",
			"16": "<sup>16</sup> ဘၣ်ဆၣ်ဒီးတၢ်အပူၤလီၢ်မ့ၢ်ဘျါဝဲဒီးဝါထီၣ်က့ၤကဒီးဝဲန့ၣ်, ပှၤတဂၤန့ၣ်ကဘၣ်လဲၤဆူပှၤလုၢ်တၢ်အခိၣ်အအိၣ်,",
			"17": "<sup>17</sup> လၢအကကွၢ်ကဒီးအီၤန့ၣ်လီၤ. ဒီးတၢ်အပူၤလီၢ်မ့ၢ်ဝါထီၣ်က့ၤဒီး, အဝဲဒၣ်ကဆှီဝဲဒ်တၢ်ဘူၣ်တၢ်ဘါအလုၢ်အလၢ်အိၣ်ဝဲအသိးန့ၣ်လီၤ. ဒီးပှၤလုၢ်တၢ်အခိၣ်ကဘိးဘၣ်သ့ၣ်ညါအီၤလၢအကဆှီဝဲန့ၣ်လီၤ.",
			"18": "<sup>18</sup> ပှၤတဂၤဂၤမ့ၢ်အိၣ်ဒီးတၢ်ဝ့လၢအဘျါက့ၤဝဲ, ဒီးလၢခံတၢ်ဝ့လၢအဘျါက့ၤအလီၢ်န့ၣ်မ့ၢ်ကဲထီၣ်တၢ်ညိးထီၣ် လၢအဝါမ့ၢ်ဂ့ၤတၢ်ဂီၤလုးလၢအဝါမ့ၢ်ဂ့ၤန့ၣ်, အဝဲကဘၣ်လဲၤဆူပှၤလုၢ်တၢ်အခိၣ်အအိၣ်န့ၣ်လီၤ.",
			"20": "<sup>20</sup> ဒီးပှၤလုၢ်တၢ်အခိၣ်ကကွၢ်အီၤ, ဒီးတၢ်အပူၤလီၢ်မ့ၢ်ယိာ်န့ၢ် အဖံးလၢအဃၢၤဒီးအဆူၣ်အိၣ်လၢအပူၤလီၢ်မ့ၢ်လီၤဝါန့ၣ်, ကဘၣ်ဘိးဘၣ်သ့ၣ်ညါအီၤလၢအတကဆှီဘၣ်န့ၣ်လီၤ. ဒီးတၢ်န့ၣ်မ့ၢ်တၢ်ဆါလၢအစးထီၣ်အသးလၢတၢ်ဝ့ထီၣ်န့ၣ်လီၤ.",
			"21": "<sup>21</sup> ဘၣ်ဆၣ်ဒီးပှၤလုၢ်တၢ်အခိၣ်ကကွၢ်ဝဲဒီးမ့ၢ်ထံၣ်ဝဲလၢအဆူၣ်အိၣ် လၢတၢ်ပူၤလီၢ်န့ၣ်တလီၤဝါဒီးအပူၤလီၢ်မ့ၢ်တယိာ်န့ၢ်ဘၣ်အဖံး လၢအဃၢၤ, နာ်သက့အလွဲၢ်မ့ၢ်ဝါဃးတစဲးန့ၣ်, ပှၤလုၢ်တၢ်အခိၣ်ကပာ်လီၤဆီအီၤနွံသီန့ၣ်လီၤ.",
			"22": "<sup>22</sup> ဒီးတၢ်အပူၤလီၢ်မ့ၢ်လဲၢ်ထီၣ်န့ၣ်, ပှၤလုၢ်တၢ်အခိၣ်ကဘိးဘၣ်သ့ၣ်ညါအီၤလၢအတကဆှီဘၣ်န့ၣ်လီၤ. ဒီးအဝဲအိၣ်ဒီးတၢ်ဆါအၢန့ၣ်လီၤ.",
			"23": "<sup>23</sup> ဘၣ်ဆၣ်ဒီးတၢ်အပူၤလီၢ်မ့ၢ်တလဲၢ်ထီၣ်ဘၣ်န့ၣ်မ့ၢ်ဒၣ်တၢ်ဝ့ဘျါ က့ၤအလီၢ်န့ၣ်လီၤ. ဒီးပှၤလုၢ်တၢ်အခိၣ်ကဘိးဘၣ်သ့ၣ်ညါအီၤလၢအကဆှီဝဲဒ်တၢ်ဘူၣ်တၢ် ဘါအလုၢ်အလၢ်အိၣ်ဝဲအသိးန့ၣ်လီၤ.",
			"24": "<sup>24</sup> ပှၤတဂၤလၢမ့ၣ်အူအီၣ်ဘၣ်အီၤဒီးအညၣ်မ့ၢ်ကဲထီၣ်အဝါမ့တမ့ၢ်အဂီၤလုးဝါန့ၣ်,",
			"25": "<sup>25</sup> ပှၤလုၢ်တၢ်အခိၣ်ကကွၢ်အီၤန့ၣ်လီၤ. ဒီးအဆူၣ်လၢတၢ်အပူၤလီၢ်ပူၤန့ၣ်မ့ၢ်လီၤဝါဝဲဒီးယိာ်န့ၢ် ဒံးအဖံးလၢအဃၢၤန့ၣ်, မ့ၢ်တၢ်ဆါအၢလၢအစးထီၣ်အသးလၢမ့ၣ်အူအီၣ်တ့ၢ်အလီၢ်န့ၣ်လီၤ. ဒီးပှၤလုၢ်တၢ်အခိၣ်ကဘိးဘၣ်သ့ၣ်ညါအီၤလၢအဝဲတကဆှီဘၣ်န့ၣ်လီၤ.",
			"26": "<sup>26</sup> ဘၣ်ဆၣ်ဒီးအဆူၣ်လၢအပူၤလီၢ်ပူၤန့ၣ်မ့ၢ်တလီၤဝါဒီးမ့ၢ်တယိာ်န့ၢ်အဖံးလၢအဃၢၤနာ် သက့ဝါဃးထီၣ်ဝဲန့ၣ်, ပှၤလုၢ်တၢ်အဒိၣ်ကဘၣ်ပာ်လီၤဆီအီၤနွံသီန့ၣ်လီၤ.",
			"27": "<sup>27</sup> ဒီးလၢနွံသီတသီန့ၣ်, ပှၤလုၢ်တၢ်အခိၣ်ကကွၢ်ကဒီးအီၤတဘျီ, ဒီးအပူၤလီၢ်မ့ၢ်လဲၢ်ထီၣ်ဝဲန့ၣ်မ့ၢ်တၢ်ဆါအၢ, ဒီးပှၤလုၢ်တၢ်အခိၣ်ကဘၣ်ဘိးဘၣ်သ့ၣ်ညါအီၤလၢအဝဲတကဆှီဘၣ်န့ၣ်လီၤ.",
			"28": "<sup>28</sup> ဘၣ်ဆၣ်ဒီးတၢ်အပူၤလီၢ်မ့ၢ်တလဲလိာ်အသးဒီးတလဲၢ်ထီၣ်နာ် သက့မ့ၢ်ဝါဃးဝဲန့ၣ်, တမ့ၢ်ဘၣ်တၢ်ဆါအၢဘၣ်. ဒီးပှၤလုၢ်တၢ်အခိၣ်ကဘိးဘၣ်သ့ၣ်ညါအီၤလၢအကဆှီဝဲဒ်တၢ်ဘူၣ်တၢ် ဘါအလုၢ်အလၢ်အိၣ်ဝဲအသိးမ့ၢ်လၢအမ့ၢ်ဒၣ်တၢ်ပူၤလီၢ်လၢအဘျါက့ၤဝဲအလီၢ်အဃိန့ၣ်လီၤ.",
			"29": "<sup>29</sup> တုၤပိာ်ခွါမ့ၢ်ဂ့ၤ, ပိာ်မုၣ်မ့ၢ်ဂ့ၤ, မ့ၢ်အိၣ်ဒီးတၢ်ပူၤလီၢ် လၢအအိၣ်လၢအခိၣ်မ့ၢ်ဂ့ၤ, အခၣ်လာ်မ့ၢ်ဂ့ၤန့ၣ်,",
			"30": "<sup>30</sup> ပှၤလုၢ်တၢ်အခိၣ်ကကွၢ်အီၤန့ၣ်လီၤ. ဒီးမ့ၢ်ယိာ်န့ၢ်ဒံးအဖံးလၢအဃၢၤဒီးအဆူၣ်လၢအပူၤတဖၣ်န့ၣ် မ့ၢ်ထီၣ်ဘီဒီးအိၣ်ဘူသလါန့ၣ်, မ့ၢ်တၢ်ဆါအၢ, ဒီးကဘၣ်ဘိးဘၣ်သ့ၣ်ညါအီၤလၢအတကဆှီဘၣ်န့ၣ်လီၤ.",
			"31": "<sup>31</sup> ဒီးဖဲပှၤလုၢ်တၢ်အခိၣ်ကွၢ်အီၤဒီးတၢ်ပူၤလီၢ်န့ၣ် မ့ၢ်တယိာ်န့ၢ်အဖံးလၢအဃၢၤသနာ်က့ဒီးအဆူၣ်မ့ၢ်တသူဘၣ်န့ၣ်, ကဘၣ်ပာ်လီၤဆီအီၤနွံသီန့ၣ်လီၤ.",
			"32": "<sup>32</sup> ဒီးလၢနွံသီတသီန့ၣ်ပှၤလုၢ်တၢ်အခိၣ်ကကွၢ်ကဒီးအီၤတဘျီ ဒီးမ့ၢ်တလဲၢ်ထီၣ်ဒီးအဆူၣ်မ့ၢ်တထီၣ်ဘီအသး လၢအပူၤဒီးတယိာ်န့ၣ်အဖံးလၢအခိၣ်အဃၢၤဘၣ်န့ၣ်,",
			"33": "<sup>33</sup> ပှၤတဂၤန့ၣ်ကဘၣ်လူၤအခိၣ်သူဝးတရံးအပူၤလီၢ်န့ၣ်လီၤ. ဒီးပှၤလုၢ်တၢ်အခိၣ်ကပာ်လီၤဆီအီၤဆူညါနွံသီန့ၣ်လီၤ.",
			"34": "<sup>34</sup> ဒီးလၢနွံသီတသီန့ၣ်ပှၤလုၢ်တၢ်အခိၣ်ကကွၢ်ကဒီးတၢ်အပူၤလီၢ်, ဒီးမ့ၢ်တလဲၢ်ထီၣ်ဒီးတယိာ်န့ၢ်အဖံးလၢအခိၣ်အဃၢၤဘၣ်ဒီးအဝဲ ကဘိးဘၣ်သ့ၣ်ညါအီၤလၢအကဆှီဝဲဒ်တၢ်ဘူၣ်တၢ်ဘါအလုၢ် အလၢ်အိၣ်ဝဲအသိးန့ၣ်လီၤ. ဒီးပှၤတဂၤန့ၣ်ကဆှုၣ်အတၢ်ကူတၢ်သိးဒီးကကဆှီထီၣ်ဝဲဒၣ်လီၤ.",
			"35": "<sup>35</sup> ဘၣ်ဆၣ်ဒီးတၢ်အပူၤလီၢ်မ့ၢ်လဲၢ်ထီၣ်ဝဲဖဲအဘၣ်တၢ်ဘိးဘၣ်သ့ၣ်ညါ အီၤလၢအကဆှီဝဲဝံၤအလီၢ်ခံန့ၣ်,",
			"36": "<sup>36</sup> ပှၤလုၢ်တၢ်အခိၣ်ကကွၢ်ကဒီးအီၤတဘျီန့ၣ်လီၤ. ဒီးတၢ်အပူၤလီၢ်မ့ၢ်လဲၢ်ထီၣ်န့ၣ်တလိၣ်လၢအကဃုထံၣ်အဆူၣ်အဘီလၢၤဘၣ်. ဒီးပှၤတဂၤန့ၣ်မ့ၢ်ပှၤတကဆှီဘၣ်တဂၤန့ၣ်လီၤ.",
			"37": "<sup>37</sup> ဘၣ်ဆၣ်ဒီးပှၤလုၢ်တၢ်အခိၣ်မ့ၢ်ဆိကမိၣ်ဝဲလၢတၢ်အပူၤလီၢ်န့ၣ် တလဲၢ်ထီၣ်ဒီးတၢ်အဆူၣ်တဖၣ်သူဝဲလၢအပူၤန့ၣ်တၢ်အပူၤလီၢ်န့ၣ်ဘျါဝဲ, ဒီးပှၤလုၢ်တၢ်အခိၣ်ကဘိးဘၣ်သ့ၣ်ညါအီၤလၢအကဆှီ ဝဲဒ်တၢ်ဘူၣ်တၢ်ဘါအလုၢ်အလၢ်အိၣ်ဝဲအသိးန့ၣ်လီၤ.",
			"38": "<sup>38</sup> တုၤပိာ်ခွါမ့ၢ်ဂ့ၤ, ပိာ်မုၣ်မ့ၢ်ဂ့ၤ, မ့ၢ်အိၣ်ဒီးတၢ်ဝါလီအကဝီၤတဖၣ်လၢအဖံးဖီခိၣ်န့ၣ်,",
			"39": "<sup>39</sup> ပှၤလုၢ်တၢ်အခိၣ်ကကွၢ်ပှၤတဂၤန့ၣ်လီၤ. ဒီးတၢ်ဝါလီအက ဝီၤတဖၣ်န့ၣ်မ့ၢ်ဖျါဒုန့ၣ်မ့ၢ်ဒၣ်အဖံးပျိာ်ဝါအသး ဒီးပှၤတဂၤန့ၣ်ကဆှီဝဲဒ်တၢ်ဘူၣ်တၢ်ဘါအလုၢ်အလၢ်အိၣ်ဝဲအသိးန့ၣ်လီၤ.",
			"40": "<sup>40</sup> ပှၤတဂၤအခိၣ်သူမ့ၢ်လီၤဆှုဒီးအခိၣ်လ့ၤဘၣ်ဆၣ်အဝဲကဆှီ ဝဲန့ၣ်လီၤ.",
			"41": "<sup>41</sup> ဒီးပှၤတဂၤအခိၣ်တိသၣ်ဒီးအနၢ်သက့ၤထံးမ့ၢ်လီၤဆှုဒီးအခိၣ် တိသၣ်လ့ၤဘၣ်ဆၣ်ကဆှီဝဲဒၣ်န့ၣ်လီၤ.",
			"42": "<sup>42</sup> ဘၣ်ဆၣ်ဒီးတၢ်ဂီၤလုးဝါအပူၤလီၢ်မ့ၢ်အိၣ်ထီၣ်လၢအခိၣ်လၢအလ့ၤ အဖီခိၣ်န့ၣ်မ့ၢ်တၢ်ဆါအၢန့ၣ်လီၤ.",
			"43": "<sup>43</sup> ပှၤလုၢ်တၢ်အခိၣ်ကကွၢ်အီၤဒီးမ့ၢ်ထံၣ်ဝဲတၢ်ဂီၤလုးဝါအပူၤလီၢ်န့ၣ်,",
			"44": "<sup>44</sup> ကဘိးဘၣ်သ့ၣ်ညါအီၤလၢအတကဆှီဝဲမ့ၢ်လၢတၢ်ဆါအၢအိၣ်လၢအခိၣ် လိၤအဃိန့ၣ်လီၤ.",
			"45": "<sup>45</sup> ပှၤလၢအအိၣ်ဒီးတၢ်ဆါအၢအတၢ်ဆါတဂၤန့ၣ်ကဘၣ်ကူ သိးဝဲတၢ်ကူတၢ်ကၤလၢအယာ်ဖျ့, တဘၣ်ခွံအခိၣ်ဘၣ်. ကဘၣ်မၤဘၢအမဲာ်သၣ်လၢအဖီလာ်တဝာ်, ဒီးကဘၣ်ကိးထီၣ်ဝဲ, “တကဆှီဘၣ်, တကဆှီဘၣ်” န့ၣ်လီၤ.",
			"46": "<sup>46</sup> ဖဲတၢ်ဆါအၢအိၣ်ဒီးအီၤအဖၢမုၢ်န့ၣ်အဝဲမ့ၢ်ပှၤတကဆှီ ဘၣ်တဂၤလီၤ. ဒီးအဝဲကဘၣ်အိၣ်လၢတၢ်သူၣ်ဒဲလီၢ်အချၢလၢ အစီၤစုၤဒီးပှၤဂုၤပှၤဂၤန့ၣ်လီၤ.",
			"47": "<sup>47</sup> တၢ်ကူတၢ်သိးလၢအအိၣ်ဒီးတၢ်ဆါအၢလၢအမ့ၢ်တၢ်ကူတၢ်သိးလၢ အဘၣ်တၢ်မၤအီၤလၢသိအဆူၣ်မ့ၢ်ဂ့ၤ, တၢ်ကံးညာ်မ့ၢ်ဂ့ၤ,",
			"48": "<sup>48</sup> တၢ်ကံးညာ်လၢဘၣ်တၢ်မၤအီၤလၢလုၣ်မ့ၢ်ဂ့ၤသိဆူၣ်မ့ၢ်ဂ့ၤလၢ တၢ်ဖံးမ့ၢ်ဂ့ၤ, တၢ်တမံၤဂ့ၤတမံၤဂ့ၤလၢအဘၣ်တၢ်မၤအီၤလၢတၢ်ဖံးမ့ၢ်ဂ့ၤ,",
			"49": "<sup>49</sup> မ့ၢ်လါထီၣ်ဝဲမ့ၢ်ဂ့ၤ, ဂီၤထီၣ်ဝဲမ့ၢ်ဂ့ၤန့ၣ်မ့ၢ်တၢ်ဆါအၢအတၢ်လဲၢ်ထီၣ်ဒီး, ကဘၣ်ဒုးနဲၣ်အီၤလၢပှၤလုၢ်တၢ်အခိၣ်န့ၣ်လီၤ.",
			"50": "<sup>50</sup> ဒီးပှၤလုၢ်တၢ်အခိၣ်ကကွၢ်ဝဲဒီးကပာ်စီၤစုၤဝဲနွံသီန့ၣ်လီၤ.",
			"51": "<sup>51</sup> ဒီးလၢနွံသီတသီန့ၣ်ကကွၢ်ကဒီးဝဲတဘျီ, ဒီးတၢ်ဆါအၢန့ၣ်မ့ၢ်လဲၢ်ထီၣ်န့ၣ်တၢ်န့ၣ်မ့ၢ်တၢ်တကဆှီဘၣ်န့ၣ်လီၤ.",
			"52": "<sup>52</sup> ဒီးပှၤလုၢ်တၢ်အခိၣ်ကဆိၣ်ကဲၤထီၣ်ကွံာ်အီၤလၢမ့ၣ်အူမ့ၢ်လၢတၢ် ဆါအၢလဲၢ်ထီၣ်ဝဲ, အဃိဒီးကဘၣ်တၢ်မၤဟးဂီၤကွံာ်အီၤလၢမ့ၣ်အူန့ၣ်လီၤ.",
			"53": "<sup>53</sup> ဘၣ်ဆၣ်ဒီး, တုၤပှၤလုၢ်တၢ်အခိၣ်ကွၢ်ဝဲဒီးထံၣ်ဝဲလၢတၢ်ဆါအၢ တလဲၢ်ထီၣ်ဘၣ်, လၢတၢ်န့ၣ်အလိၤန့ၣ်,",
			"54": "<sup>54</sup> အဝဲကမၤလိာ်ဝဲလၢတၢ်ကံးယာ်န့ၣ်ကဘၣ်တၢ်ဆှုၣ်ကွံာ်အီၤဒီးပာ် စီၤစုၤအီၤဆူညါနွံသီန့ၣ်လီၤ.",
			"55": "<sup>55</sup> အန့ၣ်ဝံၤဒီးအဝဲကကွၢ်ဝဲ, ဒီးတၢ်ဆါအၢမ့ၢ်တလဲလိာ်အလွဲၢ်ဒီးတလဲၢ်ထီၣ်ဒၣ်လဲာ်န့ၣ်, မ့ၢ်ဒံးတၢ်တကဆှီဘၣ်န့ၣ်လီၤ. ဒီးနဘၣ်ဆိၣ်ကဲၤထီၣ်ကွံာ်အီၤလၢမ့ၣ်အူဖဲတၢ်ဆါအၢအကဝီၤ အိၣ်လၢအညါပူၤမ့ၢ်ဂ့ၤအချၢမ့ၢ်ဂ့ၤန့ၣ်လီၤ.",
			"56": "<sup>56</sup> ဘၣ်ဆၣ်ဒီးဖဲပှၤလုၢ်တၢ်အခိၣ်ကွၢ်ကဒီးဝဲတဘျီ, ဒီးတၢ်ဆါအၢမ့ၢ်တအိၣ်လၢၤဘၣ်န့ၣ်အဝဲကဖှီယာ်ကွံာ်တၢ်ကံးညာ် မ့ၢ်ဂ့ၤတၢ်ဖံးမ့ၢ်ဂ့ၤန့ၣ်လီၤ.",
			"57": "<sup>57</sup> အန့ၣ်ဝံၤဒီး, တၢ်ဆါအၢန့ၣ်မ့ၢ်ဖျါထီၣ်က့ၤကဒီးတစုန့ၣ်, တၢ်ဆါအၢအံၤလဲၢ်ထီၣ်ကဒီးဝဲ, ဒီးနကဘၣ်ဆိၣ်ကဲၤထီၣ်ကွံာ်အီၤလၢမ့ၣ်အူန့ၣ်လီၤ.",
			"58": "<sup>58</sup> ဒီးဖဲအဆှုၣ်ကွံာ်တၢ်တမံၤန့ၣ်ဒီး, တၢ်ဆါအၢအကဝီၤဟးမၢ်ကွံာ်န့ၣ်, အဝဲကဘၣ်ဆှုၣ်ကဒီးဝဲတဘျီဒီးကကဆှီဝဲဒၣ်ဒ်တၢ်ဘူၣ်တၢ်ဘါအလုၢ်အလၢ်အိၣ်ဝဲအသိးန့ၣ်လီၤ.",
			"59": "<sup>59</sup> ဒီးတၢ်အံၤမ့ၢ်တၢ်သိၣ်တၢ်သီဘၣ်ဃးတၢ်ဆါအၢလၢအအိၣ်လၢတၢ်ကူ တၢ်သိးလၢအဘၣ်တၢ်မၤအီၤလၢသိအဆူၣ်မ့ၢ်ဂ့ၤ, လုၣ်မ့ၢ်ဂ့ၤ, တၢ်ကံးညာ်မ့ၢ်ဂ့ၤ, တၢ်ဖံးမ့ၢ်ဂ့ၤ, အလိၤဒ်သိးတၢ်ကနီၤဖးအီၤ လၢအကဆှီဒီးတကဆှီဘၣ်ဒ်တၢ်ဘူၣ်တၢ်ဘါအလုၢ်အလၢ်အိၣ်ဝဲအသိးန့ၣ်လီၤ."
		},
		"14": {
			"1": "<sup>1</sup> ဒီးယွၤဟ့ၣ်လီၤစီၤမိၤၡ့, လၢတၢ်သိၣ်တၢ်ဘျၢတဖၣ်ဘၣ်ဃးတၢ်မၤကဆှီထီၣ်က့ၤပှၤတဂၤလၢအဘျါ က့ၤလၢတၢ်ဆါအၢန့ၣ်လီၤ. မုၢ်တနံၤလၢအဘၣ်တၢ်ဒုးသ့ၣ်ညါလၢအဝဲကဆှီလံန့ၣ်, ကဘၣ်တၢ်ဟဲကိးအီၤဆူပှၤလုၢ်တၢ်အခိၣ်အအိၣ်န့ၣ်လီၤ.",
			"3": "<sup>3</sup> ဒီးပှၤလုၢ်တၢ်အခိၣ်ကကိးအီၤဆူပှၤသူၣ်ဒဲအလီၢ်အချၢဒီးကကွၢ် လီၤတံၢ်အီၤန့ၣ်လီၤ. ဒီးတၢ်ဆါမ့ၢ်ဘျါလံန့ၣ်,",
			"4": "<sup>4</sup> ပှၤလုၢ်တၢ်အခိၣ်ကဘၣ်မၤလိာ်လၢပှၤကဘၣ်ဟဲစိာ်ထိၣ်အက ဆှီခံဘ့ၣ်လၢအမူဝဲဃုာ်ဒီးသ့ၣ်ဆှိအ့ရ့းတကူာ်, လုၣ်အဂီၤလုးတဘိ, ဒီးကဖျီၣ်အ့စိးအဒ့တဒ့လီၤ.",
			"5": "<sup>5</sup> အန့ၣ်ဝံၤဒီးပှၤလုၢ်တၢ်အခိၣ်ကဘၣ်မၤလိာ်ဝဲလၢထိၣ်ခံဘ့ၣ်အကျါ တဘ့ၣ်န့ၣ်ကဘၣ်တၢ်မၤသံကွံာ်အီၤလၢသပၢၤဟီၣ်ခိၣ် အိၣ်ဒီးထံမူလၢအပူၤတဖျၢၣ်အဖီခိၣ်န့ၣ်လီၤ.",
			"6": "<sup>6</sup> ဒီးပှၤလုၢ်တၢ်အခိၣ်ကဟံးန့ၢ်ထိၣ်လၢအမူဒံးတဘ့ၣ် ဒီးစုၣ်လီၤအီၤဃုာ်ဒီးသ့ၣ်ဆှိအ့ရ့းတကူာ်, လုၣ်အဂီၤလုးတဘိ, ဒီးကဖျီၣ်အ့စိးအဒ့တဒ့ဆူထိၣ်တဘ့ၣ်လၢအဘၣ်တၢ်မၤသံကွံာ်အီၤအသွံၣ်ကျါန့ၣ်လီၤ.",
			"7": "<sup>7</sup> ဒီးပှၤလၢအဘၣ်တၢ်မၤကဆှီထီၣ်က့ၤအီၤလၢတၢ်ဆါအၢန့ၣ်ကဘၣ်တၢ် ဖှံအီၤလၢတၢ်သွံၣ်နွံဘျီဒီးကဒုးသ့ၣ်ညါဝဲလၢအကဆှီထီၣ်လံန့ၣ်လီၤ. ဒီးကပျဲထိၣ်လၢအမူတဘ့ၣ်န့ၣ်ယူၤကွံာ်န့ၣ်လီၤ.",
			"8": "<sup>8</sup> ဒီးပှၤလၢအကဆှီထီၣ်တဂၤန့ၣ်ကဘၣ်ဆှုၣ်အကူအသိး, လူၤကွံာ်အဆူၣ်ခဲလၢာ်လၢအိၣ်လၢအလိၤဒီးလုၢ်ထံဒ်သိးကကဆှီထီၣ်အဂီၢ်လီၤ. ဒ်သိးဟဲက့ၤနုာ်ဆူပှၤသူၣ်ဒဲအလီၢ်ပူၤကသ့အဂီၢ်န့ၣ်ကဘၣ်အိၣ် လၢအဒဲဒၣ်ဝဲအချၢနွံသီန့ၣ်လီၤ.",
			"9": "<sup>9</sup> ဒီးလၢနွံသီတသီန့ၣ်ကဘၣ်လူၤကဒီးဝဲအ ခိၣ်ဆူၣ်အခၣ်ဆူၣ်ဒီးအမဲာ်တူၢ်, ဒီးအဆူၣ်ခဲလၢာ်လၢအလိၤန့ၣ်လီၤ. ဒီးကဘၣ်ဆှုၣ် အကူအသိးဒီးလုၢ်ထံန့ၣ်လီၤ. အန့ၣ်ဝံၤဒီးက ကဆှီထီၣ်ဝဲဒၣ်ဒ်တၢ်ဘူၣ်တၢ်ဘါအလုၢ်အလၢ်အိၣ်ဝဲအသိးန့ၣ်လီၤ.",
			"10": "<sup>10</sup> ဒီးလၢဃိးသီတသီန့ၣ်ကဘၣ်ဟဲစိာ်ဝဲသိဖါခံဒုဒီးသိ အမိၢ်ဖိတဒုလၢအသးအိၣ်တနံၣ်လၢမဲၣ်သူမဲၣ်ဂီၤတအိၣ်ဘၣ်လၢအလိၤ, ဒီးကိၣ်ကမူၣ်အဃၢလီၤတယၢၢ်သၢအ့စရိၣ်လၢအဃါဃုာ်ဒီးသ့ၣ်စၤ ယံးအသိဒီးသိတလိာ်န့ၣ်လီၤ.",
			"11": "<sup>11</sup> ဒီးပှၤလုၢ်တၢ်အခိၣ်ကလဲၤကိးပှၤလၢအကဆှီထီၣ်တဂၤ န့ၣ်ဃုာ်ဒီးအတၢ်လုၢ်မၤဘူၣ်ဆူတၢ်ဘူၣ်ထီၣ်ဘါထီၣ်ယွၤအဒဲအကျဲစၢၤန့ၣ်လီၤ.",
			"12": "<sup>12</sup> ဒီးပှၤလုၢ်တၢ်အခိၣ်ကဟံးန့ၢ်သိဖါဖိတဒုဃုာ်ဒီး သိတလိာ်လၢကဘၣ်လုၢ်ထီၣ်ဝဲဒ်တၢ်ဟ့ၣ်ဆၢက့ၤတၢ်လုၢ်တၢ်ပျၢ်တၢ် ကမၣ်အဂီၢ်န့ၣ်လီၤ. ဒီးကလုၢ်ထီၣ်ဝဲဆူယွၤအအိၣ်ဒ်တၢ်ဟ့ၣ်လီၤဆီ တမံၤလၢပှၤလုၢ်တၢ်အခိၣ်အဂီၢ်န့ၣ်လီၤ.",
			"13": "<sup>13</sup> ဒီးကဘၣ်မၤသံသိဖါတဒုန့ၣ်လၢတၢ်လီၢ်စီဆှံဖဲတၢ်မၤသံဆၣ်ဖိ ကီၢ်ဖိလၢတၢ်ပျၢ်တၢ်ဒဲးဘးအဂီၢ်ဒီးတၢ်လုၢ်မ့ၣ်အူအဂီၢ် န့ၣ်လီၤ. ကဘၣ်မၤဝဲတၢ်အံၤန့ၣ်မ့ၢ်လၢတၢ်ဟ့ၣ်ဆၢက့ၤတၢ်လုၢ်တၢ်ပျၢ်တၢ် ကမၣ်န့ၣ်, ဘၣ်ဃးဒီးပှၤလုၢ်တၢ်အခိၣ်ဒီးမ့ၢ်တၢ်စီဆှံဒိၣ်မးဒ်တၢ်လုၢ် တၢ်ပျၢ်တၢ်ဒဲးဘးအသိးအဃိန့ၣ်လီၤ.",
			"14": "<sup>14</sup> ပှၤလုၢ်တၢ်အခိၣ်ကဟံးန့ၢ်သိဖါဖိတဒုန့ၣ်အ သွံၣ်တနီၤဒီးပာ်ထီၣ်အီၤလၢပှၤကဘၣ်တၢ်မၤစီဆှံ အီၤတဂၤန့ၣ်အနၢ်ထွဲတခီအလီၤစဲၤထိးနါ, ဒီးအစုမုၢ်ကျၢၢ် လၢအစုထွဲတခီ, ဒီးအခီၣ်မုၢ်ကျၢၢ်လၢအခီၣ်ထွဲတခီအလိၤန့ၣ်လီၤ.",
			"15": "<sup>15</sup> ဒီးပှၤလုၢ်တၢ်အခိၣ်ကဟံးန့ၢ်သ့ၣ်စၤယံးအသိ တနီၤဒီးလူလီၤအီၤလၢအစုလၣ်ဒၣ်ဝဲလၢအစုစ့ၣ်တခီအပူၤ,",
			"16": "<sup>16</sup> ဒီးဘျၢလီၤအစုမုၢ်လၢအထွဲတခီဆူအစုလၣ်လၢအစ့ၣ် တခီအပူၤဒီးဖှံအီၤတနီၤနွံစုလၢယွၤအမဲာ်ညါန့ၣ်လီၤ.",
			"17": "<sup>17</sup> ဒီးကဘၣ်ဟံးန့ၢ်သိတနီၤလၢအအိၣ်လၢအစုလၣ်အပူၤဒီးသိဖိ အသွံၣ်တနီၤဒီးထိးဘၣ်ပှၤလၢအဘၣ်တၢ်မၤကဆှီအီၤတ ဂၤန့ၣ်အနၢ်အထွဲတခီအလီၤစဲၤထိးနါ, ဒီးအစုမုၢ်ကျၢၢ်လၢအ စုထွဲတခီဒီးအခီၣ်မုၢ်ကျၢၢ်လၢအခီၣ်ထွဲတခီန့ၣ်လီၤ.",
			"18": "<sup>18</sup> ဒီးကဘၣ်ပာ်ထီၣ်သိလၢအိၣ်တ့ၢ်လၢအစုလၣ်ပူၤန့ၣ်လၢပှၤတ ဂၤန့ၣ်အခိၣ်လိၤန့ၣ်လီၤ. အန့ၣ်ဒီးပှၤလုၢ်တၢ်အခိၣ်ကမၤ ဝဲတၢ်မၤကဆှီထီၣ်က့ၤအလုၢ်အလၢ်န့ၣ်လီၤ.",
			"19": "<sup>19</sup> ဒီးပှၤလုၢ်တၢ်အခိၣ်ကလုၢ်ထီၣ်တၢ်လုၢ်တၢ်ပျၢ်တၢ်ဒဲးဘးဒီးကမၤ ဝဲတၢ်မၤကဆှီထီၣ်က့ၤန့ၣ်လီၤ. မ့ၢ်ဝံၤဒီးအဝဲကမၤသံ ဆၣ်ဖိကီၢ်ဖိလၢတၢ်လုၢ်မ့ၣ်အူအဂီၢ်န့ၣ်လီၤ.",
			"20": "<sup>20</sup> ဒီးကလုၢ်ထီၣ်ဝဲဃုာ်ဒီးတၢ်လုၢ်ဘုဧိၤဟုဧိၤလၢတၢ်လုၢ်လီၢ် အဖီခိၣ်န့ၣ်လီၤ. မၤသးဒ်န့ၣ်ဒီး, ပှၤလုၢ်တၢ်အခိၣ်ကမၤတၢ်မၤက ဆှီထီၣ်က့ၤလၢပှၤတဂၤန့ၣ်အဂီၢ်ဒီးပှၤတဂၤန့ၣ်ကကဆှီထီၣ်ဝဲ ဒ်တၢ်ဘူၣ်တၢ်ဘါအလုၢ်အလၢ်အိၣ်ဝဲအသိးန့ၣ်လီၤ.",
			"21": "<sup>21</sup> ဒီးပှၤတဂၤန့ၣ်မ့မ့ၢ်ပှၤအဖှီၣ်ဒီးမၤဝဲမ့ၢ်တန့ၢ် ဘၣ်န့ၣ်ကဘၣ်ဟဲစိာ်ဝဲလၢတၢ်မၤကဆှီထီၣ်က့ၤအီၤအဂီၢ်ထဲသိဖါ ဖိတဒုဧိၤဒ်တၢ်ဟ့ၣ်ဆၢက့ၤတၢ်လုၢ်တၢ်ပျၢ်တၢ်ကမၣ်အဂီၢ်, ဒီးတၢ်ဟ့ၣ်လီၤဆီတမံၤဆူယွၤအအိၣ်လၢပှၤလုၢ်တၢ်အခိၣ်အဂီၢ် န့ၣ်လီၤ. ဒီးကဘၣ်ဟဲစိာ်ဝဲကိၣ်ကမူၣ်အဃၢလီၤတယၢၢ် တအ့စရိၣ်လၢ အဃါဃုာ်အသးဒီးသ့ၣ်စၤယံးအသိလၢတၢ်လုၢ်မၤဘူၣ်ဘုဧိၤဟုဧိၤအဂီၢ် ဒီးသ့ၣ်စၤယံးအသိတလိာ်န့ၣ်လီၤ.",
			"22": "<sup>22</sup> ဒီးကဘၣ်ဟဲစိာ်စ့ၢ်ကီးဝဲထိၣ်လွံၢ်ဘုၣ်ခံဘ့ၣ်မ့တမ့ၢ်ထိၣ်ကးက့ၣ်ဖိခံဘ့ၣ် န့ၣ်လီၤ. တဘ့ၣ်န့ၣ်ကမ့ၢ်လၢတၢ်လုၢ်တၢ်ပျၢ်တၢ်ဒဲးဘးအဂီၢ်ဒီးအဂၤတဘ့ၣ် န့ၣ်ကမ့ၢ်လၢတၢ်လုၢ်မ့ၣ်အူအဂီၢ်န့ၣ်လီၤ.",
			"23": "<sup>23</sup> လၢတၢ်မၤကဆှီက့ၤအီၤဃိးသီတသီန့ၣ်ကဘၣ်ဟဲစိာ်ဝဲဆူပှၤလုၢ် တၢ်အခိၣ်အအိၣ်ဖဲတၢ်ဘူၣ်ထီၣ်ဘါထီၣ်ယွၤအဒဲအကျဲစၢၤန့ၣ်လီၤ.",
			"24": "<sup>24</sup> ဒီးပှၤလုၢ်တၢ်အခိၣ်ကဟံးန့ၢ်သိတဒုန့ၣ်ဒီးသ့ၣ်စၤယံးအသိ, ဒီးလုၢ်ထီၣ်အီၤဒ်တၢ်ဟ့ၣ်လီၤဆီဆူယွၤအအိၣ်န့ၣ်လီၤ.",
			"25": "<sup>25</sup> ကမၤသံဝဲသိတဒုန့ၣ်ဒီးဟံးန့ၢ်အသွံၣ်တနီၤဒီးပာ် ထီၣ်အီၤလၢပှၤတဂၤန့ၣ်အနၢ်ထွဲတခီအလီၤစဲၤထိးနါ, လၢအစုမုၢ်ကျၢၢ်လၢအစုထွဲတခီအလိၤဒီးလၢ အခီၣ်မုၢ်ကျၢၢ်လၢအခီၣ်ထွဲတခီအလိၤန့ၣ်လီၤ.",
			"26": "<sup>26</sup> ဒီးပှၤလုၢ်တၢ်အခိၣ်ကလူလီၤသိတနီၤဆူအစုလၣ်လၢအစ့ၣ်တခီအပူၤ,",
			"27": "<sup>27</sup> ဒီးကဖှံတၢ်သွံၣ်တနီၤနွံစုလၢအစုမုၢ်လၢအထွဲတခီလၢယွၤအမဲာ်ညါန့ၣ်လီၤ.",
			"28": "<sup>28</sup> ဒီးကဟံးန့ၢ်သိတနီၤဒီးပာ်ထီၣ်အီၤဒ်အမၤဝဲလၢတၢ် သွံၣ်အသိး, ဖဲပှၤတဂၤန့ၣ်အနၢ်ထွဲတခီအလီၤစဲၤထိးနါ, လၢအစုမုၢ်ကျၢၢ်လၢအစုထွဲတခီအလိၤ, ဒီးအခီၣ်မုၢ်ကျၢၢ်လၢအခီၣ်ထွဲအလိၤန့ၣ်လီၤ.",
			"29": "<sup>29</sup> ဒီးသိလၢအအိၣ်တ့ၢ်လၢအစုလၣ်ပူၤတဖၣ်န့ၣ်ကဘၣ်ပာ်ထီၣ်ဝဲ လၢပှၤတဂၤန့ၣ်အခိၣ်လိၤန့ၣ်လီၤ. ဒီးအအံၤမ့ၢ်တၢ်မၤကဆှီ ထီၣ်က့ၤတၢ်ဒ်တၢ်ဘူၣ်တၢ်ဘါအလုၢ်အလၢ်အိၣ်ဝဲအသိးန့ၣ်လီၤ.",
			"30": "<sup>30</sup> အန့ၣ်ဝံၤဒီး, ကလုၢ်ထီၣ်ဝဲဒၣ်ထိၣ်လွံၢ်ဘုၣ်တဘ့ၣ်မ့တမ့ၢ်ကးက့ၣ်ဖိတဘ့ၣ်,",
			"31": "<sup>31</sup> ဒ်တၢ်လုၢ်တၢ်ပျၢ်တၢ်ဒဲးဘးအသိး, ဒီးအဂၤတဘ့ၣ်ဒ်တၢ်လုၢ်မ့ၣ် အူအသိးဃုာ်ဒီးတၢ်လုၢ်ဘုဧိၤဟုဧိၤန့ၣ်လီၤ. ဒီးအအံၤမ့ၢ်ပှၤလုၢ်တၢ်အခိၣ်ကမၤတၢ်မၤကဆှီထီၣ်က့ၤတၢ်ဒ်တၢ် ဘူၣ်တၢ်ဘါအလုၢ်အလၢ်အိၣ်ဝဲအသိးန့ၣ်လီၤ.",
			"32": "<sup>32</sup> အအံၤမ့ၢ်တၢ်သိၣ်တၢ်သီလၢပှၤတဂၤလၢအအိၣ်ဒီးတၢ်ဆါအၢဘၣ်ဆၣ် ဒီးမၤဝဲတၢ်လုၢ်ဒ်ညီနုၢ်အသိးတန့ၢ်ဘၣ်လၢတၢ်မၤကဆှီက့ၤအီၤအဂီၢ်န့ၣ်လီၤ.",
			"33": "<sup>33</sup> ဒီးယွၤဟ့ၣ်လီၤစီၤမိၤၡ့ဒီးစီၤအၤဟရိၣ်, တၢ်သိၣ်တၢ်ဘျၢတဖၣ်ဘၣ်ဃးဒီးဟံၣ်လၢယွၤပာ်ဃးတၢ်ဆါအၢအဃၢ်လၢ အပူၤ, ဖဲပှၤအံၣ်စရ့လးဖိတဖၣ်လဲၤနုာ်ဆူကီၢ်ကနၤဧၣ်, လၢယွၤကဟ့ၣ်လီၤအီၤဒ်အတၢ်န့ၢ်သါအသိးန့ၣ်လီၤ.",
			"35": "<sup>35</sup> တုၤပှၤတဂၤဂၤထံၣ်လၢယွၤပာ်တၢ်ဆါအၢလၢအဟံၣ်ပူၤန့ၣ်, ကဘၣ်လဲၤဒီးစံးဘၣ်ပှၤလုၢ်တၢ်အခိၣ်လၢတၢ်ဂ့ၢ်အံၤန့ၣ်လီၤ.",
			"36": "<sup>36</sup> ဒီးပှၤလုၢ်တၢ်အခိၣ်ကဘၣ်မၤလိာ်လၢတၢ်ခဲလၢာ်လၢအအိၣ်လၢအဟံၣ် ပူၤန့ၣ်ကဘၣ်တၢ်သုးကွံာ်အီၤတချုးလၢအဝဲလဲၤကွၢ်လီၤတံၢ်တၢ်န့ၣ်လီၤ. တၢ်မ့ၢ်တသုးကွံာ်တၢ်လၢအအိၣ်လၢဟံၣ်ပူၤခဲလၢာ်န့ၣ်ကဘၣ်တၢ်ဘိး ဘၣ်သ့ၣ်ညါအီၤလၢတၢ်တကဆှီဘၣ်န့ၣ်လီၤ. ဒီးပှၤလုၢ်တၢ်အခိၣ်ကဘၣ်လဲၤဆူဟံၣ်န့ၣ်,",
			"37": "<sup>37</sup> ဒီးကွၢ်လီၤတံၢ်တၢ်န့ၣ်လီၤ. ဒီးတၢ်ထီၣ်လါဟ့မ့တမ့ၢ်တၢ်ထီၣ်ဂီၤဃဲးအလီၢ်မ့ၢ်ဖျါလၢတၢ်ဒူၣ်အလိၤန့ၣ်,",
			"38": "<sup>38</sup> အဝဲကဘၣ်ဟးထီၣ်ကွံာ်လၢဟံၣ်ပူၤဒီးကးတံၢ်ဃာ်အီၤနွံသီန့ၣ်လီၤ.",
			"39": "<sup>39</sup> ဒီးလၢနွံသီတသီန့ၣ်ကဘၣ်ဟဲက့ၤဒီးကွၢ်လီၤတံၢ်ကဒီးတၢ်န့ၣ်လီၤ. တၢ်ဆါအၢမ့ၢ်အါထီၣ်န့ၣ်,",
			"40": "<sup>40</sup> အဝဲကဘၣ်မၤလိာ်လၢလၢၢ်တဖၣ်လၢတၢ်ထံၣ်န့ၢ်တၢ်ဆါအၢအဃၢ်အိၣ်ဝဲ လၢအလိၤန့ၣ်ကဘၣ်တၢ်ထုးထီၣ်ကွံာ်အီၤဒီးကွံာ်လီၤအီၤဆူတၢ်လီၢ်တကဆှီလၢအအိၣ်လၢဝ့ၢ်အချၢန့ၣ်လီၤ.",
			"41": "<sup>41</sup> အန့ၣ်ဝံၤဒီးအဝဲကဘၣ်မၤလိာ်ဝဲလၢပှၤကဘၣ်ကွးကွံာ်တၢ်အ ဒူၣ်လၢဟံၣ်အိပူၤခဲလၢာ်ဒီးလဲၤဂၢ်ကွံာ်အီၤဆူတၢ်လီၢ်တကဆှီ လၢအအိၣ်လၢဝ့ၢ်အချၢန့ၣ်လီၤ.",
			"42": "<sup>42</sup> ဒီးလၢၢ်လၢအဘၣ်တၢ်သုးကွံာ်အီၤတဖၣ်အလီၢ်န့ၣ်ကဘၣ်တၢ်မၤပှဲၤ က့ၤအီၤလၢလၢၢ်အဂၤတဖၣ်ဒီးတၢ်အဒူၣ်တဖၣ်န့ၣ်ကဘၣ်တၢ်လံာ်က့ၤ အီၤလၢကပံာ်အသိန့ၣ်လီၤ.",
			"43": "<sup>43</sup> ဖဲလၢၢ်တဖၣ်ဘၣ်တၢ်သုးကွံာ်အီၤ, ဒီးတၢ်အဒူၣ်တဖၣ်ဘၣ်တၢ်ကွးကွံာ်အီၤဒီးမၤက့ၤအီၤအ သီဝံၤဘၣ်ဆၣ်တၢ်ဆါအၢအဃၢ်မ့ၢ်ဟဲအိၣ်ထီၣ်ကဒီးလၢဟံၣ်ပူၤန့ၣ်",
			"44": "<sup>44</sup> ပှၤလုၢ်တၢ်အခိၣ်ကဘၣ်လဲၤကွၢ်ဝဲဒၣ်န့ၣ်လီၤ. ဒီးမ့ၢ်အါထီၣ်န့ၣ်ဟံၣ်အံၤတကဆှီဘၣ်.",
			"45": "<sup>45</sup> ဒီးဟံၣ်န့ၣ်ကဘၣ်တၢ်မၤလီၤပှီၢ်ကွံာ်အီၤဒီးအလၢၢ်တဖၣ်, အသ့ၣ်တဖၣ်ဒီးကပံာ်ခဲလၢာ်ကဘၣ်တၢ်စိာ်ကွံာ်အီၤဆူတၢ်လီၢ် တကဆှီလၢအအိၣ်လၢဝ့ၢ်အချၢန့ၣ်လီၤ.",
			"46": "<sup>46</sup> ပှၤတဂၤလၢ်လၢ်လၢအလဲၤနုာ်ဆူဟံၣ်တဖျၢၣ်လၢအဘၣ် တၢ်ကးတံၢ်အီၤန့ၣ်, ကမ့ၢ်တၢ်တကဆှီဘၣ်တုၤမုၢ်ဟါလီၤန့ၣ်လီၤ.",
			"47": "<sup>47</sup> ဒီးပှၤတဂၤလၢ်လၢ်လၢအမံလီၤမ့ၢ်ဂ့ၤ, အီၣ်တၢ်မ့ၢ်ဂ့ၤ, လၢဟံၣ်ပူၤန့ၣ်ကဘၣ်ဆှုၣ်အတၢ်ကူတၢ်သိးတဖၣ်န့ၣ်လီၤ.",
			"48": "<sup>48</sup> ဒီးဖဲပှၤလုၢ်တၢ်အခိၣ်မ့ၢ်ဟဲလၢကကွၢ်ဝဲ, ဒီးတၢ်ဆါအၢအဃၢ် မ့ၢ်တအိၣ်ဖျါထီၣ်က့ၤလၢၤဘၣ်ဖဲတၢ်မၤက့ၤကပံာ်အသီဝံၤအလီၢ်ခံန့ၣ်, ကဘၣ်ဘိးဘၣ်သ့ၣ်ညါဝဲလၢဟံၣ်န့ၣ်ကဆှီဝဲဒၣ်လီၤ. အဂ့ၢ်ဒ်အံၤ, တၢ်ဆါအၢအဃၢ်ဘၣ်တၢ်သုးကွံာ်အီၤလၢာ်လၢာ်ဆ့ဆ့လံအဃိန့ၣ်လီၤ.",
			"49": "<sup>49</sup> လၢတၢ်မၤကဆှီထီၣ်က့ၤဟံၣ်အဂီၢ်န့ၣ်ပှၤလုၢ်တၢ်အခိၣ်ကဘၣ်ဟံးန့ၢ်ဝဲထိၣ်ခံဘ့ၣ်, သ့ၣ်ဆှိအ့ရ့းတကူာ်, လုၣ်ပျံၤအဂီၤလုးတဘိ, ဒီးကဖျီၣ်အ့စိးအဒ့တဒ့လီၤ.",
			"50": "<sup>50</sup> ဒီးပှၤလုၢ်တၢ်အခိၣ်ကဘၣ်မၤသံထိၣ်တဘ့ၣ်လၢသပၢၤဟီၣ်ခိၣ်လၢထံမူအိၣ်လၢအပူၤတဖျၢၣ်န့ၣ်အဖီခိၣ်လီၤ.",
			"51": "<sup>51</sup> အန့ၣ်ဝံၤဒီးကဘၣ်ဟံးန့ၢ်သ့ၣ်ဆှိအ့ရ့း, ကဖျီၣ်အ့စိး, လုၣ်ပျံၤဂီၤလုးဒီးထိၣ်လၢအမူတဘ့ၣ်, ဒီးစုၣ်လီၤအီၤခဲ လၢာ်လၢထိၣ်လၢအဘၣ်တၢ်မၤသံအီၤအသွံၣ်ပူၤဒီးလၢထံမူအပူၤန့ၣ်လီၤ. ဒီးကဘၣ်ဖှံဝဲဟံၣ်န့ၣ်နွံစုလီၤ.",
			"52": "<sup>52</sup> အအံၤမ့ၢ်တၢ်မၤကဆှီဟံၣ်န့ၣ်လၢထိၣ်အသွံၣ်, ထံမူ, ထိၣ်အမူ, သ့ၣ်ဆှိအ့ရ့း, ကဖျီၣ်အ့စိးဒီးလုၣ်အဂီၤလုးတဘိန့ၣ်လီၤ.",
			"53": "<sup>53</sup> ဒီးကပျဲထိၣ်အမူတဘ့ၣ်န့ၣ်ယူၤထီၣ်ကွံာ်ဆူဝ့ၢ်အချၢန့ၣ်လီၤ. အအံၤမ့ၢ်တၢ်မၤကဆှီထီၣ်က့ၤဟံၣ်ဒ်တၢ်ဘူၣ်တၢ်ဘါအလုၢ် အလၢ်အိၣ်ဝဲအသိးန့ၣ်လီၤ. ဒီးဟံၣ်န့ၣ်ကကဆှီထီၣ်က့ၤဝဲဒၣ်န့ၣ်လီၤ.",
			"54": "<sup>54</sup> အအံၤမ့ၢ်တၢ်သိၣ်တၢ်သီတဖၣ်လၢအဘၣ်ဃးဒီးတၢ်ဆါအၢ",
			"55": "<sup>55</sup> တၢ်ပူၤလီၢ်, တၢ်လီၤတလိၤ, တၢ်ညိးထီၣ်, ဒီးတၢ်ဆါအၢအဃၣ်လၢ တၢ်ကူတၢ်သိးဒီးဟံၣ်အဂီၢ်န့ၣ်လီၤ.",
			"57": "<sup>57</sup> ဒီးတၢ်သိၣ်တၢ်သီတဖၣ်အံၤမ့ၢ်တၢ်နီၤဖးပဲာ်ဖးတၢ်တကဆှီဒီးတၢ်ကဆှီန့ၣ်လီၤ."
		},
		"15": {
			"1": "<sup>1</sup> ဒီးယွၤဟ့ၣ်လီၤစီၤမိၤၡ့ဒီးစီၤအၤဟရိၣ်လၢတၢ်သိၣ်တၢ်ဘျၢ တဖၣ်ဒ်လၢလာ်အသိး,",
			"2": "<sup>2</sup> လၢပှၤအံၣ်စရ့လးဖိတဖၣ်အဂီၢ်န့ၣ်လီၤ. တုၤပှၤတဂၤဂၤအိၣ်ဒီး တၢ်ယွၤလီၤလၢအဆံၣ်ကျိၤ,",
			"3": "<sup>3</sup> ဒီးအတၢ်ယွၤလီၤန့ၣ်မ့ၢ်ဆိတ့ၢ်အသးဒၣ်ဝဲမ့ၢ်ဂ့ၤ, တဆိတ့ၢ်ဘၣ်မ့ၢ်ဂ့ၤန့ၣ်အဝဲမ့ၢ်ပှၤတကဆှီဘၣ်ဒ်တၢ်ဘူၣ်တၢ်ဘါ အလုၢ်အလၢ်အိၣ်ဝဲအသိးန့ၣ်လီၤ.",
			"4": "<sup>4</sup> ဒီးကယဲၢ်လီၢ်မံလၢအဆ့ၣ်နီၤဝဲလၢအလိၤမ့ၢ်ဂ့ၤ, မံလီၤဝဲလၢအလိၤမ့ၢ်ဂ့ၤန့ၣ်မ့ၢ်တၢ်တကဆှီဘၣ်လီၤ.",
			"5": "<sup>5</sup> ကယဲၢ်ပှၤလၢအထိးဘၣ်အလီၢ်မံမ့ၢ်ဂ့ၤ,",
			"6": "<sup>6</sup> ဆ့ၣ်နီၤဘၣ်ဝဲလၢအဝဲဆ့ၣ်နီၤတ့ၢ်အလီၢ်မ့ၢ်ဂ့ၤန့ၣ်ကဘၣ်ဆှုၣ်အ တၢ်ကူတၢ်သိးဒီးလုၢ်ထံ, ဒီးကဲထီၣ်ပှၤတကဆှီဘၣ်တုၤမုၢ်ဟါ လီၤန့ၣ်လီၤ.",
			"7": "<sup>7</sup> ကယဲၢ်ပှၤလၢအထိးဘၣ်ပှၤလၢအိၣ်ဒီးတၢ်ယွၤလီၤန့ၣ်ကဘၣ်ဆှုၣ်အကူ အသိးဒီးလုၢ်ထံ, ဒီးကဲထီၣ်ပှၤတကဆှီဘၣ်တုၤမုၢ်ဟါလီၤန့ၣ်လီၤ.",
			"8": "<sup>8</sup> ဒီးပှၤလၢအအိၣ်ဒီးတၢ်ယွၤလီၤန့ၣ်မ့ၢ်ထူးပှဲာ်ဘၣ်ပှၤလၢအက ဆှီတဂၤန့ၣ်ဒီးပှၤအဝဲန့ၣ်ကဘၣ်ဆှုၣ်အကူအသိးဒီးလုၢ် ထံဒီးကဲထီၣ်ပှၤတကဆှီဘၣ်တုၤမုၢ်ဟါလီၤန့ၣ်လီၤ.",
			"9": "<sup>9</sup> ကယဲၢ်ကသ့ၣ်အဂီၤကၢ်လၢပှၤအိၣ်ဒီးတၢ်ယွၤလီၤဆ့ၣ်နီၤဝဲန့ၣ် ကကဲထီၣ်တၢ်တကဆှီဘၣ်န့ၣ်လီၤ.",
			"10": "<sup>10</sup> ကယဲၢ်ပှၤလၢအထိးဘၣ်တၢ်တမံၤမံၤလၢပှၤတဂၤန့ၣ်ဆ့ၣ်နီၤတ့ၢ်ဝဲ အလီၢ်န့ၣ်ဒီး, ကဲထီၣ်ပှၤတကဆှီဘၣ်တုၤမုၢ်ဟါလီၤန့ၣ်လီၤ. ဒီးကယဲၢ်ပှၤလၢအစိာ်တၢ်တမံၤမံၤလၢပှၤတဂၤ န့ၣ်ဆ့ၣ်နီၤတ့ၢ်ဝဲအလီၢ်န့ၣ်, ကဘၣ်ဆှုၣ်အကူအသိးဒီးလုၢ်ထံ, ဒီးကဲထီၣ်ပှၤတကဆှီဘၣ်တုၤမုၢ်ဟါလီၤန့ၣ်လီၤ.",
			"11": "<sup>11</sup> ဒီးကယဲၢ်ပှၤလၢအဘၣ်တၢ်ထိးအီၤလၢပှၤလၢအအိၣ်ဒီးတၢ်ယွၤလီၤ လၢအတသ့ဘၣ်ဒံးအစုန့ၣ်, ကဘၣ်ဆှုၣ်အကူအသိးဒီးလုၢ်ထံ, ဒီးကဲထီၣ်ပှၤတကဆှီတုၤမုၢ်ဟါလီၤန့ၣ်လီၤ.",
			"12": "<sup>12</sup> ဒီးကယဲၢ်သပၢၤဟီၣ်ခိၣ်လၢပှၤလၢအအိၣ်ဒီးတၢ်ယွၤလီၤတဂၤထိး ဘၣ်ဝဲန့ၣ်ကဘၣ်တၢ်မၤသ့ၣ်ဖးကွံာ်အီၤန့ၣ်လီၤ. ဒီးကယဲၢ်လီခီသ့ၣ်လၢအဘၣ်တၢ်ထိးဘၣ်လၢအီၤန့ၣ် ကဘၣ်တၢ်သ့စီကွံာ်အီၤန့ၣ်လီၤ.",
			"13": "<sup>13</sup> ဒီးတုၤပှၤတဂၤလၢအအိၣ်ဒီးတၢ်ယွၤလီၤဘျါက့ၤလံဝဲန့ၣ်, ကဘၣ်အိၣ်ခိးဝဲနွံသီ, ကဘၣ်ဆှုၣ် အကူအသိးဒီးလုၢ်ထံလၢထံမူအပူၤန့ၣ်လီၤ. ဒီးကကဆှီထီၣ်ဒ်တၢ်ဘူၣ်တၢ်ဘါအလုၢ်အလၢ်အိၣ်ဝဲအသိးန့ၣ်လီၤ.",
			"14": "<sup>14</sup> ဒီးလၢဃိးသီတသီန့ၣ်ကဘၣ်ဟံးန့ၢ်ထိၣ်ကးက့ၣ်ဖိ ခံဘ့ၣ်မ့တမ့ၢ်ထိၣ်လွံၢ်ဘုၣ်ခံဘ့ၣ်ဒီးဟဲစိာ်ဝဲဆူတၢ်ဘူၣ် ထီၣ်ဘါထီၣ်ယွၤအဒဲအကျဲစၢၤဒီးဟ့ၣ်လီၤဝဲဆူပှၤလုၢ်တၢ်အခိၣ်အအိၣ်န့ၣ်လီၤ.",
			"15": "<sup>15</sup> ပှၤလုၢ်တၢ်အခိၣ်ကဘၣ်လုၢ်ထီၣ်ထိၣ်တဘ့ၣ်ဒ်တၢ်လုၢ်တၢ်ပျၢ်တၢ်ဒဲး ဘးအသိးဒီးအဂၤတဘ့ၣ်ဒ်တၢ်လုၢ်မၤဘူၣ်လၢမ့ၣ်အူ အသိးအဂီၢ်န့ၣ်လီၤ. ဒီးအအံၤမ့ၢ်ပှၤလုၢ်တၢ်အခိၣ်ကမၤတၢ်မၤက ဆှီထီၣ်က့ၤတၢ်လၢပှၤတဂၤန့ၣ်အဂီၢ်ဒ်တၢ်ဘူၣ်တၢ်ဘါအလုၢ်အလၢ် အိၣ်ဝဲအသိးန့ၣ်လီၤ.",
			"16": "<sup>16</sup> ဒီးပိာ်ခွါအချံဘၣ်ဃးဒီးအမံဃုာ်တၢ်န့ၣ်မ့ၢ်ဟးထီၣ်လၢအပူၤဒီး, ကဘၣ်လုၢ်ထံဒီဂၤညါလီၤ. ဒီးကဲထီၣ်ပှၤတကဆှီတုၤမုၢ်ဟါလီၤန့ၣ်လီၤ.",
			"17": "<sup>17</sup> ဒီးပိာ်ခွါအချံဘၣ်ဃးဒီးအမံဃုာ်တၢ်န့ၣ်မ့ၢ်လီၤဘၣ်လၢ ကယဲၢ်တၢ်လၢအဘၣ်တၢ်မၤအီၤလၢတၢ်ကံးညၣ်မ့ၢ်ဂ့ၤ, တၢ်ဖံးမ့ၢ်ဂ့ၤအလိၤန့ၣ်, ကဘၣ်တၢ်သ့စီကွံာ်အီၤ, ဒီးကဲထီၣ်တၢ်တကဆှီတုၤမုၢ်ဟါလီၤန့ၣ်လီၤ.",
			"18": "<sup>18</sup> ပိာ်ခွါဒီးပိာ်မုၣ်မံဃုာ်လိာ်အသးမ့ၢ်ဝံၤန့ၣ်အဝဲသ့ၣ်ခံဂၤလိာ်ကဘၣ်လုၢ်ထံ, ဒီးကဲထီၣ်တၢ်တကဆှီတုၤမုၢ်ဟါလီၤန့ၣ်လီၤ.",
			"19": "<sup>19</sup> တုၤပိာ်မုၣ်တဂၤလၢ်လၢ်အသွံၣ်မ့ၢ်ဟဲန့ၣ်ကကဲထီၣ်တၢ်တကဆှီ နွံသီလီၤ. ဒီးပှၤတဂၤလၢ်လၢ်လၢအထိးဘၣ်အီၤန့ၣ်ကကဲ ထီၣ်တၢ်တကဆှီတုၤမုၢ်ဟါလီၤန့ၣ်လီၤ.",
			"20": "<sup>20</sup> ကယဲၢ်တၢ်လီၢ်လၢအဝဲဆ့ၣ်နီၤဝဲမ့ၢ်ဂ့ၤမံလီၤဝဲမ့ၢ်ဂ့ၤန့ၣ်ကကဲ ထီၣ်တၢ်တကဆှီလီၤ.",
			"21": "<sup>21</sup> ဒီးကယဲၢ်ပှၤလၢအထိးဘၣ်အလီၢ်မံန့ၣ်ကဘၣ်ဆှုၣ်, အကူအသိး, ဒီးလုၢ်ထံ, ဒီးကဲထီၣ်တၢ်တကဆှီတုၤမုၢ်ဟါလီၤန့ၣ်လီၤ.",
			"22": "<sup>22</sup> ဒီးကယဲၢ်ပှၤလၢအထိးဘၣ်တၢ်တမံၤလၢ်လၢ်လၢအဆ့ၣ်နီၤဝဲ လၢအဖီခိၣ်န့ၣ်ကဘၣ်ဆှုၣ်အကူအသိးဒီး လုၢ်ထံဒီးကဲထီၣ်တၢ်တကဆှီတုၤမုၢ်ဟါလီၤန့ၣ်လီၤ.",
			"23": "<sup>23</sup> ဒီးကယဲၢ်ပှၤလၢအထိးဘၣ်တၢ်လၢအမံလီၤဝဲလၢအလိၤမ့ၢ်ဂ့ၤ, ဆ့ၣ်နီၤဝဲလၢအလိၤမ့ၢ်ဂ့ၤန့ၣ်ကဲထီၣ်တၢ်တကဆှီတုၤမုၢ်ဟါလီၤန့ၣ်လီၤ.",
			"24": "<sup>24</sup> ဒီးပိာ်ခွါတဂၤလၢအမံဃုာ်ဒီးအီၤဖဲအသွံၣ်ဟဲအကတီၢ်န့ၣ်ကကဲထီၣ်တၢ်တကဆှီနွံသီ, ဒီးလီၢ်မံလၢအမံလီၤဝဲန့ၣ်ကကဲထီၣ်တၢ်တကဆှီန့ၣ်လီၤ.",
			"25": "<sup>25</sup> ဒီးပိာ်မုၣ်တဂၤအသွံၣ်မ့ၢ်ဃီၣ်တဘျုးသီအါန့ၢ်အသွံၣ်ဟဲ အဆၢကတီၢ်မ့ၢ်ဂ့ၤ, အသွံၣ်ဃီၣ်ထွဲဒံးလၢအသွံၣ်ဟဲအဆၢကတီၢ် အလီၢ်ခံမ့ၢ်ဂ့ၤန့ၣ်အဝဲကဲထီၣ်တၢ်တကဆှီလၢအသွံၣ်ဃီၣ်, ဒီကတီၢ်ညါဒ်လၢအသွံၣ်ဟဲအဆၢကတီၢ်အသိးန့ၣ်လီၤ.",
			"26": "<sup>26</sup> ဒီးကယဲၢ်တၢ်လီၢ်လၢအမံလီၤဝဲမ့ၢ်ဂ့ၤ, အဆ့ၣ်နီၤဝဲမ့ၢ်ဂ့ၤလၢအကတီၢ်အံၤန့ၣ်ကကဲထီၣ်တၢ်တကဆှီန့ၣ်လီၤ.",
			"27": "<sup>27</sup> ဒီးကယဲၢ်ပှၤလၢအထိးဘၣ်တၢ်လီၢ်တဖၣ်န့ၣ်ကကဲထီၣ်တၢ်တကဆှီဘၣ်, ဒီးကဘၣ်ဆှုၣ်အကူအသိး, ဒီးလုၢ်ထံ, ဒီးကဲထီၣ်တၢ်တကဆှီတုၤမုၢ်ဟါလီၤန့ၣ်လီၤ.",
			"28": "<sup>28</sup> ဒီးပိာ်မုၣ်အံၤအသွံၣ်မ့ၢ်တုာ်န့ၣ်ကဘၣ်ခိးနွံသီ, ဒီးကကဲထီၣ်က့ၤတၢ်ကဆှီဒ်တၢ်ဘူၣ်တၢ်ဘါအလုၢ်အလၢ်အိၣ်ဝဲအသိးန့ၣ်လီၤ.",
			"29": "<sup>29</sup> ဒီးလၢဃိးနံၤတနံၤန့ၣ်ကဘၣ်ဟဲစိာ်ဝဲထိၣ်လွံၢ်ဘုၣ်ခံဘ့ၣ်မ့တမ့ၢ်, ထိၣ်ကးက့ၣ်ဖိခံဘ့ၣ်ဆူပှၤလုၢ်တၢ်အခိၣ်အအိၣ်, ဖဲတၢ်ဘူၣ်ထီၣ်ဘါထီၣ်ယွၤအဒဲအကျဲစၢၤန့ၣ်လီၤ.",
			"30": "<sup>30</sup> ဒီးပှၤလုၢ်တၢ်အခိၣ်ကလုၢ်ထီၣ်ဝဲတဘ့ၣ်လၢတၢ်လုၢ်တၢ်ပျၢ်တၢ်ဒဲးဘးအဂီၢ်, ဒီးအဂၤတဘ့ၣ်လၢတၢ်လုၢ်မ့ၣ်အူအဂီၢ်န့ၣ်လီၤ. အအံၤမ့ၢ်အဝဲအတၢ်မၤကဆှီထီၣ်က့ၤတၢ်လၢပိာ်မုၣ်တဂၤန့ၣ်အဂီၢ်လီၤ.",
			"31": "<sup>31</sup> ဒီးယွၤစံးဘၣ်စီၤမိၤၡ့လၢကဒုးပလီၢ်အံၣ်စရ့လး အပှၤဂီၢ်မုၢ်ဘၣ်ဃးဒီးအတၢ်တကဆှီဘၣ်အဂ့ၢ်ဒ်သိး, အသုတမၤဘၣ်အၢ ဘၣ်တၢ်ဘူၣ်ထီၣ်ဘါထီၣ်ယွၤအဒဲ လၢအအိၣ်လၢအဝဲသ့ၣ်အသူၣ်ဒဲအလီၢ် အခၢၣ်သးတဂ့ၤန့ၣ်လီၤ. မ့ၢ်မၤဘၣ်ဝဲဒီး ကဘၣ်တၢ်မၤသံအီၤန့ၣ်လီၤ.",
			"32": "<sup>32</sup> တၢ်အံၤမ့ၢ်တၢ်သိၣ်တၢ်ဘျၢဘၣ်ဃးဒီးပိာ်ခွါလၢအိၣ်ဒီးတၢ်ယွၤ လီၤလၢအဆံၣ်ကျိၤဒီးအချံအသၣ်ဘၣ်ဃးဒီးအမံဃုာ်တၢ်အယွၤလီၤဝဲမ့ၢ်ဂ့ၤ,",
			"33": "<sup>33</sup> ဒီးပိာ်မုၣ်လၢအသွံၣ်ဟဲမ့ၢ်ဂ့ၤ, ပိာ်ခွါတဂၤလၢအမံဃုာ်ဒီးပိာ်မုၣ်လၢအတ ကဆှီဘၣ်ဒ်တၢ်ဘူၣ်တၢ်ဘါအလုၢ်အလၢ်အိၣ်ဝဲအသိးမ့ၢ်ဂ့ၤအဂီၢ်န့ၣ်လီၤ."
		},
		"16": {
			"1": "<sup>1</sup> ယွၤကတိၤတ့ၢ်တၢ်ဒီးစီၤမိၤၡ့, ဖဲစီၤအၤဟရိၣ်အဖိခွါခံဂၤ လၢအလုၢ်ထီၣ်တၢ်လုၢ်မ့ၣ်အူလၢအတကဆှီဘၣ်သံဝံၤအလီၢ်ခံန့ၣ်လီၤ.",
			"2": "<sup>2</sup> ဒီးယွၤစံးဘၣ်စီၤမိၤၡ့, “စံးဘၣ်နဒီပုၢ်ဝဲၢ်စီၤအၤဟရိၣ်လၢအသုတလဲၤနုာ်ဆူတၢ်လီၢ် စီဆှံကတၢၢ်လၢယၣ်ဘျးသဒၢသးအချၢကိးဆၢကိးကတီၢ်ဒဲးတဂ့ၤ. အဂ့ၢ်ဒ်အံၤ, တၢ်လီၢ်ဝဲန့ၣ်မ့ၢ်ယလီၣ်ဖျါထီၣ်ယသးခီဖျိတၢ်အၢၣ်, လၢတၢ်အၢၣ်လီၤအီလီၤအတလါစီဆှံအဖီခိၣ်န့ၣ်လီၤ. မ့ၢ်တဒိကနၣ်ဝဲဘၣ်ဒီးကဘၣ်တၢ်မၤသံအီၤန့ၣ်လီၤ.",
			"3": "<sup>3</sup> လဲၤနုာ်ဝဲကသ့ဒၣ်ဖဲလၢအဟဲစိာ်ဂီၤဖံးဖိတဒုလၢတၢ်လုၢ်, တၢ်ပျၢ်တၢ်ဒဲးဘးအဂီၢ်ဒီးသိဖါတဒုလၢတၢ်လုၢ်မ့ၣ်အူအ ဂီၢ်ဝံၤအလီၢ်ခံန့ၣ်လီၤ.”",
			"4": "<sup>4</sup> အန့ၣ်ဝံၤဒီးယွၤဟ့ၣ်လီၤတၢ်သိၣ်တၢ်ဘျၢဒ်အဖီလာ်အသိးန့ၣ်လီၤ. တချုးလၢစီၤအၤဟရိၣ်နုာ်ဆူတၢ်လီၢ်စီဆှံကတၢၢ်ဒံးဘၣ်န့ၣ်, ကဘၣ်လုၢ်ထံဒီးသိးထီၣ်ပှၤလုၢ်တၢ်အခိၣ်အကူအသိးတဖၣ်လၢအမ့ၢ်ဆ့ဖှီဝါစီဆှံ, ယီၢ်တကိးဖှီဝါဒီးခိၣ်သလုးဖှီဝါန့ၣ်လီၤ.",
			"5": "<sup>5</sup> ဒီးအံၣ်စရ့လးအပှၤဂီၢ်မုၢ်ကဘၣ်ဟ့ၣ်စီၤအၤဟရိၣ်လၢမဲာ်တဲးလဲးဖါခံဒုလၢတၢ်လုၢ်တၢ် ဒဲးဘးအဂီၢ်ဒီးသိဖါတဒုလၢတၢ်လုၢ်မ့ၣ်အူအဂီၢ်န့ၣ်လီၤ.",
			"6": "<sup>6</sup> ဒီးကလုၢ်ထီၣ်ဝဲဂီၤဖံးဖါတဒုလၢအနီၢ်ကစၢ်ဒၣ်ဝဲအတၢ် ဒဲးဘးကဘၣ်တၢ်ပျၢ်အီၤအဂီၢ်ဒီးလၢအဟံၣ်ဖိဃီဖိတဖၣ်အတၢ်ဒဲး ဘးကဘၣ်တၢ်ပျၢ်အီၤအဂီၢ်လီၤ.",
			"7": "<sup>7</sup> အန့ၣ်ဝံၤဒီးကဘၣ်လဲၤစိာ်မဲာ်တဲးလဲးဖါခံဒုန့ၣ်ဆူတၢ်ဘူၣ်ထီၣ်ဘါထီၣ်ယွၤအဒဲအကျဲစၢၤန့ၣ်လီၤ.",
			"8": "<sup>8</sup> ဒီးဖဲန့ၣ်ကဘၣ်ဖီၣ်ဝဲတၢ်ဖးလၢမဲာ်တဲးလဲးဖါခံဒုအဂီၢ်ခီဖျိလၢၢ်ခံဖျၢၣ်, တဖျၢၣ်န့ၣ်လၢယွၤအဂီၢ်, ဒီးအတဖျၢၣ်န့ၣ်လၢတၢ်နါဧ့စ့ၤစ့လးအဂီၢ်လီၤ.",
			"9": "<sup>9</sup> ဒီးမဲာ်တဲးလဲးတဒုလၢတၢ်ဖးလီၤဘၣ်လၢယွၤအဂီၢ်န့ၣ်စီၤအၤဟရိၣ်ဘၣ်လုၢ်ထီၣ်အီၤလၢတၢ်လုၢ်တၢ်ပျၢ်တၢ်ဒဲးဘးအဂီၢ်န့ၣ်လီၤ.",
			"10": "<sup>10</sup> မ့မ့ၢ်မဲာ်တဲးလဲးတဒုလၢတၢ်ဖးလီၤဘၣ်လၢတၢ်နါ ဧ့စ့ၤစ့လးအဂီၢ်န့ၣ်ကဘၣ်တၢ်ပာ်အိၣ်မူဒံးအီၤလၢအမဲာ်ညါ ဒီးပျဲလီၤအီၤဆူပှၢ်မုၢ်ကနၢလၢပှၤဂီၢ်မုၢ်အတၢ်ဒဲးဘးကဘၣ် တၢ်ပျၢ်အီၤအဂီၢ်န့ၣ်လီၤ.",
			"11": "<sup>11</sup> ဒီးစီၤအၤဟရိၣ်လုၢ်ထီၣ်ဂီၤဖံးဖါတဒုဒ်တၢ်လုၢ်တၢ် ပျၢ်တၢ်ဒဲးဘးအသိးလၢအဂီၢ်ဒၣ်ဝဲဒီးအပှၤဟံၣ်ဖိအဂီၢ်န့ၣ်လီၤ.",
			"12": "<sup>12</sup> ဒီးကဘၣ်ဟံးန့ၢ်ဝဲသပၢၤမ့ၣ်အူလၢအ ပှဲၤဒီးမ့ၣ်အူကဖးလၢတၢ်လုၢ်လီၢ်ဒီးတၢ်နၢမူကမူၣ်ခံစှီၤ ဒီးဟဲစိာ်အီၤဆူတၢ်လီၢ်စီဆှံကတၢၢ်န့ၣ်လီၤ.",
			"13": "<sup>13</sup> ဒီးဘၣ်ပာ်တၢ်နၢမူလၢမ့ၣ်အူဖီခိၣ်လၢယွၤအမဲာ်ညါ, ဒ်သိးတၢ်နၢမူအမ့ၣ်အူလုၣ်ကကျၢၢ်ဘၢတၢ်အၢၣ်လီၤအီလီၤတလါ အဖီခိၣ်ဒ်သိးအသုတထံၣ်အီၤဒီးသံတဂ့ၤန့ၣ်လီၤ.",
			"14": "<sup>14</sup> ဒီးကဘၣ်ဟံးန့ၢ်ဂီၤဖံးဖါန့ၣ်အသွံၣ်တနီၤ, ဒီးဖှံအီၤလၢတၢ်အၢၣ်လီၤအီလီၤတလါအခိၣ်ကၢၢ်အမဲာ်ညါလၢအစုမုၢ် န့ၣ်လီၤ. အန့ၣ်ဝံၤဒီးဖှံအီၤတနီၤလၢတၢ်အၢၣ်လီၤအီလီၤတလါအမဲာ်ညါ နွံစုန့ၣ်တက့ၢ်.",
			"15": "<sup>15</sup> အန့ၣ်ဝံၤဒီးကဘၣ်မၤသံဝဲမဲာ်တဲးလဲးတဒုလၢတၢ်လုၢ်တၢ်ပျၢ်တၢ်ဒဲးဘး လၢပှၤဂီၢ်မုၢ်အဂီၢ်န့ၣ်လီၤ. ဒီးကဘၣ်လဲၤစိာ်နုာ်တၢ်သွံၣ်တနီၤဆူတၢ်လီၢ်စီဆှံကတၢၢ်ဒီး ဖှံအီၤလၢတၢ်အၢၣ်လီၤအီလီၤတလါအခိၣ်ကၢၢ်အလိၤတနီၤဒီးလၢ တၢ်အၢၣ်လီၤအီလီၤတလါအမဲာ်ညါဒ်အမၤတ့ၢ်ဝဲလၢဂီၤဖံးဖါတဒု အသွံၣ်အသိးန့ၣ်လီၤ.",
			"16": "<sup>16</sup> အအံၤမ့ၢ်တၢ်မၤတၢ်ဘူၣ်တၢ်ဘါအလုၢ်အလၢ်ဘၣ်ဃးတၢ်မၤကဆှီ ထီၣ်တၢ်လီၢ်စီဆှံကတၢၢ်လၢအံၣ်စရ့လးအပှၤ ဂီၢ်မုၢ်အတၢ်တကဆှီဒီးအတၢ်ဒဲးဘးတဖၣ်အဂီၢ်န့ၣ်လီၤ. ဒီးကဘၣ်မၤဝဲလၢတၢ်ဘူၣ်ထီၣ်ဘါထီၣ်ယွၤအဒဲအဂီၢ်မ့ၢ်လၢအအိၣ် လၢပှၤဂီၢ်မုၢ်အတၢ်သူၣ်ဒဲအလီၢ်ခၢၣ်သးလၢအမ့ၢ်တၢ်တကဆှီ ဘၣ်ဒ်တၢ်ဘူၣ်တၢ်ဘါအလုၢ်အလၢ်အသိးအဃိန့ၣ်လီၤ.",
			"17": "<sup>17</sup> စးထီၣ်လၢစီၤအၤဟရိၣ်နုာ်လီၤဆူတၢ်လီၢ်စီဆှံကတၢၢ်လၢက မၤတၢ်ဘူၣ်တၢ်ဘါအလုၢ်အလၢ်ဘၣ်ဃးတၢ်ကမၤကဆှီ တၢ်တုၤအဟဲက့ၤထီၣ်တစုန့ၣ်ပှၤတဘၣ်အိၣ်လၢတၢ်ဘူၣ်ထီၣ်ဘါထီၣ် အဒဲပူၤန့ၣ်နီတဂၤဘၣ်. ဒီးဖဲအမၤဝဲတၢ်ဘူၣ်တၢ်ဘါအလုၢ်အလၢ်လၢအဂီၢ်, အပှၤဟံၣ်ဖိအဂီၢ်ဒီးကမျၢၢ်ခဲလၢာ်အဂီၢ်ဝံၤဝဲန့ၣ်,",
			"18": "<sup>18</sup> ကဘၣ်လဲၤထီၣ်ဝဲဆူတၢ်လုၢ်လီၢ်လၢကလုၢ်တၢ်လုၢ်မ့ၣ်အူဒီးမၤ ကဆှီထီၣ်အီၤအဂီၢ်န့ၣ်လီၤ. ဒီးကဘၣ်ဟဲစိာ်ဝဲဂီၤ ဖံးဖါအသွံၣ်တနီၤဒီးမဲာ်တဲးလဲးအသွံၣ်တနီၤ ဒီးပာ်ထီၣ်အီၤခဲလၢာ်လၢတၢ်လုၢ်လီၢ်အနၢၤတဖၣ်အဖီခိၣ်န့ၣ်လီၤ.",
			"19": "<sup>19</sup> ဒီးကဘၣ်ဖှံတၢ်သွံၣ်နွံစုန့ၣ်လၢတၢ်လုၢ်လီၢ်အဖီခိၣ်န့ၣ်လီၤ. အအံၤမ့ၢ်အဝဲအတၢ်မၤကဆှီထီၣ်တၢ်လုၢ်လီၢ်လၢအံၣ်စရ့လးအပှၤ ဂီၢ်မုၢ်အတၢ်ဒဲးဘးတဖၣ်အဂီၢ်ဒီးမၤစီဆှံအီၤန့ၣ်လီၤ.",
			"20": "<sup>20</sup> ဖဲစီၤအၤဟရိၣ်မၤဝံၤတၢ်ဘူၣ်တၢ်ဘါအလုၢ်အလၢ်ဘၣ်ဃးတၢ်မၤကဆှီ တၢ်လီၢ်စီဆှံကတၢၢ်, တၢ်ဘူၣ်ထီၣ်ဘါထီၣ်ယွၤအဒဲခဲလၢာ်, ဒီးတၢ်လုၢ်လီၢ်, တစုန့ၣ်, အဝဲကဘၣ်လုၢ်ထီၣ်မဲာ်တဲးလဲးမူဒံးတဒုဆူယွၤ အအိၣ်လၢအဘၣ်တၢ်ဃုထၢအီၤလၢတၢ်နါဧ့စ့ၤစ့လးအဂီၢ်န့ၣ်လီၤ.",
			"21": "<sup>21</sup> ဒီးကဘၣ်ပာ်ထီၣ်အစုခံခီလိာ်လၢမဲာ်တဲးလဲးန့ၣ်အခိၣ် လိၤဒီးတဲလီၤကျဲၤလီၤအံၣ်စရ့လးအပှၤဂီၢ်မုၢ်အတၢ်အၢတၢ်သီတဖၣ်ခဲလၢာ်, အတၢ်ဒဲးဘးတဖၣ်, ဒီးကီၢ်အံၣ်စရ့လးအပှၤဂီၢ်မုၢ်အတၢ်ပူထီၣ် တဖၣ်ဒ်သိးအပာ်ထီၣ်အီၤလၢမဲာ်တဲးလဲးတဒုန့ၣ်အခိၣ်လိၤန့ၣ် လီၤ. အန့ၣ်ဝံၤဒီးမဲာ်တဲးလဲးတဒုန့ၣ်ကဘၣ်တၢ်ပျဲကွံာ်အီၤဆူပှၢ် မုၢ်ကနၢခီဖျိပှၤလၢဘၣ်တၢ်ဃုထၢအီၤလၢတၢ်မၤအံၤအဂီၢ်န့ၣ်လီၤ.",
			"22": "<sup>22</sup> မဲာ်တဲးလဲးတဒုန့ၣ်ကစိာ်ကွံာ်အဝဲသ့ၣ်အတၢ်ဒဲးဘးခဲလၢာ်ဆူပှၢ်မုၢ်ကနၢန့ၣ်လီၤ.",
			"23": "<sup>23</sup> အန့ၣ်ဝံၤဒီးစီၤအၤဟရိၣ်ကလဲၤနုာ်လီၤဆူတၢ်ဘူၣ်ထီၣ်ဘါထီၣ်ယွၤအဒဲပူၤ, ဒီးဘ့ၣ်လီၤကွံာ်ပှၤလုၢ်တၢ်အခိၣ်အကူအသိးတဖၣ်လၢအသိးထီၣ်ဝဲ တချုးလၢအနုာ်လီၤဆူတၢ်လီၢ်စီဆှံကတၢၢ်အပူၤ, ဒီးပာ်တ့ၢ်အီၤဖဲန့ၣ်လီၤ.",
			"24": "<sup>24</sup> ဒီးကဘၣ်လုၢ်ထံလၢတၢ်အလီၢ်စီဆှံအပူၤဒီးသိးထီၣ်က့ၤအကူ အသိးဒၣ်ဝဲတဖၣ်လီၤ. အန့ၣ်ဝံၤဒီးကဘၣ်ဟးထီၣ်ဝဲဒီးလုၢ်ထီၣ်တၢ်လုၢ်မ့ၣ်အူလၢက တြူာ်ကွံာ်အနီၢ်ကစၢ်ဒၣ်ဝဲအတၢ်ဒဲးဘးဒီးပှၤဂီၢ်မုၢ်အတၢ်ဒဲးဘးတဖၣ်အဂီၢ်န့ၣ်လီၤ.",
			"25": "<sup>25</sup> ကဘၣ်ဆူးကဲၤထီၣ်ဆၣ်ဖိကီၢ်ဖိအသိလၢတၢ်လုၢ်လီၢ်အဖီခိၣ်လၢတၢ် လုၢ်တၢ်ပျၢ်တၢ်ဒဲးဘးအဂီၢ်န့ၣ်လီၤ.",
			"26": "<sup>26</sup> ဒီးပှၤတဂၤလၢအပျဲကွံာ်မဲာ်တဲးလဲးဆူပှၢ်မုၢ်ကနၢလၢတၢ်နါဧ့စ့ၤစ့လး အဂီၢ်န့ၣ်, ကဘၣ်ဆှုၣ်အကူအသိးတဖၣ်ဒီးလုၢ်ထံတချုးလၢ အဟဲက့ၤနုာ်လီၤက့ၤဆူပှၤဂီၢ်မုၢ်သူၣ်ဒဲအလီၢ်န့ၣ်လီၤ.",
			"27": "<sup>27</sup> ဂီၤဖံးဖါဒီးမဲာ်တဲးလဲးလၢအဘၣ်တၢ်သူအီၤလၢတၢ်လုၢ်တၢ်ပျၢ် တၢ်ဒဲးဘးအဂီၢ်အသွံၣ်လၢအဘၣ်တၢ်လဲၤစိာ်နုာ်အီၤဆူ တၢ်လီၢ်စီဆှံကတၢၢ်အပူၤလၢကစိာ်ကွံာ်တၢ်ဒဲးဘးအဂီၢ်န့ၣ်ကဘၣ် တၢ်စိာ်ကွံာ်အီၤဆူဒဲအချၢဒီးဆူးကဲၤထီၣ်ကွံာ်အီၤန့ၣ်လီၤ. အဖံး, အညၣ်ဒီးအအ့ၣ်ခဲလၢာ်ကဘၣ်တၢ်ဆူးကဲၤကွံာ်အီၤန့ၣ်လီၤ.",
			"28": "<sup>28</sup> ဒီးပှၤတဂၤလၢအဆူးကဲၤတၢ်န့ၣ်ကဘၣ်ဆှုၣ်အကူအသိးဒီးလုၢ်ထံ, တချုးလၢအက့ၤနုာ်ကဒါက့ၤဆူပှၤဂီၢ်မုၢ်သူၣ်ဒဲအလီၢ်န့ၣ်လီၤ.",
			"29": "<sup>29</sup> တၢ်သိၣ်တၢ်ဘျၢလၢလာ်တဖၣ်အံၤန့ၣ်ကဘၣ်တၢ်ဒိကနၣ်မၤထွဲအီၤ အစိၤစိၤအဃၣ်ဃၣ်န့ၣ်လီၤ. လၢနွံလါတလါထီၣ်အသီ တဆံအနံၤန့ၣ်ပှၤအံၣ်စရ့လးဖိဒီးပှၤတခီဘီမုၢ် ဖိလၢအအိၣ်ဝဲဆိးဝဲလၢပှၤအံၣ်စရ့လးဖိအကျါခဲလၢာ်ကဘၣ်ဒုၣ်တၢ်အီၣ်ဒီး တဘၣ်ဖံးတၢ်မၤတၢ်နီတမံၤဘၣ်.",
			"30": "<sup>30</sup> ဒီးလၢမုၢ်နံၤအဝဲန့ၣ်န့ၣ်, တၢ်ဘူၣ်တၢ်ဘါအလုၢ်အလၢ်ဘၣ်ဃးဘူၣ်တၢ်ပျၢ်တၢ်ဒဲးဘး ကဘၣ်တၢ်မၤအီၤလၢတၢ်မၤကဆှီထီၣ်က့ၤအဝဲသ့ၣ်လၢအတၢ်ဒဲးဘးခဲလၢာ်အဂီၢ်ဒ်သိးအဝဲသ့ၣ်ကကဆှီထီၣ်က့ၤဒ်တၢ်ဘူၣ်တၢ်ဘါအလုၢ်အလၢ်အိၣ်ဝဲအသိးန့ၣ်လီၤ.",
			"31": "<sup>31</sup> ဒီးမုၢ်နံၤအဝဲန့ၣ်န့ၣ်ကဘၣ်မ့ၢ်မုၢ်နံၤစီဆှံလၢအဝဲသ့ၣ်ကဘၣ်ဒုၣ်တၢ်အီၣ်တၢ်အီ, ဒီးတဘၣ်ဖံးတၢ်မၤတၢ်နီတမံၤဘၣ်န့ၣ်လီၤ. ဒီးတၢ်သိၣ်တၢ်ဘျၢတဖၣ်အံၤကဘၣ်တၢ်ဒိကနၣ်မၤထွဲအီၤအစိၤစိၤအဃၣ်ဃၣ်န့ၣ်လီၤ.",
			"32": "<sup>32</sup> ပှၤလုၢ်တၢ်အခိၣ်လၢအဘၣ်တၢ်ဖှူအီၤဒီးပာ်စီဆှံအီၤလၢကဟံးထီၣ်မူဒါလၢအပၢ်အလီၢ်န့ၣ်, ကဘၣ်မၤတၢ်ဘူၣ်တၢ်ဘါအလုၢ်အလၢ်ဘၣ်ဃးတၢ်မၤကဆှီထီၣ်တၢ်န့ၣ်လီၤ. ကဘၣ်ကူထီၣ်သိးထီၣ်ဝဲပှၤလုၢ်တၢ်အခိၣ်အကူအသိးတဖၣ်,",
			"33": "<sup>33</sup> ဒီးမၤတၢ်ဘူၣ်တၢ်ဘါအလုၢ်အလၢ်ဘၣ်ဃးတၢ်မၤကဆှီ ထီၣ်တၢ်လီၢ်စီဆှံကတၢၢ်, တၢ်ဘူၣ်ထီၣ်ဘါထီၣ်ယွၤအဒဲ ကျဲစၢၤခဲလၢာ်, တၢ်လုၢ်လီၢ်, ပှၤလုၢ်တၢ်အခိၣ်တဖၣ်, ဒီးပှၤဂီၢ်မုၢ်ခဲလၢာ်န့ၣ်လီၤ.",
			"34": "<sup>34</sup> ဒီးတၢ်သိၣ်တၢ်ဘျၢတဖၣ်အံၤကဘၣ်တၢ်ဒိကနၣ်မၤထွဲအီၤအစိၤစိၤအဃၣ်ဃၣ်န့ၣ်လီၤ. တၢ်ဘူၣ်တၢ်ဘါအလုၢ်အလၢ်အံၤကဘၣ်တၢ်မၤအီၤတနံၣ်တဘျီ, လၢတၢ်ကမၤကဆှီထီၣ်က့ၤအံၣ်စရ့လးအပှၤဂီၢ်မုၢ်လၢအတၢ်ဒဲးဘး ခဲလၢာ်အဂီၢ်န့ၣ်လီၤ. ဒီးမၤဝဲဒ်ယွၤမၤလိာ်တ့ၢ်အီၤအသိးန့ၣ်လီၤ."
		},
		"17": {
			"1": "<sup>1</sup> ဒီးယွၤမၤလိာ်စီၤမိၤၡ့, လၢအကဟ့ၣ်လီၤစီၤအၤဟရိၣ်ဒီးအဖိခွါတဖၣ်ဒီး အံၣ်စရ့လးအပှၤဂီၢ်မုၢ်ခဲလၢာ်လၢတၢ်သိၣ်တၢ်သီဒ်လၢလာ်တဖၣ်အံၤအသိးန့ၣ်လီၤ.",
			"3": "<sup>3</sup> ပှၤအံၣ်စရ့လးဖိတဂၤလၢ်လၢ်လၢအမၤသံဂီၤဖံးတဒုမ့ၢ်ဂ့ၤ, သိတဒုမ့ၢ်ဂ့ၤ, မဲာ်တဲးလဲးတဒုမ့ၢ်ဂ့ၤဒ်တၢ်လုၢ်မၤ ဘူၣ်ယွၤအသိးဖဲတၢ်လီၢ်တပူၤလၢ်လၢ်လၢအတမ့ၢ်ဘၣ်တၢ်ဘူၣ်တၢ်ဘါ ထီၣ်ယွၤအဒဲအကျဲစၢၤဘၣ်န့ၣ်,",
			"4": "<sup>4</sup> လုၢ်သ့ၣ်ခါပတာ်တၢ်သိၣ်တၢ်ဘျၢန့ၣ်လီၤ. အဝဲမ့ၢ်ပှၤတဂၤလၢအဂၢ်လီၤတၢ်သွံၣ်, ဒီးတမ့ၢ်လၢၤဘၣ်ပှၤတဂၤလၢယွၤအပှၤဂီၢ်မုၢ်အကျါလၢၤဘၣ်.",
			"5": "<sup>5</sup> တၢ်မၤလိာ်အံၤအခီပညီမ့ၢ်ဝဲဒၣ်အံၣ်စရ့လးအပှၤဂီၢ်မုၢ်ကဘၣ် ဟဲစိာ်ဆၣ်ဖိကီၢ်ဖိတဖၣ်လၢအညီနုၢ်မၤသံဝဲလၢတၢ်ဘူၣ်ထီၣ်ဘါ ထီၣ်ယွၤအဒဲအချၢတပူၤလၢ်လၢ်န့ၣ်ဆူယွၤအအိၣ်လီၤ. ဒီးကဘၣ်ဟဲစိာ်ဝဲဆူပှၤလုၢ်တၢ်အခိၣ်အအိၣ်, လၢတၢ်ဘူၣ်ထီၣ်ဘါထီၣ်ယွၤအဒဲအကျဲစၢၤဒီးမၤသံအီၤဖဲန့ၣ်, ဒီးလုၢ်ထီၣ်အီၤဒ်တၢ်လုၢ်မၤဃူမၤဖိးဆူယွၤအအိၣ်န့ၣ်လီၤ.",
			"6": "<sup>6</sup> ပှၤလုၢ်တၢ်အခိၣ်ကဘၣ်ဖှံတၢ်လုၢ်လီၢ်လၢအအိၣ်လၢတၢ်ဘူၣ်ထီၣ်ဘါ ထီၣ်ယွၤအဒဲအကျဲစၢၤန့ၣ်လၢ တၢ်သွံၣ်ဖဲအမဲာ်ညါဒီးဆိၣ်ကဲၤထီၣ်တၢ်နၢမူလၢကမၤမုာ်ယွၤအသးအဂီၢ်န့ၣ်လီၤ.",
			"7": "<sup>7</sup> အံၣ်စရ့လးအပှၤဂီၢ်မုၢ်တဘၣ်မ့ၢ်လၢၤပှၤလၢအတတီ ဒီးယွၤခီဖျိတၢ်မၤသံအဆၣ်ဖိကီၢ်ဖိတဖၣ်လၢတၢ်ပျီပူၤဒီး လုၢ်ထီၣ်အီၤဆူတၢ်နါတဖၣ်လၢအလီၤဂာ်ဒီးမဲာ်တဲးလဲးန့ၣ်လၢၤဘၣ်. အံၣ်စရ့လးအပှၤဂီၢ်မုၢ်ကဘၣ်ဒိကနၣ်မၤထွဲတၢ် သိၣ်တၢ်ဘျၢအံၤအစိၤစိၤအဃၣ်ဃၣ်လီၤ.",
			"8": "<sup>8</sup> ပှၤအံၣ်စရ့လးဖိတဂၤလၢ်လၢ်မ့ၢ်ဂ့ၤ, ပှၤတခီဘီမုၢ်ဖိအိၣ်လၢအကျါတဂၤလၢ်လၢ်မ့ၢ်ဂ့ၤ, မ့ၢ်လုၢ်တၢ်လုၢ်မ့ၣ်အူမ့ၢ်ဂ့ၤ, တၢ်လုၢ်အဂုၤအဂၤတမံၤမံၤမ့ၢ်ဂ့ၤ,",
			"9": "<sup>9</sup> ဒ်တၢ်လုၢ်မၤဘူၣ်ဆူယွၤအအိၣ်, လၢတၢ်လီၢ်အဂၤတပူၤပူၤလၢ အတမ့ၢ်ဘၣ်တၢ်ဘူၣ်ထီၣ်ဘါထီၣ်ယွၤအဒဲအကျဲစၢၤဘၣ်န့ၣ်အဝဲတဘၣ် တၢ်ပာ်လၢၤအီၤဒ်ပှၤတဂၤလၢကစၢ်ယွၤအပှၤဂီၢ်မုၢ်အကျါလၢၤဘၣ်.",
			"10": "<sup>10</sup> ဒီးပှၤအံၣ်စရ့လးဖိတဂၤလၢ်လၢ်မ့ၢ်ဂ့ၤ, ပှၤတခီဘီမုၢ်ဖိအိၣ်လၢအကျါတဂၤလၢ်လၢ်မ့ၢ်ဂ့ၤမ့ၢ်အီၣ်ဘၣ်တၢ် ညၣ်လၢအအိၣ်ဒီးတၢ်သွံၣ်န့ၣ်, ယွၤကညိကွံာ်အီၤ, ဒီးတမ့ၢ်လၢၤဘၣ်ပှၤတဂၤလၢယွၤအပှၤဂီၢ်မုၢ် အကျါလၢၤဘၣ်.",
			"11": "<sup>11</sup> တၢ်ကိးမံၤဒဲးလၢအမူဝဲန့ၣ်အသးသမူအိၣ်လၢတၢ်သွံၣ်အ ပူၤလီၤ. မၤသးဒ်န့ၣ်ဒီး, ယွၤမၤလိာ်ဝဲလၢတၢ်သွံၣ်ခဲလၢာ်ကဘၣ်တၢ်လူ လီၤအီၤလၢတၢ်လုၢ်လီၢ်အဖီခိၣ်လၢတၢ်တြူာ်ကွံာ်ပှၤဂီၢ်မုၢ်အတၢ် ဒဲဘးတဖၣ်အဂီၢ်န့ၣ်လီၤ.",
			"12": "<sup>12</sup> မၤသးဒ်န့ၣ်ဒီး, ယွၤစံးဘၣ်အံၣ်စရ့လးအပှၤဂီၢ်မုၢ် လၢအဝဲသ့ၣ်မ့ၢ်ဂ့ၤ, ပှၤတခီဘီမုၢ်ဖိလၢအကျါမ့ၢ်ဂ့ၤအသု တအီၣ်တၢ်ညၣ်လၢအအိၣ်ဒီးတၢ်သွံၣ်တဂ့ၤန့ၣ်လီၤ.",
			"13": "<sup>13</sup> ပှၤအံၣ်စရ့လးဖိတဂၤလၢ်လၢ်မ့ၢ်ဂ့ၤ, ပှၤတခီဘီ မုၢ်ဖိလၢအကျါတဂၤလၢ်လၢ်မ့ၢ်ဂ့ၤ, မ့ၢ်ဖီၣ်န့ၢ်ဆၣ်ဖိကီၢ်ဖိ တဒု, မ့တမ့ၢ်ထိၣ်တဘ့ၣ်လၢအကဆှီဝဲဒ်တၢ်ဘူၣ်တၢ်ဘါ အလုၢ်အလၢ်အိၣ်ဝဲအသိးန့ၣ်ကဘၣ်ဂၢ်လီၤကွံာ်ဝဲအသွံၣ်လၢ ဟီၣ်ခိၣ်လိၤဒီးမၤဘၢအီၤလၢဟီၣ်ခိၣ်အကမူၣ်န့ၣ်လီၤ.",
			"14": "<sup>14</sup> တၢ်ကိးမံၤဒဲးလၢအမူဝဲန့ၣ်အသးသမူအိၣ်လၢတၢ်သွံၣ်အပူၤလီၤ. မၤသးဒ်န့ၣ်ဒီးယွၤမၤလိာ်အံၣ်စရ့လးအပှၤဂီၢ်မုၢ်လၢအသုတအီၣ် တၢ်ညၣ်လၢအအိၣ်ဒီးတၢ်သွံၣ်တဂ့ၤန့ၣ်လီၤ. ပှၤတဂၤလၢ်လၢ်လၢအအီၣ်ဝဲန့ၣ်တမ့ၢ်လၢၤဘၣ်ပှၤတဂၤလၢယွၤအပှၤဂီၢ်မုၢ်အကျါလၢၤဘၣ်.",
			"15": "<sup>15</sup> ပှၤတဂၤလၢ်လၢ်လၢအမ့ၢ်ပှၤအံၣ်စရ့လးဖိမ့ၢ်ဂ့ၤ, ပှၤတခီဘီမုၢ်ဖိမ့ၢ်ဂ့ၤ, မ့ၢ်အီၣ်ဆၣ်ဖိကီၢ်ဖိလၢအသံဒၣ်ဝဲ, မ့တမ့ၢ်လၢအဘၣ်တၢ်အ့ၣ်သံအီၤလၢတၢ်မံၤလာ်အ ညၣ်န့ၣ်ကဘၣ်ဆှုၣ်အကူအသိးတဖၣ်, ဒီးလုၢ်ထံလီၤ. ဒီးကကဲထီၣ်ဝဲတၢ်တကဆှီတုၤမုၢ်ဟါလီၤန့ၣ်လီၤ.",
			"16": "<sup>16</sup> မ့တမ့ၢ်ဒ်န့ၣ်ဘၣ်ဒီးကဘၣ်တူၢ်တၢ်ဒ်အတၢ်ဒဲးဘးအိၣ်ဝဲအသိးန့ၣ်လီၤ."
		},
		"18": {
			"1": "<sup>1</sup> ဒီးယွၤစံးဘၣ်စီၤမိၤၡ့, လၢအကစံးဘၣ်အံၣ်စရ့လးအပှၤဂီၢ်မုၢ်, “ယဲဒၣ်အံၤယမ့ၢ်ယွၤ, သုကစၢ်ယွၤန့ၣ်လီၤ.",
			"3": "<sup>3</sup> မၤဒ်အဲၤကူပတူးဖိလၢသုအိၣ် သုဆိးတ့ၢ်လၢအသိးန့ၣ်တဂ့ၤ. ဒီးမၤဒ်ပှၤကနၤဧၣ်ဖိ လၢယဒုးလဲၤနုာ်သုဆူအကီၢ်အပူၤအသိးန့ၣ်တဂ့ၤ.",
			"4": "<sup>4</sup> ဒိကနၣ်မၤထွဲယတၢ်သိၣ်တၢ်သီ, ဒီးမၤတၢ်လၢယမၤလိာ်သု န့ၣ်တက့ၢ်. ယဲဒၣ်အံၤယမ့ၢ်ယွၤသုကစၢ်န့ၣ်လီၤ.",
			"5": "<sup>5</sup> တိၢ်န့ၢ်ယလုၢ်ယလၢ်တဖၣ်ဒီးယတၢ်သိၣ်တၢ်သီလၢယဟ့ၣ်သု န့ၣ်တက့ၢ်. သုမ့ၢ်မၤဒ်န့ၣ်ဒီးသုကအုၣ်က့ၤခီၣ်က့ၤသုသးသမူန့ၣ်လီၤ. ယဲဒၣ်အံၤယမ့ၢ်ယွၤန့ၣ်လီၤ.”",
			"6": "<sup>6</sup> ဒီးယွၤဟ့ၣ်လီၤတၢ်သိၣ်တၢ်ဘျၢတဖၣ်ဒ်လၢလာ်အသိးန့ၣ်လီၤ. မံဃုာ်ဒီးပှၤတဂၤလၢ်လၢ်လၢအမ့ၢ်သုဘူးသုတံၢ်န့ၣ်တဂ့ၤ.",
			"7": "<sup>7</sup> မၤမဲာ်ဆှးနပၢ်လၢတၢ်မံဃုာ်ဒီးနမိၢ်တဂ့ၤ. သုတမၤမဲာ်ဆှး နမိၢ်ဒၣ်နဲတဂ့ၤ.",
			"8": "<sup>8</sup> မၤမဲာ်ဆှးနပၢ်လၢတၢ်မံဃုာ်ဒီးနပၢ်အမါအဂုၤအဂၤတဂၤလၢ်လၢ်န့ၣ်တဂ့ၤ.",
			"9": "<sup>9</sup> နဒီပုၢ်ဝဲၢ်မုၣ်တံၢ်နီၢ်မ့တမ့ၢ်နပၢ်အဖိမုၣ်မ့ တမ့ၢ်နမိၢ်အဖိမုၣ်, နဒီပုၢ်ဝဲၢ်မုၣ်ယၢ်လၢအအိၣ်ဖျဲၣ်ထီၣ်ဒီး နၤတဟံၣ်ဃီမ့ၢ်ဂ့ၤ, လၢအအိၣ်ဖျဲၣ်လၢတၢ်လီၢ်အဂၤမ့ၢ်ဂ့ၤ န့ၣ်သုတမံဃုာ်ဒီးအီၤတဂ့ၤ.",
			"10": "<sup>10</sup> သုတမံဃုာ်ဒီးနလံၤမုၣ်တဂ့ၤ. အဂ့ၢ်ဒ်အံၤအဝဲန့ၣ်မ့ၢ်တၢ်မဲာ်ဆှးလၢနဂီၢ်လီၤ.",
			"11": "<sup>11</sup> သုတမံဃုာ်ဒီးနပၢ်အမါအဖိမုၣ်, ပှၤလၢနပၢ်ထီၣ်ဖိန့ၣ်တဂ့ၤ. အဝဲမ့ၢ်စ့ၢ်ကီးနဒီပုၢ်ဝဲၢ်မုၣ်န့ၣ်လီၤ.",
			"12": "<sup>12</sup> သုတမံဃုာ်ဒီးနပၢ်အဒီပုၢ်ဝဲၢ်မုၣ်န့ၣ်တဂ့ၤ, အဂ့ၢ်ဒ်အံၤ, မ့ၢ်နပၢ်အဘူးအတံၢ်န့ၣ်လီၤ.",
			"13": "<sup>13</sup> သုတမံဃုာ်ဒီးနမိၢ်အဒီပုၢ်ဝဲၢ်မုၣ်န့ၣ်တဂ့ၤ. အဂ့ၢ်ဒ်အံၤ, မ့ၢ်နမိၢ်အဘူးအတံၢ်န့ၣ်လီၤ.",
			"14": "<sup>14</sup> သုတမံဃုာ်ဒီးနဖါတံၢ်အမါတဂ့ၤ. အဝဲန့ၣ်မ့ၢ်နမုၢ်ဂၢ်လီၤ.",
			"15": "<sup>15</sup> သုတမံဃုာ်ဒီးနဒဲၣ်မုၣ်တဂ့ၤ. အဝဲန့ၣ်မ့ၢ်နဖိခွါအမါလီၤ.",
			"16": "<sup>16</sup> သုတမံဃုာ်ဒီးနဒီပုၢ်ဝဲၢ်အမါတဂ့ၤ. အဝဲန့ၣ်မ့ၢ်နဒီပုၢ်ဝဲၢ်ခွါအမါလီၤ.",
			"17": "<sup>17</sup> သုတမံဃုာ်ဒီးပိာ်မုၣ်လၢနမံဃုာ်ဒီးအီၤတဂၤအဖိမုၣ်မ့ၢ်ဂ့ၤ, အလံၤမုၣ်မ့ၢ်ဂ့ၤန့ၣ်တဂ့ၤ. အဝဲသ့ၣ်တဖၣ်န့ၣ်မ့ၢ်နဘူးနတံၢ်လီၤ. နမ့ၢ်မံဃုာ်ဒီးနမၤတၢ်အၢတၢ်သီန့ၣ်လီၤ.",
			"18": "<sup>18</sup> သုတဟံးန့ၢ်နမါအဒီပုၢ်ဝဲၢ်မုၣ်ဒ်နမါအသိးဖဲနမါမူဒံးအဖၢမုၢ်န့ၣ်တဂ့ၤ.",
			"19": "<sup>19</sup> သုတမံဃုာ်ဒီးပိာ်မုၣ်တဂၤလၢအသွံၣ်ဟဲန့ၣ်တဂ့ၤ. အဂ့ၢ်ဒ်အံၤ, ဒ်တၢ်ဘူၣ်တၢ်ဘါအလုၢ်အလၢ်အိၣ်ဝဲအသိးန့ၣ်အဝဲ တကဆှီဝဲဒၣ်ဘၣ်.",
			"20": "<sup>20</sup> သုတမံဃုာ်ဒီးပှၤလၢနဃၢၤအမါန့ၣ်တဂ့ၤ. တၢ်န့ၣ်ကမၤတ ကဆှီနၤဒ်တၢ်ဘူၣ်တၢ်ဘါအလုၢ်အလၢ်အိၣ်ဝဲအသိးန့ၣ်လီၤ.",
			"21": "<sup>21</sup> ဟ့ၣ်နဖိနီတဂၤလၢတၢ်ကဆူးကဲၤထီၣ်အီၤလၢတၢ်ဘါထီၣ်မိလး အဂီၢ်တဂ့ၤ. အဂ့ၢ်ဒ်အံၤ, ကကဲထီၣ်တၢ်မဲာ်ဆှးလၢကစၢ်ယွၤ အမံၤအဂီၢ်န့ၣ်လီၤ.",
			"22": "<sup>22</sup> ပိာ်ခွါတဘၣ်မံဃုာ်ဒီးပိာ်ခွါဒ်အမံဃုာ်ဒီး ပိာ်မုၣ်တဂၤအသိးန့ၣ်ဘၣ်. မ့ၢ်တၢ်သးဘၣ်အၢလၢယွၤလီၤ.",
			"23": "<sup>23</sup> ပိာ်ခွါမ့ၢ်ဂ့ၤပိာ်မုၣ်မ့ၢ်ဂ့ၤတဘၣ်မံဃုာ်ဒီးဆၣ်ဖိကီၢ်ဖိဘၣ်. အဝဲန့ၣ်မ့ၢ်တၢ်အၢတၢ်သီလီၤ.",
			"24": "<sup>24</sup> မၤဘၣ်အၢသုသးလၢတၢ်တဖၣ်အံၤနီတမံၤတဂ့ၤ. အဂ့ၢ်ဒ်အံၤ, ပှၤကလုာ်တဖၣ်လၢယဟီထီၣ်ကွံာ်လၢသုမဲာ်ညါန့ၣ်မၤဘၣ်အၢအသးလၢ တၢ်တဖၣ်အံၤန့ၣ်လီၤ.",
			"25": "<sup>25</sup> အဝဲသ့ၣ်အတၢ်မၤတဖၣ်အံၤမၤဘၣ်အၢထံကီၢ်လီၤ. လၢတၢ်န့ၣ်အဃိယွၤစံၣ်ညီၣ်ထံကီၢ်, ဒီးညိကွံာ်ပှၤအိၣ်လၢအပူၤ န့ၣ်လီၤ.",
			"26": "<sup>26</sup> အဝဲသ့ၣ်မၤတၢ်သးဘၣ်အၢတဖၣ်အံၤဒီးမၤဘၣ်အၢထံကီၢ်, မ့မ့ၢ်မၤသုဝဲတဂ့ၤ.",
			"27": "<sup>27</sup> သုဝဲသ့ၣ်ခဲလၢာ်ပှၤအံၣ်စရ့လးဖိမ့ၢ်ဂ့ၤပှၤတခီဘီမုၢ်ဖိအိၣ်လၢ သုကျါမ့ၢ်ဂ့ၤကဘၣ်စူၢ်ယွၤအတၢ်သိၣ်တၢ်သီဒီးအတၢ်မၤလိာ် တဖၣ်န့ၣ်လီၤ.",
			"28": "<sup>28</sup> အန့ၣ်တစု, ကီၢ်န့ၣ်တဟီထီၣ်ကွံာ်ဘၣ်သုဒ်အညိကွံာ်ပှၤကလုာ်တဖၣ်လၢ အအိၣ်ဆိပာ်စၢၤလၢသုမဲာ်ညါန့ၣ်ဘၣ်.",
			"29": "<sup>29</sup> အဂ့ၢ်ဒ်အံၤကယဲၢ်ပှၤတဂၤလၢ်လၢ်လၢအမၤတၢ်သးဘၣ်အၢအံၤ, တဘၣ်တၢ်ပာ်လၢၤအီၤဒ်ပှၤတဂၤလၢယွၤအပှၤဂီၢ်မုၢ်အကျါလၢၤဘၣ်.",
			"30": "<sup>30</sup> ဒီးယွၤစံးဝဲဒၣ်, “စူၢ်တၢ်မၤလိာ်လၢယဟ့ၣ်လီၤသုဒီးမၤထွဲပှၤ ကလုာ်လၢအအိၣ်တ့ၢ်ဆိဝဲလၢသုမဲာ်ညါတဖၣ်အလုၢ်အလၢ်တဂ့ၤ. မၤဘၣ်အၢလီၤသုသးလၢတၢ်မၤတဖၣ်အံၤန့ၣ်တဂ့ၤ. ယမ့ၢ်ယွၤ, သုကစၢ်န့ၣ်လီၤ.”"
		},
		"19": {
			"1": "<sup>1</sup> ဒီးယွၤစံးဘၣ်စီၤမိၤၡ့, လၢကစံးဘၣ်ပှၤအံၣ်စရ့လးအပှၤဂီၢ်မုၢ်, “ကဲထီၣ်ပှၤစီဆှံတက့ၢ်. အဂ့ၢ်ဒ်အံၤယၤ, ယွၤသုကစၢ်ယွၤ, န့ၣ်စီဆှံဝဲလီၤ.",
			"3": "<sup>3</sup> ပှၤကိးဂၤဒဲးကဘၣ်ယူးယီၣ်အမိၢ်ဒီးအပၢ်လီၤ. ဒီးကဘၣ်ပာ်စီဆှံမုၢ်အိၣ်ဘှံးအနံၤဒ်ယမၤလိာ်တ့ၢ်အသိးန့ၣ်လီၤ. ယမ့ၢ်ယွၤ, သုကစၢ်ယွၤန့ၣ်လီၤ.",
			"4": "<sup>4</sup> ဃၣ်ကွံာ်သုသးလၢယၤဒီးဘါထီၣ်တၢ်ဂီၤတၢ်ဖီၣ်တဂ့ၤ. တ့တၢ်ဂီၤလၢတိၢ်ဘီဃါဃုာ်ဒီးထူ, စ့ဒီးဘါထီၣ်အီၤတဂ့ၤ. ယမ့ၢ်ယွၤ, သုကစၢ်ယွၤန့ၣ်လီၤ.",
			"5": "<sup>5</sup> ဒီးဖဲသုမၤသံဆၣ်ဖိကီၢ်ဖိတဒုလၢတၢ်လုၢ်မၤဃူမၤဖိး အဂီၢ်န့ၣ်တိၢ်န့ၢ်တၢ်သိၣ်တၢ်သီလၢယဟ့ၣ်လီၤသု, ဒီးယကတူၢ်လိာ်သုတၢ်လုၢ်မၤဘူၣ်န့ၣ်လီၤ.",
			"6": "<sup>6</sup> ဆၣ်ဖိကီၢ်ဖိလၢအဘၣ်တၢ်လုၢ်ထီၣ်အီၤ, အဖံးအညၣ်န့ၣ်ကဘၣ်တၢ်အီၣ်အီၤတနံၤဃီလၢအဘၣ် တၢ်မၤသံအီၤအနံၤမ့ၢ်ဂ့ၤလၢမုၢ်ဆ့ၣ်ထီၣ်တနံၤမ့ၢ်ဂ့ၤန့ၣ်လီၤ. တၢ်ဖံးတၢ်ညၣ်လၢအအိၣ်လီၤတဲာ်လၢသၢသီတသီန့ၣ်ကဘၣ်တၢ်ဆူးကဲၤ ထီၣ်ကွံာ်အီၤန့ၣ်လီၤ.",
			"7": "<sup>7</sup> အဂ့ၢ်ဒ်အံၤ, မ့ၢ်တၢ်တကဆှီဒ်တၢ်ဘူၣ်တၢ်ဘါအလုၢ်အလၢ်အိၣ်ဝဲအသိး, ဒီးပှၤတဂၤလၢ်လၢ်မ့ၢ်အီၣ်ဘၣ်အီၤန့ၣ်, ယတတူၢ်လိာ်အတၢ်လုၢ်မၤဘူၣ်န့ၣ်ဘၣ်.",
			"8": "<sup>8</sup> ပှၤတဂၤလၢ်လၢ်လၢအအီၣ်တၢ်ဖံးတၢ်ညၣ်လၢအအိၣ်လီၤတဲာ်န့ၣ်မ့ၢ် အမၤဘၣ်အၢတၢ်လုၢ်စီဆှံလၢအဘၣ်တၢ်လုၢ်ထီၣ်အီၤဆူယွၤအအိၣ်, ဒီးအဝဲဒၣ်တဘၣ်တၢ်ပာ်လၢၤအီၤဒ် ပှၤတဂၤလၢယပှၤဂီၢ်မုၢ်အကျါလၢၤဘၣ်န့ၣ်လီၤ.",
			"9": "<sup>9</sup> ဖဲသုကူးက့ၤသုဘုလၢစံာ် ပျီပူၤန့ၣ်သုတဘၣ်ကူးတုၤလၢအသနၢၣ်န့ၣ်ဘၣ်. ဒီးသုတဘၣ်က့ၤကဒါက့ၤဆူသုလီၢ်ခံဒီးကူးက့ၤဘုစဲၤလၢ အအိၣ်လီၤတဲာ်တဖၣ်န့ၣ်ဘၣ်.",
			"10": "<sup>10</sup> ဒဲးစပံးသၣ်လၢသုစပံးလီၢ်တုၤအလၢာ်တဂ့ၤ. ထၢထီၣ်စပံးသၣ်လၢအလီၤဆှုတဖၣ်လၢသုစပံးလီၢ်ပူၤတုၤ အလၢာ်တဂ့ၤ. သုကဘၣ်ပာ်တီၢ်အီၤလၢပှၤဖှီၣ်ဖိယာ်ဖိဒီးပှၤတ ခီဘီမုၢ်ဖိတဖၣ်အဂီၢ်န့ၣ်လီၤ. ယမ့ၢ်ယွၤ, သုကစၢ်ယွၤန့ၣ်လီၤ.",
			"11": "<sup>11</sup> သုတဟုၣ်တၢ်တဂ့ၤ, ဒီးသုတလီတၢ်တဂ့ၤ, ဒီးသုတကတိၤကဘျံးကဘျၣ်လိာ်သုသးတဂ့ၤ.",
			"12": "<sup>12</sup> တၢ်အၢၣ်လီၤအီလီၤလၢသုမၤလၢပှဲၤအီၤတန့ၢ်န့ၣ်အၢၣ်လီၤအီ လီၤလၢယမံၤအပူၤတဂ့ၤ. တၢ်န့ၣ်မ့ၢ်တၢ်မၤမဲာ်ဆှးယမံၤန့ၣ်လီၤ. ယဲဒၣ်အံၤယမ့ၢ်ယွၤ, သုကစၢ်ယွၤန့ၣ်လီၤ.",
			"13": "<sup>13</sup> သုတအီၣ်ကဘျံးကဘျၣ်ပှၤလၢသုဃၢၤအတၢ်တဂ့ၤ, ဂုာ်န့ၢ်အတၢ်တဂ့ၤ. ပှၤလၢအဒိးလဲအသးတဂၤအဘူးအလဲ န့ၣ်ဒုးအိၣ်ဒီးနၤသီတနၤကျၢၤတုၤမုၢ်ဆ့ၣ်ထီၣ်တဂ့ၤ.",
			"14": "<sup>14</sup> ဆိၣ်အၢပှၤနၢ်တအၢတဂ့ၤ, ပာ်လီၤတၢ်လီၤဃံၤအလီၢ်လၢပှၤမဲာ်ဘျီၣ်အမဲာ်ညါတဂ့ၤ. ဒီးသုကဘၣ်ပျံၤသုကစၢ်ယွၤလီၤ. ယဲဒၣ်အံၤယမ့ၢ်ယွၤ, သုကစၢ်ယွၤန့ၣ်လီၤ.",
			"15": "<sup>15</sup> လၢတၢ်စံၣ်ညီၣ်အပူၤန့ၣ်မၤတၢ်တတီတလိၤတဂ့ၤ. ကွၢ်မဲာ်ပှၤဖှီၣ်ဖိဒီးပျံၤပှၤထူးပှၤတီၤတဂ့ၤ. သုဘၣ်စံၣ်ညီၣ်ပှၤလၢသုဃၢၤတီတီလိၤလိၤလီၤ.",
			"16": "<sup>16</sup> သုတရၤလီၤတၢ်ကတိၤကဘျံးကဘျၣ်ဘၣ်ဃးပှၤတဂၤလၢ်လၢ်အဂ့ၢ်တဂ့ၤ. ဖဲပှၤတဂၤဂၤဘၣ်ကွၢ်ဆၢၣ်မဲာ်ဒီးကွီၢ်လၢအ သးသမူကပူၤဖျဲးအဂီၢ်န့ၣ်သုတၢ်အုၣ်သးကဘၣ်မ့ၢ်တၢ်မၤစၢၤလၢအဂီၢ်န့ၣ်လီၤ. ယဲဒၣ်အံၤယမ့ၢ်ယွၤလီၤ.",
			"17": "<sup>17</sup> သးဟ့သုဒီပုၢ်ဝဲၢ်လၢသုသးကံၢ်ပူၤတဂ့ၤ. မ့မ့ၢ်မၤလိၤမၤဘၣ်က့ၤသုသးဒီးအီၤဒ်သိးသုသု တမၤဘၣ်တၢ်ဒဲးဘးလၢအဃိတဂ့ၤန့ၣ်တက့ၢ်.",
			"18": "<sup>18</sup> မၤဆၢတၢ်အၢလၢပှၤနီတဂၤတဂ့ၤ. ဒီးသးဟ့စ့ၢ်ကီးအီၤတဂ့ၤ. မ့မ့ၢ်အဲၣ်ပှၤလၢသုဃၢၤဒ်သု အဲၣ်လီၤသုသးဒၣ်ဝဲအသိးန့ၣ်တက့ၢ်. ယဲဒၣ်အံၤယမ့ၢ်ယွၤလီၤ.",
			"19": "<sup>19</sup> တိၢ်န့ၢ်ယတၢ်မၤလိာ်တဖၣ်တက့ၢ်. ဒုးဒၢထီၣ်သုဆၣ်ဖိကီၢ်ဖိလၢအကလုာ်လီၤဆီလိာ်အသးန့ၣ်တဂ့ၤ. ဖှံလီၤတၢ်ချံခံမံၤလၢအလီၤဆီလိာ်အသးလၢသုစံာ်ပူၤတဂ့ၤ. ဒီးကူထီၣ်သိးထီၣ်တၢ်ကူတၢ်သိးလၢအဘၣ်တၢ်မၤအီၤလၢလုၣ်လီၤ ဆီလိာ်အသးခံမံၤန့ၣ်တဂ့ၤ.",
			"20": "<sup>20</sup> ဒီးပှၤမ့ၢ်မံဃုာ်ဒီးကုၢ်ပိာ်မုၣ်တဂၤလၢအဘၣ်တၢ်အဲၣ်တီပာ်အီၤ ဒီးပှၤအဂၤတဂၤ, ဒီးတဘၣ်တၢ်ပှ့ၤက့ၤဒံးဘၣ်အီၤမ့ၢ်ဂ့ၤ, တၢ်တဟ့ၣ်ဒံးဘၣ်အတၢ်ထူၣ်ဖျဲးမ့ၢ်ဂ့ၤဒီး, အဝဲသ့ၣ်ကဘၣ်တၢ်စံၣ်ညီၣ်အီၤလီၤ. တဘၣ်တၢ်မၤသံအီၤဘၣ်. အဂ့ၢ်ဒ်အံၤ, မ့ၢ်ဒံးဒၣ်ကုၢ်ပိာ်မုၣ်တဂၤအဃိလီၤ.",
			"21": "<sup>21</sup> ဒီးပိာ်ခွါန့ၣ်ကဘၣ်ဟဲစိာ်သိဖါတဒုဆူတၢ် ဘူၣ်ထီၣ်ဘါထီၣ်ယွၤအဒဲအကျဲစၢၤလၢတၢ်လုၢ်တၢ်ကမၣ်အဂီၢ်န့ၣ်လီၤ.",
			"22": "<sup>22</sup> ဒီးပှၤလုၢ်တၢ်အခိၣ်ကဘၣ်မၤတၢ်ဘူၣ်တၢ်ဘါအလုၢ် အလၢ်ဘၣ်ဃးတၢ်မၤကဆှီထီၣ်လၢကသုးကွံာ်ပိာ်ခွါန့ၣ်အတၢ်ဒဲးဘး, ဒီးကစၢ်ယွၤကပျၢ်အတၢ်ကမၣ်န့ၣ်လီၤ.",
			"23": "<sup>23</sup> ဒီးတုၤသုလဲၤနုာ်လီၤဆူကီၢ်ကနၤဧၣ်အပူၤ, ဒီးသူၣ်လီၤတၢ်သူတၢ်သၣ်အမုၢ်တဖၣ်န့ၣ်သုဘၣ်ပာ်သ့ၣ်သၣ်တဖၣ် အံၤလၢအခီၣ်ထံးသၢနံၣ်န့ၣ်ဒ်တၢ်တကဆှီဘၣ်ဝဲန့ၣ်လီၤ. ဒီးအကတီၢ်ဝဲန့ၣ်န့ၣ်သုတဘၣ်အီၣ်အီၤဘၣ်.",
			"24": "<sup>24</sup> ဒီးလၢလွံၢ်နံၣ်တနံၣ်န့ၣ်ကယဲၢ်တၢ်သၣ်ခဲလၢာ်ကကဲထီၣ်တၢ်စီ ဆှံလၢတၢ်စံးထီၣ်ပတြၢၤယွၤအဂီၢ်လီၤ.",
			"25": "<sup>25</sup> ဒီးယဲၢ်နံၣ်တနံၣ်န့ၣ်သုကအီၣ်အသၣ်ဒ်သိးအကမၤအါထီၣ်တၢ်လၢသု ဂီၢ်လီၤ. ယဲဒၣ်အံၤယမ့ၢ်ယွၤ, သုကစၢ်ယွၤန့ၣ်လီၤ.",
			"26": "<sup>26</sup> အီၣ်တၢ်ဖံးတၢ်ညၣ်လၢအအိၣ်ဒီးအသွံၣ်အဖၢမုၢ်န့ၣ်တဂ့ၤ. ဒီးမၤမုၣ်ကီၤလံၢ်အတၢ်မၤတဂ့ၤ.",
			"27": "<sup>27</sup> သုတတံာ်ကဝီၤသုခိၣ်သူအထိးနါတဂ့ၤမ့တမ့ၢ်သု တတံာ်တဲာ်သုခၣ်ဆူၣ်အထိးနါတဂ့ၤ.",
			"28": "<sup>28</sup> သုတဂဲာ်သုညၣ်လၢပှၤသံအဃိတဂ့ၤ. ဒီးသုတဆဲးတၢ်ပနီၣ်လၢသုလိၤတဂ့ၤ. ယဲဒၣ်အံၤယမ့ၢ်ယွၤလီၤ.",
			"29": "<sup>29</sup> သုတမၤဟးဂီၤသုဖိမုၣ်တဖၣ်လၢကကဲထီၣ်ဃဲသဲမုၣ်လၢတၢ်လုၢ်ဟံၣ်အပူၤတဂ့ၤ. သုမ့ၢ်မၤဒ်န့ၣ်ဒီးသုကကဲထီၣ်ပှၤဃၣ်အသးဆူကစၢ်အဂၤတဖၣ်အအိၣ် ဒီးကီၢ်အံၤကပှဲၤဒီးတၢ်အၢတၢ်သီန့ၣ်လီၤ.",
			"30": "<sup>30</sup> သုဘၣ်တိၢ်န့ၢ်မုၢ်အိၣ်ဘှံးအနံၤ, ဒီးယူးယီၣ်တၢ်ဘူၣ်ထီၣ်ဘါထီၣ်ယွၤအလီၢ်န့ၣ်လီၤ. ယဲဒၣ်အံၤယမ့ၢ်ယွၤလီၤ.",
			"31": "<sup>31</sup> လဲၤဆူပှၤမၤန့ၢ်ပှၤသံအကလၤအအိၣ်ဒီးဟံးန့ၢ်အတၢ်ကူၣ်လိာ်တဂ့ၤ. နမ့ၢ်မၤဒ်န့ၣ်ဒီးနကကဲထီၣ်တၢ်တကဆှီဘၣ်န့ၣ်လီၤ. ယဲဒၣ်အံၤယမ့ၢ်ယွၤ, သုကစၢ်ယွၤန့ၣ်လီၤ.",
			"32": "<sup>32</sup> ယူးယီၣ်ပှၤသူၣ်က့သးပှၢ်တဖၣ်ဒီးမၤလၤကပီၤအီၤတက့ၢ်. ပျံၤယၤတက့ၢ်. ယဲဒၣ်အံၤယမ့ၢ်ယွၤလီၤ.",
			"33": "<sup>33</sup> မၤနးမၤဖှီၣ်ပှၤတခီဘီမုၢ်ဖိတဖၣ်လၢအအိၣ်လၢသုကီၢ်ပူၤန့ၣ်တဂ့ၤ.",
			"34": "<sup>34</sup> မၤအီၤဒ်သုမၤဘၣ်ပှၤအံၣ်စရ့လးဖိကဒဲကဒဲအသိးန့ၣ်တက့ၢ်. ဒီးအဲၣ်အီၤဒ်သုအဲၣ်လီၤသုသးအသိးန့ၣ်တက့ၢ်. သ့ၣ်နီၣ်ထီၣ်က့ၤလၢတဘျီသုမ့ၢ်ပှၤတခီဘီမုၢ် ဖိလၢကီၢ်အဲၤကူပတူးအပူၤန့ၣ်တက့ၢ်. ယဲဒၣ်အံၤယမ့ၢ်ယွၤ, သုကစၢ်ယွၤန့ၣ်လီၤ.",
			"35": "<sup>35</sup> သုတမၤတၢ်တတီတလိၤလၢပှၤနီတဂၤလၢနီၣ်ထိၣ်မ့ၢ်ဂ့ၤ, စီၤပီၢ်မ့ၢ်ဂ့ၤ, ဒီးနီၣ်ဃီၣ်တၢ်မ့ၢ်ဂ့ၤန့ၣ်တဂ့ၤ.",
			"36": "<sup>36</sup> သုဘၣ်အိၣ်ဒီးနီၣ်ထိၣ်အတီအလိၤ, စီၤပီၢ်အတီအလိၤဒီးနီၣ်ဃီၣ်အတီအလိၤလီၤ. ယဲဒၣ်အံၤယမ့ၢ်ယွၤ, သုကစၢ်ယွၤလၢအထုးထီၣ်သုလၢကီၢ်အဲၤကူပတူးအပူၤန့ၣ်လီၤ.",
			"37": "<sup>37</sup> ဒီးသုဘၣ်တိၢ်န့ၢ်ယတၢ်မၤလိာ်ဒီးယတၢ်သိၣ်တၢ်သီတဖၣ်န့ၣ်လီၤ. ယဲဒၣ်အံၤယမ့ၢ်ယွၤန့ၣ်လီၤ.”"
		},
		"20": {
			"1": "<sup>1</sup> ဒီးယွၤစံးဘၣ်စီၤမိၤၡ့, လၢကစံးဘၣ်ပှၤအံၣ်စရ့လးဖိတဖၣ်, “ကယဲၢ်ပှၤတဂၤဂၤလၢသုကျါမ့ၢ်ဂ့ၤ, ပှၤတခီဘီမုၢ်ဖိအိၣ်လၢသုကျါမ့ၢ်ဂ့ၤ, လၢအဟ့ၣ်လီၤအဖိအလံၤတဂၤဂၤလၢတၢ်ဘူၣ်ထီၣ်ဘါထီၣ်ကစၢ်မိလးန့ၣ် ကဘၣ်တၢ်ကွံာ်သံအီၤလၢလၢၢ်လၢပှၤဂီၢ်မုၢ်န့ၣ်လီၤ.",
			"3": "<sup>3</sup> ကယဲၢ်ပှၤတဂၤလၢ်လၢ်လၢအဟ့ၣ်လီၤအဖိတဂၤဂၤဆူကစၢ်မိလးဒီးမၤ တကဆှီယလီၢ်စီဆှံဒီးမၤဘၣ်အၢယမံၤစီဆှံန့ၣ်ယ ကထီဒါအီၤဒီးကဘၣ်တၢ်ပာ်အီၤဒ်အတမ့ၢ်လၢၤဘၣ်ပှၤတဂၤလၢယပှၤ ဂီၢ်မုၢ်အကျါလၢၤဘၣ်န့ၣ်လီၤ.",
			"4": "<sup>4</sup> ဘၣ်ဆၣ်ဒီးပှၤဂီၢ်မုၢ်မ့ၢ်ကွၢ်ကပာ်ကွံာ်တၢ်လၢအမၤဝဲဒီးတမၤသံကွံာ်အီၤဘၣ်န့ၣ်,",
			"5": "<sup>5</sup> ယနီၢ်ကစၢ်ဒၣ်ယဲယကထီဒါပှၤတဂၤန့ၣ်ဒီးအဒူၣ်ဖိထၢဖိခဲလၢာ်, ဒီးပှၤကိးဂၤဒဲးလၢအမၤထွဲအခံဒီးအသးတတီဘၣ်ဒီးယၤဘၣ်, ဒီးဘါထီၣ်မိလးန့ၣ်ယတပာ်အီၤဒ်ယပှၤဂီၢ်မုၢ်အသိးလၢၤဘၣ်.",
			"6": "<sup>6</sup> ဒီးကယဲၢ်ပှၤတဂၤဂၤလၢအလဲၤဃ့တၢ်ဟ့ၣ်ကူၣ်ဟ့ၣ်ဖးလၢပှၤကတိၤ တၢ်ဒီးပှၤသံအကလၤတဖၣ်န့ၣ်ယကထီဒါအီၤဒီးယ တပာ်အီၤဒ်ပှၤတဂၤလၢယပှၤဂီၢ်မုၢ်အကျါလၢၤဘၣ်.",
			"7": "<sup>7</sup> ဒီးမၤစီဆှံလီၤသုသးဒီးကဲထီၣ်ပှၤစီဆှံတက့ၢ်. အဂ့ၢ်ဒ်အံၤ, ယမ့ၢ်ယွၤ, သုကစၢ်ယွၤန့ၣ်လီၤ.",
			"8": "<sup>8</sup> သုဘၣ်တိၢ်န့ၢ်ယတၢ်သိၣ်တၢ်သီတဖၣ်န့ၣ်လီၤ. အဂ့ၢ်ဒ်အံၤ, ယမ့ၢ်ယွၤလၢအမၤစီဆှံသုလီၤ.",
			"9": "<sup>9</sup> ဒီးကယဲၢ်ပှၤတဂၤဂၤလၢအဆိၣ်အၢအမိၢ်အပၢ်န့ၣ်ကဘၣ်တၢ်မၤသံအီၤ န့ၣ်လီၤ. ပှၤလၢအဆိၣ်အၢအမိၢ်အပၢ်န့ၣ်အိၣ်ဒီးတၢ်ကမၣ်လၢကြၢးဘၣ်တၢ်မၤသံအီၤန့ၣ်လီၤ.",
			"10": "<sup>10</sup> ဒီးပှၤလၢအအဲၣ်ဘၢအမါဒီးမံဃုာ်ဒီးပှၤလၢအဃၢၤအမါန့ၣ်, ကဘၣ်တၢ်မၤသံကွံာ်အီၤခံဂၤလိာ်လီၤ.",
			"11": "<sup>11</sup> ဒီးပှၤလၢအမံဃုာ်ဒီးအပၢ်အမါတဂၤန့ၣ်မ့ၢ်အမၤမဲာ်ဆှးအပၢ်လီၤ. ဒီးကဘၣ်တၢ်မၤသံကွံာ်အီၤခံဂၤလိာ်န့ၣ်လီၤ. အဝဲသ့ၣ်အိၣ်ဒီးတၢ်ကမၣ်လၢကြၢးဘၣ်တၢ်မၤသံအီၤန့ၣ်လီၤ.",
			"12": "<sup>12</sup> ဒီးပှၤလၢအမံဃုာ်ဒီးအဒဲၣ်မုၣ်န့ၣ်, ကဘၣ်တၢ်မၤသံကွံာ်အီၤခံဂၤလိာ်န့ၣ်လီၤ. အဝဲသ့ၣ်အိၣ်ဒီးတၢ်ကမၣ်လၢကြၢးဘၣ်တၢ်မၤသံအီၤန့ၣ်လီၤ.",
			"13": "<sup>13</sup> ဒီးပှၤပိာ်ခွါတဂၤလၢအမံဃုာ်ဒီးပိာ်ခွါအဂၤတဂၤန့ၣ်မ့ၢ်အမၤတၢ်လီၤသးဘၣ်အၢလီၤ. ဒီးပှၤခံဂၤလိာ်အံၤကဘၣ်တၢ်မၤသံကွံာ်အီၤန့ၣ်လီၤ. အဝဲသ့ၣ်အိၣ်ဒီးတၢ်ကမၣ်လၢကြၢးဘၣ်တၢ်မၤသံအီၤန့ၣ်လီၤ.",
			"14": "<sup>14</sup> ပှၤလၢအဟံးန့ၢ်ပိာ်မုၣ်တဂၤဒီးပိာ်မုၣ်န့ၣ်အမိၢ်ဒ်အမါအသိးန့ၣ်, မၤတ့ၢ်ဝဲတၢ်မဲာ်ဆှးလီၤ. ပှၤသၢဂၤလိာ်အံၤကဘၣ်တၢ်ဆိၣ်ကဲၤကွံာ်အီၤလၢမ့ၣ်အူဒ်သိးတၢ် အၢတၢ်သီအသုတအိၣ်လၢသုကျါတဂ့ၤလီၤ.",
			"15": "<sup>15</sup> ပှၤလၢအမံဃုာ်ဒီးဆၣ်ဖိကီၢ်ဖိတဒုန့ၣ်အဝဲဒီးဆၣ်ဖိကီၢ်ဖိန့ၣ်က ဘၣ်တၢ်မၤသံကွံာ်အီၤန့ၣ်လီၤ.",
			"16": "<sup>16</sup> ပိာ်မုၣ်လၢအမံဃုာ်ဒီးဆၣ်ဖိကီၢ်ဖိတဒုန့ၣ်, အဝဲဒီးဆၣ်ဖိကီၢ်ဖိ တဒုန့ၣ်ကဘၣ်တၢ်မၤသံကွံာ်အီၤန့ၣ်လီၤ. အဝဲသ့ၣ်အိၣ်ဒီးတၢ်ကမၣ်လၢကြၢးဘၣ်တၢ်မၤသံအီၤန့ၣ်လီၤ.",
			"17": "<sup>17</sup> ပှၤလၢအဟံးန့ၢ်အဒီပုၢ်ဝဲၢ်မုၣ်မ့ၢ်ဂ့ၤ, အပၢ်မ့တမ့ၢ်အမိၢ်အဖိ မုၣ်မ့ၢ်ဂ့ၤကဘၣ်တၢ်မၤမဲာ်ဆှးအီၤလၢကမျၢၢ်အမဲာ်ညါဒီးကဘၣ် တၢ်နီၣ်ဟးထီၣ်ကွံာ်အီၤလၢကမျၢၢ်အကျါန့ၣ်လီၤ. မ့ၢ်လၢအမံဃုာ်ဒီးအဒီပုၢ်ဝဲၢ်မုၣ်အဃိကဘၣ် တူၢ်အတၢ်ဒဲးဘးအဘူးအလဲန့ၣ်လီၤ.",
			"18": "<sup>18</sup> ပှၤလၢအမံဃုာ်ဒီးပိာ်မုၣ်တဂၤဖဲအသွံၣ်ဟဲအကတီၢ် န့ၣ်အဝဲသ့ၣ်ခံဂၤလိာ်ကဘၣ်တၢ်နီၣ်ဟးကွံာ်အီၤလၢကမျၢၢ် အကျါလီၤ. အဂ့ၢ်ဒ်အံၤ, မ့ၢ်လၢအခီပတာ်တၢ်သိၣ်တၢ်သီဘၣ်ဃးဒီးတၢ်တ ကဆှီဘၣ်ဒ်တၢ်ဘူၣ်တၢ်ဘါအလုၢ်အလၢ်အိၣ်ဝဲအသိးအဃိန့ၣ်လီၤ.",
			"19": "<sup>19</sup> ပှၤလၢအမံဃုာ်ဒီးအမုၢ်ဂၢ်န့ၣ်, အဝဲသ့ၣ်ခံဂၤလိာ်ကဘၣ်တူၢ်အတၢ်ဒဲးဘးအဘူးအလဲန့ၣ်လီၤ.",
			"20": "<sup>20</sup> ပှၤလၢအမံဃုာ်ဒီးအဖါတံၢ်အမါန့ၣ်မ့ၢ်အမၤမဲာ်ဆှးအဖါတံၢ်လီၤ. အဝဲဒီးပိာ်မုၣ်န့ၣ်ကဘၣ်တူၢ်တၢ်စံၣ်ညီၣ်ဒီးကသံဝဲတူာ်ဖိလီၤ.",
			"21": "<sup>21</sup> ပှၤလၢအဟံးန့ၢ်အဒီပုၢ်ဝဲၢ်ခွါအမါဒ်အမါအသိးန့ၣ်, အဝဲသ့ၣ်ခံဂၤလိာ်ကဘၣ်သံတူာ်ဖိန့ၣ်လီၤ. အဂ့ၢ်ဒ်အံၤ, အဝဲသ့ၣ်မၤတၢ်လၢအတကဆှီဘၣ်ဒ်တၢ်ဘူၣ်တၢ်ဘါအလုၢ် အလၢ်အိၣ်ဝဲအသိးဒီးမၤမဲာ်ဆှးအဒီပုၢ်ဝဲၢ်ခွါန့ၣ်လီၤ.”",
			"22": "<sup>22</sup> ဒီးယွၤစံးဝဲဒၣ်, “သုဘၣ်တိၢ်န့ၢ်ယတၢ်သိၣ်တၢ်သီဒီးတၢ်မၤလိာ်တဖၣ်, ဒ်သိးသုသုတဘၣ်တၢ်ဘှိးထီၣ်ကွံာ်သုလၢကီၢ်က နၤဧၣ်လၢယဆှၢနုာ်သုဆူအပူၤတဂ့ၤအဂီၢ်န့ၣ်လီၤ.",
			"23": "<sup>23</sup> မၤထွဲပှၤကလုာ်တဖၣ်လၢယဟီထီၣ်ကွံာ်အီၤလၢသုမဲာ်ညါအလုၢ်အလၢ် တဂ့ၤ. အဂ့ၢ်ဒ်အံၤ, အဝဲသ့ၣ်အတၢ်မၤခဲလၢာ်န့ၣ်ယသးဘၣ်အၢလီၤ.",
			"24": "<sup>24</sup> ဒီးယအၢၣ်လီၤအီလီၤတၢ်ဒီးသုလၢကီၢ်လၢအယွၤဝဲဒီးတၢ်နုၢ် ထံဒီးကနဲစီန့ၣ်ကမ့ၢ်သုတၢ်န့ၢ်သါန့ၣ်လီၤ. ယဲဒၣ်အံၤယမ့ၢ်ယွၤသုကစၢ်ယွၤလၢအပာ်လီၤဆီသုဒီးပှၤကလုာ် ဂၤတဖၣ်န့ၣ်လီၤ.",
			"25": "<sup>25</sup> မၤသးဒ်န့ၣ်ဒီး, သုဘၣ်နီၤဖးဆၣ် ဖိကီၢ်ဖိဒီးထိၣ်ဖိလံာ်ဖိလၢအကဆှီဒီးတကဆှီဘၣ်န့ၣ်လီၤ. ဒီးသုတဘၣ်မၤဘၣ်အၢသုသးလၢဆၣ်ဖိကီၢ်ဖိဒီးထိၣ်ဖိ လံာ်ဖိလၢယပာ်လီၤဖးဒီးသုလၢအတကဆှီဘၣ်န့ၣ်တဂ့ၤ.",
			"26": "<sup>26</sup> ဒီးသုကဘၣ်စီဆှံလၢယဂီၢ်လီၤ. အဂ့ၢ်ဒ်အံၤ, တၢ်လၢယၤယွၤအံၤယစီဆှံဝဲဒၣ်န့ၣ်လီၤ. ဒီးယပာ်လီၤဆီသုဒီးပှၤကလုာ်ဂၤတဖၣ်ဒ်သိးသုကမ့ၢ်ယတၢ်လီၤ.",
			"27": "<sup>27</sup> ဒီးကယဲၢ်ပှၤတဂၤလၢ်လၢ်, ပိာ်မုၣ်မ့ၢ်ဂ့ၤ, ပိာ်ခွါမ့ၢ်ဂ့ၤ, လၢအလဲၤဃ့တၢ်ဟ့ၣ်ကူၣ်ဟ့ၣ်ဖးလၢပှၤသံအကလၤန့ၣ်ကဘၣ်တၢ် ကွံာ်သံအီၤလၢလၢၢ်န့ၣ်လီၤ. ပှၤတဂၤလၢ်လၢ်လၢအမၤတၢ်အံၤန့ၣ်အိၣ်ဒီးတၢ်ကမၣ်လၢကြၢးဘၣ်တၢ် မၤသံအီၤန့ၣ်လီၤ.”"
		},
		"21": {
			"1": "<sup>1</sup> ဒီးယွၤမၤလိာ်စီၤမိၤၡ့လၢကတဲဘၣ်ပှၤလုၢ်တၢ်အခိၣ်တဖၣ်လၢအလီၤစၢၤလၢစီၤအၤဟရိၣ်လၢ, “ပှၤလုၢ်တၢ်အခိၣ်တဘၣ်မၤတကဆှီအသးနီတဂၤဒ်တၢ်ဘူၣ်တၢ် ဘါအလုၢ်အလၢ်အိၣ်ဝဲအသိးလၢတၢ်မၤတၢ်တမံၤမံၤဖဲအဘူး အတံၢ်တဂၤအတၢ်သံအမူးအပူၤ,",
			"2": "<sup>2</sup> မ့တမ့ၢ်ဘၣ်လၢတၢ်န့ၣ်မ့ၢ်အဝဲအမိၢ်, အပၢ်, အဖိခွါ, အဖိမုၣ်, အဒီပုၢ်ဝဲၢ်ခွါ,",
			"3": "<sup>3</sup> မ့တမ့ၢ်အဒီပုၢ်ဝဲၢ်မုၣ်လၢအအိၣ်ဆိးသဘျ့လၢအဝဲအဟံၣ်ပူၤအဃိဘၣ်န့ၣ်လီၤ.",
			"4": "<sup>4</sup> အဝဲတဘၣ်မၤတကဆှီဘၣ်အသးဖဲပှၤတဖၣ်လၢအဒီဘူး ဒီးအီၤခီဖျိတၢ်တ့တၢ်ဖျီ, သံဝဲန့ၣ်ဘၣ်.",
			"5": "<sup>5</sup> ပှၤလုၢ်တၢ်အခိၣ်မ်အသုတလူၤအခိၣ်မ့ၢ်ဂ့ၤ, တံာ်တဲာ်အခၣ်ဆူၣ်မ့ၢ်ဂ့ၤ, ဂဲာ်အဖံးအညၣ်မ့ၢ်ဂ့ၤလၢကပာ်ဖျါတၢ်သးအုးအပနီၣ်နီတဂၤန့ၣ်တဂ့ၤ.",
			"6": "<sup>6</sup> ဒီးကဘၣ်စီဆှံဝဲဒီးတဘၣ်မၤတရီတပါယမံၤဘၣ်. အဂ့ၢ်ဒ်အံၤ, လုၢ်ထီၣ်တၢ်လုၢ်မ့ၣ်အူဆူယအိၣ်အဃိ ဒီးအဝဲကဘၣ်စီဆှံဝဲဒၣ်န့ၣ်လီၤ.",
			"7": "<sup>7</sup> ပှၤလုၢ်တၢ်အခိၣ်တဂၤန့ၣ်တဘၣ်ဒိးတ့ဒိးဖျီအသးဒီးပိာ်မုၣ်တ ဂၤလၢအကဲတ့ၢ်ဃဲသဲမုၣ်မ့ၢ်ဂ့ၤ, ပိာ်မုၣ်လၢအတမ့ၢ်မုၣ်ကနီၤဆှံဆှံဘၣ်မ့ၢ်ဂ့ၤ, ပိာ်မုၣ်လၢအလီၤဖးဒီးအဝၤမ့ၢ်ဂ့ၤန့ၣ်ဘၣ်. အဂ့ၢ်ဒ်အံၤအဝဲမ့ၢ်ပှၤစီဆှံန့ၣ်လီၤ.",
			"8": "<sup>8</sup> ပှၤဂီၢ်မုၢ်ကဘၣ်ပာ်ပှၤလုၢ်တၢ်အခိၣ်ဒ်အမ့ၢ်ပှၤစီဆှံလီၤ. အဂ့ၢ်ဒ်အံၤ, လုၢ်ထီၣ်တၢ်လုၢ်မ့ၣ်အူဆူယအိၣ်လီၤ. ယမ့ၢ်ယွၤ, ယစီဆှံယဲဒီးယမၤစီဆှံယပှၤဂီၢ်မုၢ်န့ၣ်လီၤ.",
			"9": "<sup>9</sup> ဒီးပှၤလုၢ်တၢ်အခိၣ်တဂၤအဖိမုၣ်မ့ၢ်ကဲထီၣ်ဃဲသဲမုၣ်န့ၣ်ဒီးမ့ၢ်အ မၤမဲာ်ဆှးအပၢ်လီၤ. ဒီးကဘၣ်တၢ်ဆိၣ်ထီၣ်ကွံာ်အီၤလၢမ့ၣ်အူန့ၣ်လီၤ.",
			"10": "<sup>10</sup> ပှၤလုၢ်တၢ်အခိၣ်အဒိၣ်ကတၢၢ်လၢအဘၣ်တၢ်ဖှူအခိၣ်လၢသိ ဒီးဘၣ်တၢ်ပာ်စီဆှံထီၣ်အီၤလၢကသိးပှၤလုၢ်တၢ်အခိၣ် အကူအသိးန့ၣ်, တဘၣ်ပာ်အခိၣ်တဖုတရုဘၣ်မ့ၢ်ဂ့ၤ, တဘၣ်ဖှီအဆ့လၢကပာ်ဖျါအတၢ်အိၣ်လၢတၢ်သးအုးအပူၤအဂီၢ်မ့ၢ်ဂ့ၤန့ၣ်ဘၣ်.",
			"11": "<sup>11</sup> ဒီးတဘၣ်လဲၤဆူတၢ်သံစိၣ်အဃၢၤမ့ၢ်ဂ့ၤ, တဘၣ်မၤဘၣ်အၢအသးလၢ အပၢ်မ့ၢ်ဂ့ၤအမိၢ်မ့ၢ်ဂ့ၤအဃိဒၣ်လဲာ်န့ၣ်ဘၣ်.",
			"12": "<sup>12</sup> တဘၣ်ဟးထီၣ်စ့ၢ်ကီးဝဲဆူတၢ်ဘူၣ်ထီၣ်ဘါထီၣ်ယွၤအဒဲအချၢမ့ၢ် ဂ့ၤ, တဘၣ်မၤဘၣ်အၢအကစၢ်ယွၤအတၢ်လီၢ်စီဆှံမ့ၢ်ဂ့ၤန့ၣ်ဘၣ်. အဂ့ၢ်ဒ်အံၤ, အကစၢ်ယွၤအသိဖှူတၢ်အိၣ်ဝဲလၢအလိၤအဃိလီၤ. ယဲဒၣ်အံၤယမ့ၢ်ယွၤလီၤ.",
			"13": "<sup>13</sup> ကဘၣ်ဒိးတ့ဒိးဖျီအသးလၢမုၣ်ကနီၤဆှံဆှံန့ၣ်လီၤ.",
			"14": "<sup>14</sup> ဒီးတဘၣ်မ့ၢ်မုၣ်ကမဲမ့ၢ်ဂ့ၤ, ပိာ်မုၣ်လၢအလီၤဖှၣ်ဒီးအဝၤမ့ၢ်ဂ့ၤ, ပိာ်မုၣ်လၢအဟးဂီၤမ့ၢ်ဂ့ၤ, ပှၤဃဲသဲမုၣ်မ့ၢ်ဂ့ၤန့ၣ်ဘၣ်. ကဘၣ်ဒိးတ့ဒိးဖျီအသးဒီးမုၣ်ကနီၤဆှံဆှံလၢအဒူၣ်ဒၣ်ဝဲအကျါန့ၣ်လီၤ.",
			"15": "<sup>15</sup> မ့တမ့ၢ်ဘၣ်န့ၣ်, အဝဲအဖိတဖၣ်လၢကြၢးမ့ၢ်တၢ်စီတၢ်ဆှံ, ကတကဆှီဘၣ်ဒ်တၢ်ဘူၣ်တၢ်ဘါအလုၢ်အလၢ်အသိးလီၤ. ယမ့ၢ်ယွၤဒီးယပာ်လီၤဆီအီၤဒ်ပှၤလုၢ်တၢ်အခိၣ်အဒိၣ်န့ၣ်လီၤ.”",
			"16": "<sup>16</sup> ဒီးယွၤမၤလိာ်စီၤမိၤၡ့, ဒီးစံးဝဲဒၣ်, ကတိၤတၢ်ဒီးစီၤအၤဟရိၣ်, ဒီးစံး, “ပှၤလၢနစၢၤနသွဲၣ်အကျါလၢအအိၣ်ဒီးနီၢ်ခိအတၢ်လီၤ တူာ်လီၤကာ်န့ၣ်မ်အသုတလုၢ်ထီၣ်အကစၢ်အတၢ်အီၣ်နီတဂၤတဂ့ၤ.",
			"18": "<sup>18</sup> အဂ့ၢ်ဒ်အံၤ, ပှၤလၢအိၣ်ဒီးနီၢ်ခိက့ၢ်ဂီၤအတၢ်လီၤတူာ်လီၤကာ်တဖၣ်န့ၣ်တဘၣ်လုၢ်ထီၣ်ပာ်ထီၣ်တၢ်ဘၣ်. ပှၤတဖၣ်အံၤမ့ၢ်ဝဲပှၤမဲာ်ဘျီၣ်, ပှၤလၢအက့ၢ်အဂီၤတလၢပှဲၤ, ပှၤလၢအက့ၢ်အဂီၤတဂ့ၤ,",
			"19": "<sup>19</sup> ပှၤလၢအစုကၢ်, ပှၤလၢအခီၣ်ကၢ်, ပှၤလၢအပျိၢ်သကူး, ပှၤလၢအနီၢ်ဖုၣ်, ပှၤလၢအအိၣ်ဒီးမဲာ်ချံတၢ် ဆါ, ပှၤလၢအအိၣ်ဒီးတၢ်လိၤတဂ့ၤတၢ်ဆါ, ဒီးပှၤလၢအအိၣ်ဒီးအဒံၣ်ချံသဘှံးတဖၣ်န့ၣ်လီၤ.",
			"21": "<sup>21</sup> ပှၤလုၢ်တၢ်အခိၣ်စီၤအၤဟရိၣ်အစၢၤအသွဲၣ်လၢအအိၣ်ဒီးနီၢ်ခိ အက့ၢ်အဂီၤအတၢ်လီၤတူာ်လီၤကာ်တဖၣ်န့ၣ်တဘၣ်လုၢ်ထီၣ်တၢ်လုၢ်မ့ၣ်အူဘၣ်.",
			"22": "<sup>22</sup> ဒီးအဝဲကအီၣ်ဘၣ်တၢ်အီၣ်လၢအဘၣ်တၢ်လုၢ်ထီၣ်အီၤဆူယအိၣ်, တၢ်အီၣ်လၢအစီအဆှံဒီးအစီဆှံကတၢၢ်န့ၣ်လီၤ.",
			"23": "<sup>23</sup> ဘၣ်ဆၣ်ဒီးမ့ၢ်လၢအအိၣ်ဒီးနီၢ်ခိက့ၢ်ဂီၤအတၢ်လီၤတူာ် လီၤကာ်အဃိဒီး, အဝဲတဘၣ်ဟဲဘူးဆူယၣ်ဘျးတဒၢစီဆှံမ့ၢ်ဂ့ၤ, တၢ်လုၢ်လီၢ်မ့ၢ်ဂ့ၤန့ၣ်ဘၣ်. အဝဲတဘၣ်မၤဘၣ်အၢတၢ်စီဆှံတဖၣ်အံၤဘၣ်. အဂ့ၢ်ဒ်အံၤ, ယမ့ၢ်ယွၤ, ဒီးယမၤစီဆှံတၢ်တဖၣ်အံၤလီၤ.”",
			"24": "<sup>24</sup> ဒီးတၢ်အံၤမ့ၢ်တၢ်လၢစီၤမိၤၡ့စံးဘၣ်စီၤအၤဟရိၣ်ဒီးအဖိခွါတဖၣ်ဒီး အံၣ်စရ့လးဖိခဲလၢာ်န့ၣ်လီၤ."
		},
		"22": {
			"1": "<sup>1</sup> ဒီးယွၤမၤလိာ်စီၤမိၤၡ့, လၢကတဲဘၣ်စီၤအၤဟရိၣ်ဒီးအဖိခွါတဖၣ်, “သုတဘၣ်မၤမဲာ်ဆှးယမံၤစီဆှံန့ၣ်ဘၣ်. မၤသးဒ်န့ၣ်ဒီး, ပာ်ကဲတၢ်လုၢ်တၢ်ပာ်စီဆှံ လၢပှၤအံၣ်စရ့လးဖိတဖၣ်လုၢ်ထီၣ်ဆူယအိၣ်တက့ၢ်. ယဲဒၣ်အံၤယမ့ၢ်ယွၤလီၤ.",
			"3": "<sup>3</sup> သုစၢၤသုသွဲၣ်တဂၤဂၤလၢအတကဆှီဘၣ်ဒ်တၢ်ဘူၣ်တၢ်ဘါအလုၢ်အလၢ် အိၣ်ဝဲအသိး, မ့ၢ်ဟဲဘူးဒီးတၢ်လုၢ်တၢ်ပာ်စီဆှံတဖၣ် လၢပှၤအံၣ်စရ့လးဖိ လုၢ်ထီၣ်ဆူယအိၣ်န့ၣ်, အဝဲလုၢ်တၢ်ပာ်တၢ်တသ့နီတဘျီလၢၤဘၣ်တစိၤသးန့ၣ်လီၤ. ယဲဒၣ်အံၤယမ့ၢ်ယွၤလီၤ.",
			"4": "<sup>4</sup> စီၤအၤဟရိၣ်အစၢၤအသွဲၣ်လၢအအိၣ်ဒီးတၢ်ဆါအၢမ့တမ့ၢ်တၢ်ယွၤ လီၤလၢအဆံၣ်ကျိၤတဂၤလၢ်လၢ်န့ၣ်တဘၣ်အီၣ်တၢ်လုၢ်စီဆှံတုၤလီၤ လၢအဝဲကဆှီထီၣ်က့ၤဒ်တၢ်ဘူၣ်တၢ်ဘါအလုၢ်အလၢ်အိၣ်ဝဲအသိးနီ တဂၤဘၣ်. ပှၤလုၢ်တၢ်အခိၣ်တဂၤလၢ်လၢ်ကဲထီၣ်ပှၤတကဆှီဘၣ်ခီဖျိတၢ်ထိးဘၣ် တၢ်သံစိၣ်မ့ၢ်ဂ့ၤ, အနီၢ်ကစၢ်ဒၣ်ဝဲအိၣ်ဒီးတၢ်ယွၤလီၤလၢအဆံၣ်ကျိၤမ့ၢ်ဂ့ၤ,",
			"5": "<sup>5</sup> အဝဲထိးဘၣ်ဆၣ်ဖိကီၢ်ဖိလၢအတကဆှီဘၣ်မ့ၢ်ဂ့ၤ, ပှၤလၢအတကဆှီဘၣ်မ့ၢ်ဂ့ၤန့ၣ်လီၤ.",
			"6": "<sup>6</sup> ပှၤလုၢ်တၢ်အခိၣ်တဂၤလၢ်လၢ်လၢအထိးဘၣ်တၢ်သ့ၣ်တဖၣ်န့ၣ်တကဆှီဘၣ် ဝဲတုၤမုၢ်ဟါလီၤန့ၣ်လီၤ. ဒီးအဝဲမ့ၢ်တလုၢ်ထံဘၣ်ဒီးတဘၣ်အီၣ်တၢ်လုၢ်စီဆှံတဖၣ်န့ၣ်ဘၣ်.",
			"7": "<sup>7</sup> တုၤမုၢ်လီၤနုာ်ဝံၤဒီးအဝဲကကဆှီထီၣ်က့ၤဝဲဒီးကအီၣ်ဘၣ်ဝဲ တၢ်လုၢ်စီဆှံတဖၣ်လၢအမ့ၢ်တၢ်အီၣ်တၢ်အီန့ၣ်လီၤ.",
			"8": "<sup>8</sup> တဘၣ်အီၣ်ဝဲတၢ်ဖံးတၢ်ညၣ်လၢဆၣ်ဖိကီၢ်ဖိလၢအသံဒၣ်ဝဲ မ့တမ့ၢ်ဘၣ်တၢ်မၤသံအီၤလၢတၢ်မံၤလာ်အဒူတဖၣ်န့ၣ်ဘၣ်. ကဒုးကဲထီၣ်အီၤလၢတၢ်တကဆှီဘၣ်န့ၣ်လီၤ. ယဲဒၣ်အံၤယမ့ၢ်ယွၤလီၤ.",
			"9": "<sup>9</sup> ပှၤလုၢ်တၢ်အခိၣ်ခဲလၢာ်ကဘၣ်တိၢ်န့ၢ်တၢ်သိၣ်တၢ်ဘျၢလၢယမၤလိာ် တ့ၢ်တဖၣ်န့ၣ်လီၤ. မ့တမ့ၢ်ဘၣ်ဒီးအဝဲသ့ၣ်ကကဲထီၣ်ပှၤလၢအတၢ်ကမၣ်အိၣ်ဒီးကသံဝဲ ဒၣ်လီၤ. အဂ့ၢ်ဒ်အံၤ, မ့ၢ်လၢအဝဲသ့ၣ်တတိၢ်န့ၢ်ဘၣ်တၢ်သိၣ်တၢ်သီစီဆှံတဖၣ်အဃိလီၤ. ယဲဒၣ်အံၤယမ့ၢ်ယွၤဒီးယမၤကဆှီအဝဲသ့ၣ်န့ၣ်လီၤ.",
			"10": "<sup>10</sup> ထဲပှၤလုၢ်တၢ်အခိၣ်အဒူၣ်ဖိထၢဖိတဖၣ်ဧိၤကအီၣ်ဘၣ်တၢ်လုၢ်စီဆှံတဖၣ်န့ၣ်လီၤ. မ့မ့ၢ်ပှၤအဂၤလၢအမ့ၢ်ပှၤလၢအအိၣ်ဒီးပှၤလုၢ်တၢ်အခိၣ်တဂၤဂၤမ့ၢ်ဂ့ၤ, ပှၤဘၣ်တၢ်ဒိးလဲအီၤလၢပှၤလုၢ်တၢ်အခိၣ်မ့ၢ်ဂ့ၤတဘၣ်အီၣ်ဝဲဘၣ်.",
			"11": "<sup>11</sup> မ့မ့ၢ်ကုၢ်လၢပှၤလုၢ်တၢ်အခိၣ်ပှ့ၤအီၤလၢအတိၢ်ဒၣ်ဝဲဒ်အကုၢ် အသိးမ့ၢ်ဂ့ၤ, အိၣ်ဖျဲၣ်ထီၣ်လၢအဟံၣ်ပူၤမ့ၢ်ဂ့ၤကအီၣ်ဘၣ် တၢ်အီၣ်လၢပှၤလုၢ်တၢ်အခိၣ်ဒိးန့ၢ်ဘၣ်ဝဲတဖၣ်န့ၣ်လီၤ.",
			"12": "<sup>12</sup> ပှၤလုၢ်တၢ်အခိၣ်အဖိမုၣ်လၢအဟံးန့ၢ်ပှၤလၢအတမ့ၢ်ဘၣ်ပှၤလုၢ်တၢ် အခိၣ်န့ၣ်တဘၣ်အီၣ်တၢ်လုၢ်စီဆှံနီတစဲးဘၣ်.",
			"13": "<sup>13</sup> မ့မ့ၢ်ပှၤလုၢ်တၢ်အခိၣ်အဖိမုၣ်မ့မ့ၢ်မုၣ်ကမဲမ့ၢ်ဂ့ၤ, မ့ၢ်လီၤဖှၣ်ဒီးအဝၤလၢအဖိတအိၣ်ဘၣ်နီတဂၤမ့ၢ်ဂ့ၤ, လၢအဟဲက့ၤအိၣ်လၢအပၢ်အဟံၣ်ဒီးသန့ၤသးလၢအီၤတဂၤန့ၣ် ကအီၣ်ဘၣ်တၢ်အီၣ်လၢအပၢ်ဒီးန့ၢ်ဘၣ်ဝဲဒ်ပှၤလုၢ်တၢ်အခိၣ်တဂၤ အသိးန့ၣ်လီၤ. ထဲပှၤလုၢ်တၢ်အခိၣ်အဒူၣ်ဖိထၢဖိတဖၣ်ဧိၤကအီၣ်ဘၣ်တၢ်လုၢ်စီဆှံတဖၣ်န့ၣ်လီၤ.",
			"14": "<sup>14</sup> ပှၤတဂၤလၢ်လၢ်လၢအတမ့ၢ်ဘၣ်ပှၤလုၢ်တၢ်အခိၣ်အဒူၣ်ဖိ ထၢဖိမ့ၢ်အီၣ်ဘၣ်တၢ်လုၢ်စီဆှံလၢတၢ်တပာ်သူၣ်ပာ်သးအပူၤန့ၣ်, ကဘၣ်လိးက့ၤဝဲတၢ်အပှ့ၤခဲလၢာ်ဃုာ်ဒီးအပှ့ၤယဲၢ်ပူတပူဆူ ပှၤလုၢ်တၢ်အခိၣ်အအိၣ်န့ၣ်လီၤ.",
			"15": "<sup>15</sup> ပှၤလုၢ်တၢ်အခိၣ်န့ၣ်တဘၣ်မၤဘၣ်အၢတၢ်လုၢ်တၢ်ပာ်စီဆှံတဖၣ်",
			"16": "<sup>16</sup> ခီဖျိအပျဲပှၤလၢအတကြၢးဝဲဘၣ်ဝဲတဖၣ်အီၣ်ဘၣ်တၢ်လုၢ်တၢ်ပာ်စီ ဆှံတဖၣ်န့ၣ်ဘၣ်. တၢ်အံၤကဒုးကဲထီၣ်တၢ်ကမၣ်ဒီးတၢ်စံၣ်ညီၣ်လၢပှၤလၢအအီၣ်ဘၣ် တဂၤအလိၤန့ၣ်လီၤ. ယဲဒၣ်အံၤယမ့ၢ်ယွၤဒီးယမၤစီဆှံတၢ်လုၢ်တၢ်ပာ်တဖၣ်န့ၣ်လီၤ.”",
			"17": "<sup>17</sup> ယွၤမၤလိာ်စီၤမိၤၡ့လၢကဟ့ၣ်လီၤစီၤအၤဟရိၣ်ဒီးအဖိခွါတဖၣ်, ဒီးအံၣ်စရ့လးအပှၤဂီၢ်မုၢ်လၢတၢ်သိၣ်တၢ်ဘျၢတဖၣ် ဒ်လၢလာ်အံၤအသိးန့ၣ်လီၤ. ဖဲဒၣ်ပှၤလၢပှၤအံၣ်စရ့လးဖိအကျါမ့ၢ်ဂ့ၤ, ပှၤတခီဘီမုၢ်ဖိအိၣ်လၢပှၤအံၣ်စရ့လးအကီၢ်ပူၤအကျါမ့ၢ်ဂ့ၤ, မ့ၢ်လုၢ်ထီၣ်တၢ်လုၢ်မ့ၣ်အူလၢတၢ်မၤလၢပှဲၤအတၢ်အၢၣ်လီၤအီလီၤအဂီၢ်မ့ၢ်ဂ့ၤ, လၢအတၢ်သးဆူၣ်ဒၣ်ဝဲအဃိမ့ၢ်ဂ့ၤ, ဆၣ်ဖိကီၢ်ဖိလၢအကလုၢ်ထီၣ်ဝဲန့ၣ်အနီၢ်ခိအတၢ်လီၤတူာ်လီၤကာ် တဘၣ်အိၣ်ဘၣ်.",
			"19": "<sup>19</sup> ဒ်သိးအကဘၣ်တၢ်တူၢ်လိာ်အီၤအဂီၢ်န့ၣ်ကဘၣ်မ့ၢ်ဆၣ်ဖိကီၢ်ဖိအဖါ တဒုလၢအတအိၣ်ဒီးအနီၢ်ခိအတၢ်လီၤတူာ်လီၤကာ်ဘၣ်န့ၣ်လီၤ.",
			"20": "<sup>20</sup> နမ့ၢ်လုၢ်ထီၣ်ဆၣ်ဖိကီၢ်ဖိအိၣ်ဒီးအနီၢ်ခိအတၢ်လီၤတူာ်လီၤကာ်န့ၣ်ယွၤတတူၢ်လိာ်ဘၣ်အီၤဘၣ်.",
			"21": "<sup>21</sup> ဖဲဒၣ်ပှၤလၢအလုၢ်ထီၣ်တၢ်လုၢ်မၤဃူမၤဖိးဆူယွၤအအိၣ်, လၢတၢ်မၤလၢထီၣ်ပှဲၤထီၣ်တၢ်အၢၣ်လီၤအီလီၤအဂီၢ်မ့ၢ်ဂ့ၤ, လၢအတၢ်သးဆူၣ်ဒၣ်ဝဲအဃိမ့ၢ်ဂ့ၤ, ဒ်သိးကဘၣ်တၢ်တူၢ်လိာ်အီၤ န့ၣ်ကဘၣ်မ့ၢ်ဆၣ်ဖိကီၢ်ဖိလၢအတအိၣ်ဘၣ်ဒီးနီၢ်ခိအတၢ်လီၤတူာ် လီၤကာ်ဘၣ်န့ၣ်လီၤ.",
			"22": "<sup>22</sup> လုၢ်ထီၣ်ဆၣ်ဖိကီၢ်ဖိလၢအမဲာ်ဘျီၣ်မ့ၢ်ဂ့ၤ, အစုတဂ့ၤခီၣ်တဂ့ၤမ့ၢ်ဂ့ၤ, အက့ၢ်အဂီၤဟးဂီၤမ့ၢ်ဂ့ၤ, အပူၤလီၢ်အဖံယွၤလီၤမ့ၢ်ဂ့ၤ, တၢ်သးဃ့အီၣ်အီၤမ့ၢ်ဂ့ၤန့ၣ်ဆူယွၤအအိၣ်တဂ့ၤ. ဆၣ်ဖိကီၢ်ဖိဒ်န့ၣ်အသိးတဖၣ်န့ၣ်လုၢ်ထီၣ်အီၤ လၢတၢ်လုၢ်လီၢ်ဖီခိၣ်ဒ်တၢ်လုၢ်မ့ၣ်အူဆူယွၤအအိၣ်န့ၣ်တဂ့ၤ.",
			"23": "<sup>23</sup> ဒ်တၢ်သးဆူၣ်အတၢ်လုၢ်တၢ်ပာ်အသိး, ဆၣ်ဖိကီၢ်ဖိလၢအ နီၢ်ခိက့ၢ်ဂီၤတဘၣ်လိာ်ဘၣ်စးတဖၣ်န့ၣ်သုလုၢ်ထီၣ်အီၤသ့လီၤ. ဘၣ်ဆၣ်ဒီးတဘၣ်တၢ်တူၢ်လိာ်အီၤဒ်တၢ်မၤလၢထီၣ်ပှဲၤထီၣ်တၢ်အၢၣ် လီၤအီလီၤအသိးဘၣ်.",
			"24": "<sup>24</sup> ဆၣ်ဖိကီၢ်ဖိလၢအဒံၣ်သဘှံးမ့ၢ်ဂ့ၤ, ဘၣ်ဒီၣ်တဲာ်မ့ၢ်ဂ့ၤ, ဘၣ်တၢ်ဂဲာ်မ့ၢ်ဂ့ၤဒီးဘၣ်ကူးဘၣ်ကါမ့ၢ်ဂ့ၤတဖၣ်န့ၣ်လုၢ်ထီၣ် အီၤဆူယွၤအအိၣ်တဂ့ၤ. လုၢ်ထီၣ်ဆၣ်ဖိကီၢ်ဖိဒ်သိးအံၤလၢ သုကီၢ်ပူၤတဂ့ၤ.",
			"25": "<sup>25</sup> ဆၣ်ဖိကီၢ်ဖိလၢတၢ်ပှ့ၤန့ၢ်အီၤလၢ ပှၤတခီဘီမုၢ်ဖိတဖၣ်အအိၣ်န့ၣ်လုၢ်ထီၣ်အီၤဆူယွၤအအိၣ်တဂ့ၤ. ဆၣ်ဖိကီၢ်ဖိဒ်န့ၣ်သိးတဖၣ်န့ၣ်ဘၣ်တၢ်ပာ်အီၤဒ်ဆၣ်ဖိကီၢ်ဖိလၢ အအိၣ်ဒီးတၢ်လီၤတူာ်လီၤကာ်ဒီးတဘၣ်တၢ်တူၢ်လိာ်ဘၣ်အီၤဘၣ်.",
			"26": "<sup>26</sup> ဒီးယွၤစံးဘၣ်စီၤမိၤၡ့, “ဖဲဂီၤဖံးဖိမ့ၢ်ဂ့ၤ, သိမ့ၢ်ဂ့ၤမဲာ်တဲးလဲးမ့ၢ်ဂ့ၤဖှံလီၤ န့ၣ်တၢ်တဘၣ်ထုးဖးအီၤဒီးအမိၢ်ပှၢ်ဖဲတချုးအပှဲၤထီၣ်ဒံးဘၣ်နွံသီန့ၣ် ဘၣ်. ဘၣ်ဆၣ်ဒီးနွံသီဝံၤအလီၢ်ခံန့ၣ်ကဘၣ်တၢ်တူၢ်လိာ်အီၤဒ်တၢ်လုၢ် မ့ၣ်အူအသိးန့ၣ်လီၤ.",
			"28": "<sup>28</sup> ဂီၤဖံးမိၢ်ဒီးအဖိမ့ၢ်ဂ့ၤ, သိအမိၢ်ဒီးအဖိမ့ၢ်ဂ့ၤ, မဲာ်တဲးလဲးအမိၢ်ဒီးအဖိမ့ၢ်ဂ့ၤ, လုၢ်ထီၣ်အီၤလၢတနံၣ်ဃီအတီၢ်ပူၤတဂ့ၤ.",
			"29": "<sup>29</sup> ဒီးတုၤသုလုၢ်ထီၣ်တၢ်လုၢ်စံးထီၣ်ပတြၢၤဆူယွၤအအိၣ်န့ၣ်, မၤအီၤဒ်တၢ်မၤလိာ်အသိးလၢသုကဘၣ်တၢ်တူၢ်လိာ်သုအဂီၢ်န့ၣ်တက့ၢ်.",
			"30": "<sup>30</sup> သုဘၣ်အီၣ်ကွံာ်အီၤလၢမုၢ်တနံၤဃီလီၤ. ဒီးသုတဘၣ်ပာ်လီၤတဲာ်တုၤမုၢ်ဆ့ၣ်ထီၣ်တနံၤနီတစဲးဘၣ်. ယဲဒၣ်အံၤယမ့ၢ်ယွၤလီၤ.",
			"31": "<sup>31</sup> ဒီးသုဘၣ်တိၢ်န့ၢ်ယတၢ်မၤလိာ်တဖၣ်ဒီးမၤအီၤလီၤ. ယဲဒၣ်အံၤယမ့ၢ်ယွၤလီၤ.",
			"32": "<sup>32</sup> ဒီးသုတမၤမဲာ်ဆှးယမံၤစီဆှံတဂ့ၤ. မ့မ့ၢ်ယကဘၣ်တၢ်ပာ်စီဆှံယၤလၢပှၤအံၣ်စရ့လးဖိအကျါလီၤ. ယဲဒၣ်အံၤယမ့ၢ်ယွၤလၢအမၤစီဆှံသု,",
			"33": "<sup>33</sup> ဒီးဟံးထီၣ်ကွံာ်သုလၢကီၢ်အဲၤကူပတူးအပူၤဒ်သိးယကမ့ၢ်သုကစၢ်ယွၤလီၤ. ယဲဒၣ်အံၤယမ့ၢ်ယွၤလီၤ.”"
		},
		"23": {
			"1": "<sup>1</sup> ဒီးယွၤစံးဘၣ်စီၤမိၤၡ့, “စံးဘၣ်ပှၤအံၣ်စရ့လးဖိတဖၣ်လၢအပာ်ဖှိၣ်ထီၣ်အသးလၢတၢ်ဘူၣ် တၢ်ဘါအဂီၢ်ဘၣ်ဃးဒီးတၢ်ဘူၣ်တၢ်ဘါအမူးတဖၣ်အတၢ်သိၣ်တၢ်ဘျၢဒ်လၢလာ်အသိးန့ၣ်တက့ၢ်.",
			"3": "<sup>3</sup> သုအိၣ်ဒီးမုၢ်နံၤဃုနံၤလၢသုကမၤသုတၢ်မၤအဂီၢ်လီၤ. ဘၣ်ဆၣ်ဒီးသ့ၣ်နီၣ်ထီၣ်က့ၤလၢနွံနံၤတနံၤန့ၣ်မ့ၢ်မုၢ် အိၣ်ဘှံးအနံၤတနံၤလၢသုကဘၣ်အိၣ်ဘှံးန့ၣ်လီၤ. သုတဘၣ်မၤတၢ်လၢမုၢ်နံၤအဝဲန့ၣ်ဘၣ်. မ့မ့ၢ်ပာ်ဖှိၣ်ထီၣ်သုသးလၢတၢ်ဘူၣ်တၢ်ဘါအဂီၢ်တက့ၢ်. မုၢ်အိၣ်ဘှံးနံၤန့ၣ်ဘၣ်ဃးဒီးယွၤဖဲသုအိၣ်တပူၤလၢ်လၢ်န့ၣ်လီၤ.",
			"4": "<sup>4</sup> အအံၤမ့ၢ်တၢ်ဘူၣ်တၢ်ဘါအမူးတဖၣ်လၢသုဘၣ်ဒုးဟူထီသါလီၤအီၤ ဖဲအဆၢကတီၢ်ဘၣ်န့ၣ်လီၤ.",
			"5": "<sup>5</sup> ဘူၣ်လဲၤကပာ်န့ၣ်ဘၣ်တၢ်မၤအီၤလၢတၢ်မၤလၤကပီၤယွၤဒီးဘၣ်တၢ် စးထီၣ်မၤအီၤလၢလါခီၣ်ထံးတလါတဆံလွံၢ်နံၤတနံၤမုၢ်ဟါလီၤအကတီၢ်န့ၣ်လီၤ.",
			"6": "<sup>6</sup> ဒီးလၢတဆံယဲၢ်နံၤတနံၤန့ၣ်ဘူၣ်ကိၣ်တအိၣ်ဘၣ်ဒီးကိၣ်မံၣ် အမူးဘၣ်တၢ်စးထီၣ်မၤအီၤန့ၣ်လီၤ. နွံနံၤန့ၣ်သုဘၣ်အီၣ်ကိၣ်တအိၣ်ဘၣ်ဒီးကိၣ်မံၣ်န့ၣ်လီၤ.",
			"7": "<sup>7</sup> မုၢ်ခီၣ်ထံးတနံၤန့ၣ်သုဘၣ်ပာ်ဖှိၣ်ထီၣ်သုသးလၢတၢ်ဘူၣ်တၢ်ဘါ အဂီၢ်ဒီးသုတဘၣ်မၤသုတၢ်မၤနီတမံၤဘၣ်.",
			"8": "<sup>8</sup> သုဘၣ်လုၢ်တၢ်လုၢ်မ့ၣ်အူလၢယွၤအဂီၢ်နွံနံၤလီၤ. လၢနွံနံၤတနံၤန့ၣ်သုကဘၣ်ပာ်ဖှိၣ်ထီၣ်ကဒီးသုသးလၢတၢ်ဘူၣ် တၢ်ဘါအဂီၢ်ဒီးသုတဘၣ်မၤသုတၢ်မၤနီတမံၤဘၣ်.”",
			"9": "<sup>9</sup> ဒီးယွၤစံးဘၣ်စီၤမိၤၡ့, ဒီးစံးဝဲဒၣ်, “စံးဘၣ်ပှၤအံၣ်စရ့လးဖိ, တုၤသုလဲၤနုာ်ဆူကီၢ်တဘ့ၣ်လၢယဟ့ၣ်လီၤသုဒီးသုကကူး အဘုန့ၣ်ဒီးသုဘၣ်ဟဲစိာ်ဘုသၣ်ဆိတကဒိၣ်လၢသုဘုဧိၤဟုဧိၤ အကျါဆူပှၤလုၢ်တၢ်အခိၣ်အအိၣ်န့ၣ်လီၤ.",
			"11": "<sup>11</sup> ဒီးအဝဲဒၣ်ဘၣ်ပာ်ထီၣ်ဘုတကဒိၣ်န့ၣ်ဒ်တၢ်လုၢ်မၤဘူၣ်လီၤဆီ ဆူယွၤအအိၣ်လၢသုကဘၣ်တၢ်တူၢ်လိာ်သုအဂီၢ်န့ၣ်လီၤ. ပှၤလုၢ်တၢ်အခိၣ်ကလုၢ်ထီၣ်အီၤလၢမုၢ်အိၣ်ဘှံးနံၤဝံၤအလီၢ်ခံတနံၤန့ၣ်လီၤ.",
			"12": "<sup>12</sup> မုၢ်တနံၤလၢသုလုၢ်ထီၣ်တၢ်မၤဘူၣ်ဘုဧိၤဟုဧိၤန့ၣ်, သုကဘၣ်လုၢ်ထီၣ်သိဖါတနံၣ်ဖိတဒုလၢအတအိၣ်ဒီးနီၢ်ခိ အတၢ်လီၤတူာ်လီၤကာ်ဒ်တၢ်လုၢ်မ့ၣ်အူအသိးစ့ၢ်ကီးန့ၣ်လီၤ.",
			"13": "<sup>13</sup> ဃုာ်ဒီးတၢ်န့ၣ်သုကဘၣ်လုၢ်ထီၣ်ကိၣ်ကမူၣ်အဃၢလီၤတယၢၢ် ခံအ့စရိၣ်ဃါဃုာ်ဒီးသ့ၣ်စၤယံးအသိးဒ်တၢ်လုၢ်တၢ်မၤဘူၣ်ကိၣ်တမံၤ, တၢ်နၢမူလၢအဘၣ်ယွၤအသးန့ၣ်လီၤ. သုကဘၣ်လုၢ်ထီၣ်ဃုာ်စပံးထံတဟံၣ်လွံၢ်ပူတပူန့ၣ်လီၤ.",
			"14": "<sup>14</sup> ဒီးတချုးလၢသုဟဲစိာ်တၢ်လုၢ်မၤဘူၣ်အံၤဆူကစၢ်ယွၤအအိၣ်န့ၣ်, ကိၣ်ဂ့ၤ, ဘုဝဲာ်လၢမ့ၣ်အူဂ့ၤ, ဘုအစဲၤအသံကစဲာ်ဂ့ၤအီၣ်အီၤတဂ့ၤ. အအံၤမ့ၢ်တၢ်သိၣ်တၢ်ဘျၢလၢသုစၢၤသုသွဲၣ်ဘၣ်တိၢ်န့ၢ်မၤထွဲ အီၤအစိၤစိၤအဃၣ်ဃၣ်န့ၣ်လီၤ.",
			"15": "<sup>15</sup> ဒီးလၢမုၢ်အိၣ်ဘှံးနံၤဝံၤအလီၢ်ခံတနံၤ, မုၢ်တနံၤလၢသုဟဲစိာ်ဘုသၣ်ဆိတကဒိၣ်ဝံၤ အလီၢ်ခံန့ၣ်သုဘၣ်ဂံၢ်နွံအိၣ်ဘှံးနံၤလၢလၢပှဲၤပှဲၤလၢသုဂီၢ်လီၤ.",
			"16": "<sup>16</sup> တုၤနွံအိၣ်ဘှံးနံၤပူၤကွံာ်တနံၤ, မုၢ်နံၤ ယဲၢ်ဆံနံၤတနံၤန့ၣ်သုဘၣ်လုၢ်ထီၣ်ကဒီးတၢ်လုၢ်ဘုဧိၤဟုဧိၤ အသီတဘျီန့ၣ်လီၤ.",
			"17": "<sup>17</sup> ဒူၣ်ဖိထၢဖိတဒူၣ်စုာ်စုာ်ကဘၣ်ဟဲစိာ်ကိၣ် ခံလိၣ်ဒီးလုၢ်ထီၣ်အီၤဆူယွၤအအိၣ်ဒ်တၢ်ဟ့ၣ်လီၤဆီတမံၤအသိး န့ၣ်လီၤ. ကိၣ်တလိၣ်စုာ်စုာ်ကဘၣ်တၢ်မၤအီၤလၢကိၣ်ကမူၣ်လီၤတယၢၢ်ခံအ့ စရိၣ်ဒီးကုၢ်အီၤလၢကိၣ်မံၣ်, ဒီးလုၢ်ထီၣ်အီၤဆူယွၤအအိၣ်ဒ်တၤသၣ်ဆိအသိးန့ၣ်လီၤ.",
			"18": "<sup>18</sup> ဒီးသုဘၣ်လုၢ်ထီၣ်သိဖိလၢအတအိၣ်ဒီးနီၢ်ခိ က့ၢ်ဂီၤအတၢ်လီၤတူာ်လီၤကာ်တနံၣ်ဖိနွံဒုဒီးဂီၤဖံးဖိတဒု, ဒီးသိဖါခံဒုဒီးကိၣ်န့ၣ်လီၤ. ဒီးကဘၣ်တၢ်လုၢ်ထီၣ်အီၤဒ်တၢ်လုၢ်မ့ၣ်အူလၢယွၤအဂီၢ်အသိးဃုာ် ဒီးတၢ်လုၢ်မၤဘူၣ်ကိၣ်ဒီးတၢ်လုၢ်စပံးထံန့ၣ်လီၤ. ဒီးတၢ်လုၢ်အံၤမ့ၢ်တၢ်လုၢ်နၢမူလၢယွၤအဂီၢ်လီၤ.",
			"19": "<sup>19</sup> ဒီးသုကဘၣ်လုၢ်ထီၣ်မဲာ်တဲးလဲးဖါတဒုလၢတၢ်လုၢ်တၢ်ဒဲးဘး, ဒီးသိဖါတနံၣ်ဖိခံဒုလၢတၢ်လုၢ်တၢ်မၤဃူမၤဖိးအဂီၢ်န့ၣ်လီၤ.",
			"20": "<sup>20</sup> ပှၤလုၢ်တၢ်အခိၣ်ကဘၣ်လုၢ်ထီၣ်ကိၣ်ဃုာ်ဒီး သိဖိခံဒုဒ်တၢ်လုၢ်လီၤဆီဆူယွၤအအိၣ်လၢပှၤလုၢ်တၢ်အခိၣ်တဖၣ်အဂီၢ်န့ၣ်လီၤ. တၢ်လုၢ်တဖၣ်အံၤစီဆှံဝဲလီၤ.",
			"21": "<sup>21</sup> ဒီးလၢမုၢ်တနံၤဃီဒၣ်ဝဲန့ၣ်အပူၤမၤမုၢ်ဆ့ၣ်မုၢ်ဂီၤအတၢ်မၤနီ တမံၤတဂ့ၤ. မ့မ့ၢ်ပာ်ဖှိၣ်သုသးလၢတၢ်ဘူၣ်တၢ်ဘါအဂီၢ်တက့ၢ်. သုစၢၤသုသွဲၣ်တဖၣ်ကဘၣ်တိၢ်န့ၢ်တၢ်သိၣ်တၢ်ဘျၢအံၤတဘိ ယူၢ်ဃီဖဲအအိၣ်တပူၤလၢ်လၢ်န့ၣ်လီၤ.",
			"22": "<sup>22</sup> ဖဲသုကူးဘုအကတီၢ်န့ၣ်ကူးအီၤတုၤလၢသုစံၣ်အသနၢၣ်တဖၣ် န့ၣ်တဂ့ၤ. ဒီးက့ၤကဒါက့ၤလၢတၢ်ကူးက့ၤဘုစဲၤအိၣ်လီၤတဲာ်တဖၣ်အဂီၢ်န့ၣ်တဂ့ၤ. ပာ်လီၤတဲာ်အီၤလၢပှၤဖှီၣ်ဖိယာ်ဖိဒီးပှၤတခီဘီမုၢ်ဖိတဖၣ်အဂီၢ်တက့ၢ်. ယဲဒၣ်အံၤယမ့ၢ်ယွၤ, သုကစၢ်ယွၤန့ၣ်လီၤ.",
			"23": "<sup>23</sup> ဒီးယွၤစံးဘၣ်စီၤမိၤၡ့, “စံးဘၣ်ပှၤအံၣ်စရ့လးဖိ, လၢနွံလါတလါအခီၣ်ထံးတသီန့ၣ်သုဘၣ်တိၢ်န့ၢ်မုၢ်နံၤ လီၤဆီတနံၤလၢတၢ်အိၣ်ဘှံးအဂီၢ်ဒီးဟဲသကိးလၢတၢ်ဘူၣ်ထီၣ်ဘါ ထီၣ်ယွၤအဂီၢ်ဖဲကွဲၤသီၣ်ထီၣ်အကတီၢ်န့ၣ်တက့ၢ်.",
			"25": "<sup>25</sup> လုၢ်ထီၣ်တၢ်လုၢ်မ့ၣ်အူဆူယွၤအအိၣ်ဒီးသုတမၤမုၢ်ဆ့ၣ်မုၢ်ဂီၤအတၢ်မၤနီတမံၤတဂ့ၤ.”",
			"26": "<sup>26</sup> ဒီးယွၤစံးဘၣ်စီၤမိၤၡ့, “နွံလါတလါအသီတဆံအနံၤန့ၣ် မ့ၢ်တနံၣ်တဘျီတၢ်ဘူၣ်တၢ်ဘါအလုၢ်အလၢ်ကဘၣ်တၢ်မၤအီၤ အနံၤလၢတၢ်ဟံးထီၣ်ကွံာ်ပှၤဂီၢ်မုၢ်အတၢ်ဒဲးဘးတဖၣ်အဂီၢ်န့ၣ်လီၤ. လၢမုၢ်နံၤအဝဲန့ၣ်အီၣ်တၢ်အီၣ်နီတမံၤတဂ့ၤ. ဟဲသကိးလၢတၢ်ဘူၣ်ထီၣ်ဘါထီၣ်ယွၤအဂီၢ်ဒီးလုၢ်ထီၣ်တၢ်လုၢ်မ့ၣ် အူဆူယွၤအအိၣ်တက့ၢ်.",
			"28": "<sup>28</sup> မၤတၢ်လၢမုၢ်နံၤအဝဲန့ၣ်အပူၤတဂ့ၤ. အဂ့ၢ်ဒ်အံၤ, မ့ၢ်မုၢ်တနံၤလၢတၢ်မၤတၢ်ဘူၣ်တၢ်ဘါအလုၢ်အလၢ်လၢ တၢ်ဟံးထီၣ်ကွံာ်တၢ်ဒဲးဘးအဂီၢ်န့ၣ်လီၤ.",
			"29": "<sup>29</sup> ကယဲၢ်ပှၤတဂၤလၢ်လၢ်လၢအအီၣ်တၢ်တမံၤလၢ်လၢ်လၢမုၢ်နံၤအဝဲန့ၣ် န့ၣ်, ကဘၣ်တၢ်ပာ်အီၤဒ်အတမ့ၢ်လၢၤဘၣ်ပှၤတဂၤလၢကစၢ်ယွၤအပှၤဂီၢ်မုၢ် အကျါလၢၤဘၣ်န့ၣ်လီၤ.",
			"30": "<sup>30</sup> ဒီးကယဲၢ်ပှၤတဂၤလၢ်လၢ်လၢအမၤတၢ်တမံၤလၢ်လၢ်လၢမုၢ်နံၤအဝဲ န့ၣ်အပူၤန့ၣ်ယွၤကမၤသံကွံာ်အီၤန့ၣ်လီၤ.",
			"31": "<sup>31</sup> တၢ်သိၣ်တၢ်ဘျၢအံၤမ့ၢ်လၢသုစၢၤသုသွဲၣ်တဖၣ်အဂီၢ်ဖဲအအိၣ်တပူၤလၢ်လၢ်န့ၣ်လီၤ.",
			"32": "<sup>32</sup> စးထီၣ်လၢခွံနံၤတနံၤမုၢ်ဟါလီၤတုၤလီၤလၢတဆံနံၤတနံၤ မုၢ်ဟါလီၤန့ၣ်သုကဘၣ်တိၢ်န့ၢ်အီၤဒ်မုၢ်နံၤလီၤဆီတနံၤလၢတၢ်အိၣ်ဘှံး အဂီၢ်ဒီးသုတဘၣ်အီၣ်တၢ်နီတမံၤဘၣ်.”",
			"33": "<sup>33</sup> ဒီးယွၤစံးဘၣ်စီၤမိၤၡ့, “စံးဘၣ်ပှၤအံၣ်စရ့လးဖိတဖၣ် လၢလါနွံလါတလါထီၣ်စးထီၣ်လၢတဆံယဲၢ်နံၤတနံၤ ဒီးလၢနွံနံၤအတီၢ်ပူၤန့ၣ်မ့ၢ်ဘူၣ်ဒဲလၢယွၤအဂီၢ်လီၤ.",
			"35": "<sup>35</sup> မုၢ်နံၤအခီၣ်ထံးကတၢၢ်တနံၤလၢဘူၣ်ဒဲအကတီၢ်အံၤန့ၣ်ဟဲသကိး လၢတၢ်ဘူၣ်ထီၣ်ဘါထီၣ်ယွၤအဂီၢ်ဒီးသုတမၤမုၢ်ဆ့ၣ်မုၢ်ဂီၤအတၢ် မၤနီတမံၤတဂ့ၤ.",
			"36": "<sup>36</sup> သုဘၣ်လုၢ်ယွၤလၢတၢ်လုၢ်မ့ၣ်အူလၢနွံနံၤလီၤ. ဒီးလၢဃိးနံၤတနံၤန့ၣ်ဟဲသကိးကဒီး လၢတၢ်ဘူၣ်ထီၣ်ဘါထီၣ်ယွၤအဂီၢ်ဒီးလုၢ်ထီၣ်တၢ်လုၢ်မ့ၣ်အူ တက့ၢ်. မ့ၢ်မုၢ်နံၤတနံၤလၢတၢ်ဘူၣ်ထီၣ်ဘါထီၣ်ယွၤအဂီၢ်ဒီးသုတဘၣ်မၤ တၢ်နီတမံၤဘၣ်.",
			"37": "<sup>37</sup> တၢ်အံၤမ့ၢ်တၢ်ဘူၣ်တၢ်ဘါအမူးတဖၣ်လၢသုဘၣ်မၤလၤက ပီၤယွၤခီဖျိသုတၢ်ပာ်ဖှိၣ်ထီၣ်သုသးလၢတၢ်ဘူၣ်ထီၣ်ဘါထီၣ် ယွၤအဂီၢ်ဒီးလုၢ်ထီၣ်ယွၤလၢတၢ်ဆိၣ်ကဲၤမ့ၣ်အူလၢအမ့ၢ်, တၢ်လုၢ်မ့ၣ်အူတဖၣ်, တၢ်လုၢ်ဘုဧိၤဟုဧိၤတဖၣ်, တၢ်လုၢ်တၢ်ပာ်တဖၣ်ဒီးတၢ်လုၢ်စပံးထံတဖၣ်ဒ်အနံၤဒၣ်ဝဲအသိးန့ၣ်လီၤ.",
			"38": "<sup>38</sup> ဒီးမူးတဖၣ်အံၤမ့ၢ်မူးတဖၣ်လၢပှၤအံၣ်စရ့လးဖိညီနုၢ်မၤအီၤလၢအမ့ၢ်မုၢ်အိၣ်ဘှံးနံၤတဖၣ်, တၢ်မၤဘူၣ်တဖၣ်, ဒီးတၢ်မၤဘူၣ်ဘၣ်ဃးဒီးတၢ်ဆိၣ်တၢ်တဖၣ်, ဒီးတၢ်မၤဘူၣ်ဒၣ်တၢ် တဖၣ်အမဲာ်ညါန့ၣ်လီၤ.",
			"39": "<sup>39</sup> ဖဲသုကူးဘုဝံၤဝဲအကတီၢ်န့ၣ်မၤမူးအံၤနွံနံၤ, စးထီၣ်လၢလါနွံလါတလါတဆံယဲၢ်နံၤတနံၤ န့ၣ်တက့ၢ်. မုၢ်ခီၣ်ထံးအနံၤဒီးဃိးနံၤတနံၤန့ၣ်မ့ၢ်မုၢ်အိၣ်ဘှံးအနံၤလီၤ.",
			"40": "<sup>40</sup> ဒီးလၢမုၢ်ခီၣ်ထံးအနံၤန့ၣ်သုဘၣ်ဟံးန့ၢ်သ့ၣ်အဃံအလၤအတၤသၣ်, သ့ၣ်စူၣ်ပလိၣ်အဒ့, သ့ၣ်ခဲအဒ့ဒီးထံကျိအပံၢ်သလီလီၤ. ဒီးသုဘၣ်သူၣ်ခုသးခုလၢယွၤသုကစၢ်အမဲာ်ညါန့ၣ်လီၤ.",
			"41": "<sup>41</sup> ဒီးသုဘၣ်မၤမူးအံၤလၢယွၤအဂီၢ်တနံၣ်န့ၣ်နွံနံၤလီၤ. တၢ်အံၤမ့ၢ်တၢ်သိၣ်တၢ်ဘျၢလၢသုစၢၤသုသွဲၣ်အစိၤစိၤအဃၣ်ဃၣ် တဖၣ်အဂီၢ်လၢသုဘၣ်မၤမူးအံၤလၢလါနွံလါတလါအပူၤန့ၣ်လီၤ.",
			"42": "<sup>42</sup> ကယဲၢ်အံၣ်စရ့လးအပှၤဂီၢ်မုၢ်ခဲလၢာ်ကဘၣ်အိၣ်လၢဒဲပူၤနွံနံၤ, ဒ်သိးသုစၢၤသုသွဲၣ်တဖၣ်ကသ့ၣ်ညါလၢယဒုးအိၣ်ဒုးဆိးအံၣ်စရ့ လးအပှၤဂီၢ်မုၢ်လၢဒဲပူၤတုၤယဒုးဟးထီၣ်ကွံာ်အီၤလၢကီၢ် အဲၤကူပတူးအပူၤန့ၣ်လီၤ. ယဲဒၣ်အံၤယမ့ၢ်ယွၤ, သုကစၢ်ယွၤန့ၣ်လီၤ.”",
			"44": "<sup>44</sup> အအံၤမ့ၢ်တၢ်လၢစီၤမိၤၡ့စံးဘၣ်တဲဘၣ်အံၣ်စရ့လးအပှၤဂီၢ်မုၢ်လၢယွၤအဘူၣ်အနံၤတဖၣ်အဂ့ၢ်န့ၣ်လီၤ."
		},
		"24": {
			"1": "<sup>1</sup> ဒီးယွၤကတိၤတၢ်ဒီးစီၤမိၤၡ့ဒီးစံးဝဲဒၣ်, “မၤလိာ်ပှၤအံၣ်စရ့လးဖိလၢအကဟဲစိာ်န့ၢ်နၤသ့ၣ် စၤယံးအသိအဂ့ၤကတၢၢ်လၢအမ့ၣ်အူဒၢလၢအအိၣ် လၢတၢ်ဘူၣ်ထီၣ်ဘါထီၣ်ယွၤအဒဲအပူၤ, ဒ်သိးအကဒုးကဲၤထီၣ်မ့ၣ်အူဒၢတထံၣ်ဃီတက့ၢ်.",
			"3": "<sup>3</sup> ဒီးစီၤအၤဟရိၣ်ကဘၣ်ဒွဲၣ်ကပီၤ ထီၣ်အီၤတလါဘၣ်တလါတုၤမုၢ်ဆ့ၣ်ထီၣ်တစု, လၢယွၤအမဲာ်ညါ, လၢယၣ်ဘျးသဒၢအမဲာ်ညါ, လၢတၢ်အၢၣ်လီၤအီလီၤတလါအမဲာ်ညါ, လၢအမ့ၢ်တၢ်လီၢ်စီဆှံကတၢၢ်န့ၣ်လီၤ. တၢ်သိၣ်တၢ်ဘျၢအံၤသုကဘၣ်တိၢ်န့ၢ်အီၤအစိၤစိၤအဃၣ်ဃၣ်န့ၣ် လီၤ.",
			"4": "<sup>4</sup> စီၤအၤဟရိၣ်ကဘၣ်ကွၢ်ထွဲမ့ၣ်အူဒၢတဖၣ်လၢအအိၣ်လၢမ့ၣ်အူဒၢ အထူၣ်လၢအဘၣ်တၢ်မၤအီၤလၢထူအလိၤ, ဒ်သိးကကပီၤဝဲလၢယွၤအမဲာ်ညါတထံၣ်ဃီန့ၣ်လီၤ.",
			"5": "<sup>5</sup> ဒီးနဘၣ်ဟံးန့ၢ်ကိၣ်ကမူၣ်အဂ့ၤအဃၢလီၤတယၢၢ်ခံအ့စရိၣ်ဒီးကုၢ်ကိၣ်တဆံခံလိၣ်လီၤ.",
			"6": "<sup>6</sup> ဒီးနကဘၣ်ရဲၣ်လီၤကိၣ်ခံဂ့ၢ်, တဂ့ၢ်န့ၣ်ကိၣ်ဃုဖျၢၣ်စုာ်စုာ်, လၢစီၢ်နီၤခိၣ်စီဆှံအဖီခိၣ်လၢယွၤအမဲာ်ညါန့ၣ်လီၤ.",
			"7": "<sup>7</sup> နဘၣ်ပာ်လီၤတၢ်နၢမူလီၢ်ဘၣ်လၢကိၣ်တဂ့ၢ်ဘၣ်တဂ့ၢ် အဖီခိၣ်ဒ်အမ့ၢ်တၢ်ပနီၣ်လၢတၢ်အီၣ်အတၢ်လုၢ်ဆူယွၤအအိၣ်လၢကိၣ်တဖၣ်အလီၢ်န့ၣ်လီၤ.",
			"8": "<sup>8</sup> မုၢ်အိၣ်ဘှံးနံၤကိးနံၤဒဲးန့ၣ်နဘၣ်ပာ်လီၤ ကိၣ်လၢယွၤအမဲာ်ညါတထံၣ်ဃီလၢပှၤအံၣ်စရ့လးဖိအဂီၢ်န့ၣ်လီၤ. အအံၤမ့ၢ်ပှၤအံၣ်စရ့လးဖိအမူအဒါအစိၤစိၤအဃၣ်ဃၣ်န့ၣ်လီၤ.",
			"9": "<sup>9</sup> ဒီးကိၣ်န့ၣ်ကကဲထီၣ်စီၤအၤဟရိၣ်ဒီးအစၢၤအ သွဲၣ်တဖၣ်အတၢ်ဒီးကဘၣ်အီၣ်ဝဲလၢတၢ်လီၢ်စီဆှံအပူၤန့ၣ်လီၤ. အဂ့ၢ်ဒ်အံၤမ့ၢ်တၢ်စီဆှံကတၢၢ်လၢအဂီၢ်လၢတၢ်လုၢ်မ့ၣ်အူ အကျါန့ၣ်လီၤ.”",
			"10": "<sup>10</sup> ဒီးပှၤအိၣ်ဝဲဒၣ်တဂၤလၢအပၢ်မ့ၢ်ပှၤ အဲၤကူပတူးဖိဒီးအမိၢ်မ့ၢ်ပှၤအံၣ်စရ့လးမုၣ်ဖိနီၢ်ၡလိမံး (စီၤဒၣ်အဒူၣ်ဖိစီၤဘရံၤအဖိမုၣ်) န့ၣ်လီၤ. ဒီးပှၤတဂၤအံၤအ့ၣ်လိာ်အသးဒီးပှၤအံၣ်စရ့လးဖိတဂၤလၢပှၤအံၣ်စရ့လးဖိသူၣ်ဒဲအလီၢ်ပူၤ န့ၣ်လီၤ. ဒီးပှၤအံၤဒုၣ်ဒွဲၣ်ယွၤအမံၤဒီးဆိၣ်အၢတၢ်, ဒီးပှၤလဲၤဆှၢအီၤဆူစီၤမိၤၡ့အအိၣ်န့ၣ်လီၤ.",
			"12": "<sup>12</sup> ဒီးတၢ်ပာ်အီၤလၢတၢ်စၢဃာ်အလီၢ်တုၤလၢယွၤဒုးနဲၣ်အတၢ်ဘၣ်အသး ဆူအဝဲသ့ၣ်တစုလၢကဘၣ်မၤအီၤဒ်လဲၣ်န့ၣ်လီၤ.",
			"13": "<sup>13</sup> ဒီးယွၤကတိၤတၢ်ဒီးစီၤမိၤၡ့ဒီးစံးဝဲဒၣ်, “ဟဲစိာ်ထီၣ်ပှၤလၢအဆိၣ်အၢတၢ်တဂၤန့ၣ်ဆူပှၤအံၣ်စရ့လးဖိ အသူၣ်ဒဲလီၢ်အချၢတက့ၢ်. ဒီးကယဲၢ်ပှၤလၢအနၢ်ဟူအဆိၣ်အၢတၢ်တဖၣ်န့ၣ်ကပာ်ထီၣ်အစုလၢအ ခိၣ်လိၤလၢတၢ်အုၣ်အသးလၢအတၢ်ကမၣ်အိၣ်ဝဲ, ဒီးမ်ပှၤအိၣ်ဝဲဖဲန့ၣ်ခဲလၢာ်ကကွံာ်သံအီၤလၢလၢၢ်န့ၣ်တက့ၢ်.",
			"15": "<sup>15</sup> ဒီးနဘၣ်စံးဘၣ်ပှၤအံၣ်စရ့လးဖိ, ဖဲဒၣ်ပှၤလၢအဆိၣ်အၢကစၢ်ယွၤန့ၣ်ကတူၢ်ဘၣ်အတၢ်ဒဲးဘးန့ၣ်လီၤ.",
			"16": "<sup>16</sup> ဒီးပှၤလၢအဒုၣ်ဒွဲၣ်ယွၤအမံၤန့ၣ်ကဘၣ်တၢ်မၤသံ ကွံာ်အီၤန့ၣ်လီၤ. ကယဲၢ်ပှၤအံၣ်စရ့လးဖိတဂၤဂၤမ့ၢ်ဂ့ၤပှၤတခီဘီ မုၢ်ဖိတဂၤဂၤမ့ၢ်ဂ့ၤလၢအဆိၣ်အၢယွၤန့ၣ်ကဘၣ်တၢ်ကွံာ်သံအီၤ လၢလၢၢ်လၢပှၤကမျၢၢ်န့ၣ်လီၤ.",
			"17": "<sup>17</sup> ဒီးကယဲၢ်ပှၤတဂၤလၢ်လၢ်လၢအမၤသံပှၤတဂၤဂၤန့ၣ်ကဘၣ်တၢ်မၤသံအီၤန့ၣ်လီၤ.",
			"18": "<sup>18</sup> ဒီးကယဲၢ်ပှၤတဂၤလၢ်လၢ်လၢအမၤသံပှၤတဂၤဂၤအဆၣ်ဖိ ကီၢ်ဖိန့ၣ်ကဘၣ်လိးက့ၤဝဲန့ၣ်လီၤ.",
			"19": "<sup>19</sup> ဒီးကယဲၢ်ပှၤတဂၤလၢ်လၢ်လၢအမၤဆါဘၣ်ပှၤအဂၤတဂၤဂၤန့ၣ်ဒ်အမၤ ဝဲအသိးန့ၣ်ကဘၣ်တၢ်မၤဆၢက့ၤအီၤန့ၣ်လီၤ.",
			"20": "<sup>20</sup> ဒီးကယဲၢ်ပှၤတဂၤလၢ်လၢ်လၢအမၤကၢ်ဝဲပှၤ အဃံတဘိဘိန့ၣ်အနီၢ်ကစၢ်ဒၣ်ဝဲအဃံတဘိကဘၣ်တၢ်မၤကၢ်ကွံာ်အီၤ, မ့ၢ်မၤဖျိးထီၣ်ဘၣ်ပှၤမဲာ်ချံတတိၣ်န့ၣ်အနီၢ်ကစၢ် ဒၣ်ဝဲအမဲာ်ချံတတိၣ်ကဘၣ်တၢ်ထုးထီၣ်ကွံာ်အီၤ, ဒီးမ့ၢ်မၤလီၤဖျုပှၤမဲတဘ့ၣ်န့ၣ်အနီၢ်ကစၢ်ဒၣ်ဝဲအမဲတဘ့ၣ် ကဘၣ်တၢ်မၤလီၤဖျုအီၤန့ၣ်လီၤ. ဒ်အမၤဆါဘၣ်ပှၤဂၤအသိးန့ၣ်အဝဲကဘၣ်တၢ်မၤဆါကဒါက့ၤအီၤန့ၣ်လီၤ.",
			"21": "<sup>21</sup> ဒီးပှၤတဂၤလၢ်လၢ်လၢအမၤသံဆၣ်ဖိကီၢ်ဖိတဒုန့ၣ်ကဘၣ်လိးက့ၤဝဲ, မ့မ့ၢ်ပှၤတဂၤ လၢ်လၢ်လၢအမၤသံပှၤကညီန့ၣ်ကဘၣ်တၢ်မၤသံကွံာ်အီၤန့ၣ်လီၤ.",
			"22": "<sup>22</sup> ဒီးတၢ်သိၣ်တၢ်ဘျၢအံၤမ့ၢ်လၢပှၤအံၣ်စရ့လးဖိတဖၣ်အဂီၢ်ဒီးပှၤ တခီဘီမုၢ်ဖိတဖၣ်အဂီၢ်န့ၣ်လီၤ. အဂ့ၢ်ဒ်အံၤ, ယဲဒၣ်အံၤယမ့ၢ်ယွၤ, သုကစၢ်ယွၤန့ၣ်လီၤ.”",
			"23": "<sup>23</sup> ဒီးဖဲစီၤမိၤၡ့စံးဘၣ်တဲဘၣ်ပှၤအံၣ်စရ့လးဖိဝံၤဝဲန့ၣ်, အဝဲသ့ၣ်ဟဲစိာ်ထီၣ်ပှၤတဂၤလၢအဆိၣ် အၢယွၤန့ၣ်ဆူတၢ်သူၣ်ဒဲလီၢ်အချၢဒီးကွံာ်သံအီၤလၢလၢၢ်န့ၣ်လီၤ. အအံၤမ့ၢ်တၢ်လၢပှၤအံၣ်စရ့လးဖိမၤဝဲဒ်ယွၤမၤလိာ်စီၤမိၤၡ့အသိးန့ၣ်လီၤ."
		},
		"25": {
			"1": "<sup>1</sup> ယွၤကတိၤတ့ၢ်တၢ်ဒီးစီၤမိၤၡ့လၢကစၢၢ်စံၤနါအလိၤဒီးမၤလိာ်အီၤ,",
			"2": "<sup>2</sup> လၢကဟ့ၣ်လီၤတၢ်သိၣ်တၢ်ဘျၢတဖၣ်ဆူအံၣ်စရ့လးအပှၤဂီၢ်မုၢ်ဒ်လၢ လာ်အံၤအသိးန့ၣ်လီၤ. တုၤသုလဲၤနုာ်လီၤဆူကီၢ်လၢယွၤဟ့ၣ်လီၤသုန့ၣ်, လၢသုတၢ်မၤလၤကပီၤယွၤအဂီၢ်လၢနွံနံၣ်တနံၣ်န့ၣ်သုကဘၣ်ဟးဆှဲးတၢ်သူၣ် လီၤဖျးလီၤတၢ်န့ၣ်လီၤ.",
			"3": "<sup>3</sup> သုကဘၣ်သူၣ်လီၤဖျးလီၤတၢ်လၢသုစံာ်ပျီပူၤ, ပဲာ်ဃိကဆှီထီၣ်စပံးအလီၢ်, ဒီးပာ်ဖှိၣ်တၤသူတၤသၣ်လၢဃုနံၣ်အတီၢ်ပူၤလီၤ.",
			"4": "<sup>4</sup> မ့မ့ၢ်နွံနံၣ်တနံၣ်န့ၣ်ကဘၣ်မ့ၢ်တၢ်အိၣ်ဘှံးလၢလၢပှဲၤပှဲၤအနံၣ် တနံၣ်လၢဟီၣ်ခိၣ်အဂီၢ်, နံၣ်တနံၣ်လၢအဘၣ်တၢ်ပာ်စီဆှံအီၤဆူယွၤအအိၣ်န့ၣ်လီၤ. သူၣ်လီၤဖျးလီၤတၢ်လၢသုစံာ်ပျီပူၤတဂ့ၤ, ဒီးပဲာ်ဟိကဆှီထီၣ်သုစပံးအလီၢ်တဂ့ၤ.",
			"5": "<sup>5</sup> သုတဘၣ်ကူးဘုလၢအမဲထီၣ်ဒၣ်တၢ်တဖၣ်ဒၣ်လဲာ်န့ၣ်ဘၣ်. ဒီးသုတဘၣ်ဒဲးဖှိၣ်စပံးသၣ်လၢစပံးမုၢ်လၢသုတပဲာ် ဟိကဆှီဘၣ်အီၤန့ၣ်ဘၣ်. မ့ၢ်တၢ်အိၣ်ဘှံးအနံၣ်လၢဟီၣ်ခိၣ်အဂီၢ်လီၤ.",
			"6": "<sup>6</sup> ဟီၣ်ခိၣ်န့ၣ်မ့ၢ်တဘၣ်တၢ်သူၣ်လီၤဖျးလီၤတၢ်လၢအပူၤလၢနံၣ် တနံၣ်အံၤအပူၤဘၣ်ဆၣ်ဒီး, ကဟ့ၣ်ထီၣ်တၢ်အီၣ်တၢ်အီလၢသုဂီၢ်, သုကုၢ်တဖၣ်အဂီၢ်, သုခ့သုပှၤတဖၣ်လၢအဒိးလဲအသးအဂီၢ်, ပှၤတခီဘီမုၢ်ဖိလၢအအိၣ်ဒီးသုတဖၣ်အဂီၢ်,",
			"7": "<sup>7</sup> လၢသုဆၣ်ဖိကီၢ်ဖိအဒၢတဖၣ်ဒီးသုဆၣ်ဖိကီၢ်ဖိအမံၤတဖၣ် လၢသုပျီပူၤတဖၣ်အဂီၢ်န့ၣ်လီၤ. တၢ်ခဲလၢာ်လၢအမဲထီၣ်သၣ်ထီၣ်န့ၣ်ကမ့ၢ်လၢတၢ်အီၣ်အဂီၢ်န့ၣ်လီၤ.",
			"8": "<sup>8</sup> ဒီးသုကဘၣ်ဂံၢ်နွံနံၣ်နွံဝီ, ခဲလၢာ်ကဘၣ်အိၣ်လွံၢ်ဆံခွံနံၣ်န့ၣ်လီၤ.",
			"9": "<sup>9</sup> ဒီးလၢလါနွံလါတလါထီၣ်အသီတဆံအနံၤလၢအမ့ၢ်ဝဲတၢ်ပူၤဖျဲး အမုၢ်နံၤန့ၣ်သုဘၣ်ဒုးသီၣ်ကွဲၤအသီၣ်လၢသုကီၢ်ဒီကီၢ်ညါန့ၣ်လီၤ.",
			"10": "<sup>10</sup> လၢကျဲဒ်အံၤန့ၣ်သုကဘၣ်ပာ်စီဆှံနံၣ်ယဲၢ်ဆံအနံၣ် န့ၣ်ဒီးဘိးဘၣ်သ့ၣ်ညါတၢ်သဘျ့ဆူပှၤကိးဂၤဒဲးလၢအအိၣ် လၢကီၢ်ပူၤဒီကီၢ်ညါန့ၣ်လီၤ. လၢနံၣ်အံၤအကတီၢ်ပူၤန့ၣ်ကယဲၢ်တၢ်ဖိတၢ်လံၤ, တၢ်စုလီၢ်ခီၣ်ခိၣ်လၢအဘၣ်တၢ်ဆါလီၤကွံာ်တ့ၢ်လံအီၤတဖၣ်ကဘၣ် တၢ်ဟ့ၣ်က့ၤဆူအကစၢ်ဒၣ်ဝဲအအိၣ်မ့ၢ်ဂ့ၤ, ဆူအစၢၤအသွဲၣ်တဖၣ်အအိၣ်မ့ၢ်ဂ့ၤ, ဒီးပှၤတဂၤလၢ်လၢ်လၢအဘၣ်တၢ် ဆါလီၤကွံာ်အီၤဒ်ကုၢ်အသိးန့ၣ်ကဘၣ်တၢ်ဆှၢက ဒါက့ၤအီၤဆူအဒူၣ်ဖိထၢဖိဒၣ်ဝဲအအိၣ်န့ၣ်လီၤ.",
			"11": "<sup>11</sup> သုတဘၣ်သူၣ်လီၤဖျးလီၤတၢ်လၢသုစံာ်ပျီတဖၣ်အပူၤဘၣ်, သုတဘၣ်ကူးက့ၤတၢ်လၢအမဲထီၣ်သၣ်ထီၣ်အတၢ်ဒၣ်ဝဲဘၣ်, ဒီးသုတဘၣ်ထၢဖှိၣ်စပံးသၣ်တဖၣ်လၢစပံး အလီၢ်လၢအတဘၣ်တၢ်ပဲာ်ဟိကဆှီထီၣ်အီၤတဖၣ်အပူၤန့ၣ်ဘၣ်.",
			"12": "<sup>12</sup> ဒီနံၣ်ညါအံၤကမ့ၢ်နံၣ်စီဆှံလၢသုဂီၢ်လီၤ. သုကဘၣ်အီၣ်ဒၣ်ထဲတၢ်လၢအမဲထီၣ်ဒၣ်အတၢ်လၢစံာ်ပျီပူၤန့ၣ်လီၤ.",
			"13": "<sup>13</sup> ဒီးလၢနံၣ်အံၤအပူၤန့ၣ်ကယဲၢ်တၢ်စုလီၢ်ခီၣ်ခိၣ်လၢအဘၣ်တၢ်ဆါ လီၤကွံာ်တ့ၢ်လံတဖၣ်ကဘၣ်တၢ်ဟ့ၣ်က့ၤအီၤဆူအကစၢ်လၢအခီၣ်ထံး အအိၣ်န့ၣ်လီၤ.",
			"14": "<sup>14</sup> မၤသးဒ်န့ၣ်ဒီးဖဲသုဆါလီၤကွံာ်ဟီၣ်ခိၣ်ဆူပှၤအံၣ်စရ့လးဖိကဒဲကဒဲမ့ၢ်ဂ့ၤ, သုပှ့ၤဟီၣ်ခိၣ်လၢအအိၣ်မ့ၢ်ဂ့ၤမၤအီၤတတီတလိၤတဂ့ၤ.",
			"15": "<sup>15</sup> ဒ်တၢ်သဘျ့အနံၣ်ပူၤကွံာ်ဝံၤဒ်နံၣ်တဖၣ်အတၢ်ဂံၢ်အသိးန့ၣ် နဘၣ်ပာ်တၢ်အပှ့ၤလၢတၢ်လၢနပှ့ၤလၢပှၤလၢနဃၢၤအအိၣ်န့ၣ်လီၤ. ဒ်တၤသူတၤသၣ်သၣ်ထီၣ်အနံၣ်အတၢ်ဂံၢ်အိၣ်ဝဲအသိးန့ၣ်အဝဲကဘၣ်ဆါ န့ၢ်နၤတၢ်လီၤ.",
			"16": "<sup>16</sup> အနံၣ်အလါမ့ၢ်အါဒီးနဘၣ်မၤအါထီၣ်တၢ်အပှ့ၤလီၤ, အနံၣ်အလါမ့ၢ်စှၤဒီးနဘၣ်မၤစှၤလီၤတၢ်အပှ့ၤလီၤ. အဂ့ၢ်ဒ်အံၤ, တၢ်လၢအဆါလီၤကွံာ်ဝဲဒီးနၤန့ၣ်မ့ၢ် တၤသူတၤသၣ်အနီၣ်ဂံၢ်လၢဟီၣ်ခိၣ်အံၤဟ့ၣ်ထီၣ်ဝဲန့ၣ်လီၤ.",
			"17": "<sup>17</sup> ဒီးမၤတတီတလိၤလိာ်သုသးတဂ့ၤ. မ့မ့ၢ်ပျံၤသုကစၢ်ယွၤတက့ၢ်. အဂ့ၢ်ဒ်အံၤ, ယဲဒၣ်အံၤယမ့ၢ်ယွၤ, သုကစၢ်ယွၤန့ၣ်လီၤ.",
			"18": "<sup>18</sup> ဒီးသုဘၣ်တိၢ်န့ၢ်ယွၤအတၢ်မၤလိာ်ဒီးအတၢ်သိၣ်တၢ်သီတဖၣ်ဒ်သိး သုကအိၣ်ဂၢၢ်ဆိးကျၢၤလၢကီၢ်ပူၤန့ၣ်လီၤ.",
			"19": "<sup>19</sup> ဒီးဟီၣ်ခိၣ်ကဟ့ၣ်ထီၣ်အတၤသၣ်, ဒီးသုကအီၣ်ကုးအီပှဲၤဒီးသုကအိၣ်ဂၢၢ်ဆိးကျၢၤလၢအပူၤလီၤ.",
			"20": "<sup>20</sup> ဘၣ်ဆၣ်ဒီးသုကစံးနွံနံၣ်တနံၣ်န့ၣ်ပကအီၣ်တၢ်မနုၤလဲၣ်, မ့ၢ်လၢပတဘၣ်ဖှံတၢ်ဒီးပတဘၣ်ထၢဖှိၣ်တၢ်အဃိန့ၣ်လီၤ.",
			"21": "<sup>21</sup> ယွၤကဆိၣ်ဂ့ၤထံကီၢ်လၢဃုနံၣ်တနံၣ်အတီၢ်ပူၤဒ်သိးအကဟ့ၣ်ထီၣ်တၢ်အီၣ်လၢကလၢဝဲသၢနံၣ်အဂီၢ်လီၤ.",
			"22": "<sup>22</sup> ဖဲသုသူၣ်လီၤဖျးလီၤတၢ်လၢဃိးနံၣ်တနံၣ် န့ၣ်သုကအီၣ်ဘၣ်ဒံးတၢ်လၢသုကူးတ့ၢ်လၢဃုနံၣ်တနံၣ်အတီၢ်ပူၤ, ဒီးကလၢဝဲတုၤလီၤလၢတၢ်လၢသု သူၣ်လီၤလၢနံၣ်အဝဲန့ၣ်ဘၣ်တၢ်ကူးက့ၤအီၤတစုန့ၣ်လီၤ.",
			"23": "<sup>23</sup> ဒီးသုဟီၣ်ခိၣ်န့ၣ်တဘၣ်တၢ်ဆါလီၤကွံာ်အီၤလီၤထူလီၤယိာ်ဘၣ်. အဂ့ၢ်ဒ်အံၤ, တမ့ၢ်သုတၢ်ဘၣ်. ဒီးသုမ့ၢ်ပှၤတခီဘီမုၢ်ဖိဒီးပှၤသမှံၤလၢယဂီၢ်လီၤ.",
			"24": "<sup>24</sup> ဖဲဟီၣ်ခိၣ်န့ၣ်ဘၣ်တၢ်ဆါလီၤအီၤန့ၣ်, သုဘၣ်သ့ၣ်ညါလၢဟီၣ်ခိၣ် အကစၢ်လၢအခီၣ်ထံးန့ၣ်အိၣ်ဒီးခွဲးယာ်လၢကပှ့ၤကဒါက့ၤဝဲဒၣ်န့ၣ်လီၤ.",
			"25": "<sup>25</sup> ပှၤအံၣ်စရ့လးဖိတဂၤဂၤမ့ၢ်ဖှီၣ်လီၤယာ်လီၤဝဲတုၤအဘၣ် ဆါလီၤကွံာ်အဟီၣ်ခိၣ်န့ၣ်ဒီး, အဘူးအတံၢ်လၢအဘူးကတၢၢ်ဒီး အီၤကဘၣ်ပှ့ၤကဒါက့ၤဝဲဒၣ်န့ၣ်လီၤ.",
			"26": "<sup>26</sup> ပှၤတဂၤလၢအတအိၣ်ဘၣ်ဒီးအဘူးအတံၢ်လၢကပှ့ၤက့ၤဟီၣ်ခိၣ်န့ၣ်, လၢခံမ့ၢ်ဘီၣ်ထီၣ်ညီထီၣ်က့ၤဒီးကဘၣ်ပှ့ၤကဒါက့ၤဟီၣ်ခိၣ်န့ၣ်လၢအနီၢ်ကစၢ်ဒၣ်ဝဲလီၤ.",
			"27": "<sup>27</sup> ဒီးအဝဲကဘၣ်ဟ့ၣ်က့ၤတၢ်အပှ့ၤဆူပှၤလၢအပှ့ၤတၢ်န့ၣ်စးထီၣ်လၢ အဆါလီၤတၢ်အနံၣ်တုၤနံၣ်လၢတၢ်သဘျ့အနံၣ်, ဒီးတၢ်ကဟ့ၣ်ကဒါက့ၤအီၤအဟီၣ်ခိၣ်န့ၣ်လီၤ.",
			"28": "<sup>28</sup> ဘၣ်ဆၣ်ဒီးအစ့မ့ၢ်တအိၣ်လၢလၢပှဲၤပှဲၤလၢကပှ့ၤကဒါက့ၤဟီၣ်ခိၣ် န့ၣ်ဒီး, ဟီၣ်ခိၣ်န့ၣ်ကအိၣ်ဒၣ်လၢပှၤလၢအပှ့ၤတ့ၢ်အီၤတဂၤန့ၣ်အစုပူၤ တုၤလၢတၢ်သဘျ့အနံၣ်တစုန့ၣ်လီၤ.",
			"29": "<sup>29</sup> ဒီးပှၤတဂၤမ့ၢ်ဆါလီၤကွံာ်ဟံၣ်တဖျၢၣ်လၢဝ့ၢ်အိၣ်ဒီးအခိၣ်ဒူ န့ၣ်ဒီး, အဝဲအိၣ်ဒီးအတၢ်ခွဲးတၢ်ယာ်လၢကပှ့ၤကဒါက့ၤဝဲဖဲ တနံၣ်ပှဲၤထီၣ်, စးထီၣ်လၢအဆါလီၤကွံာ်ဝဲအမုၢ်တနံၤန့ၣ်လီၤ.",
			"30": "<sup>30</sup> ဘၣ်ဆၣ်ဒီးမ့ၢ်တပှ့ၤကဒါက့ၤဝဲလၢတနံၣ်အတီၢ်ပူၤဘၣ်ဒီး, အတၢ်ခွဲးတၢ်ယာ်လၢကပှ့ၤကဒါက့ၤတၢ်အဂီၢ်န့ၣ်လီၤမၢ်ဝဲ, ဒီးအဟံၣ်န့ၣ်ကကဲထီၣ်ပှၤလၢအပှ့ၤတ့ၢ်အီၤတဂၤဒီးအစၢၤအသွဲၣ် တဖၣ်အတၢ်လီၤစိၤန့ၣ်လီၤ. ဒီးဟံၣ်န့ၣ်တုၤလၢတၢ်သဘျ့အနံၣ်ဒၣ်လဲာ်န့ၣ်တဘၣ်တၢ်ဟ့ၣ်ကဒါ က့ၤအီၤလၢၤဘၣ်န့ၣ်လီၤ.",
			"31": "<sup>31</sup> မ့မ့ၢ်ဟံၣ်ဧိၤဃီဧိၤလၢအအိၣ်ဝဲလၢသဝီလၢအခိၣ်ဒူဝးတ ရံးအီၤတအိၣ်ဘၣ်တဖၣ်အပူၤန့ၣ်ဘၣ်တၢ်ပာ်အီၤဒ်စံာ်ဧိၤပှဲၤဧိၤလၢခိအသိးန့ၣ်လီၤ. အကစၢ်လၢအခီၣ်ထံးတဂၤန့ၣ်အိၣ်ဒီးအတၢ်ခွဲးတၢ်ယာ်လၢကပှ့ၤကဒါက့ၤဝဲ, ဒီးကဘၣ်တၢ်ဟ့ၣ်ကဒါက့ၤအီၤလၢတၢ်သဘျ့အနံၣ်အပူၤန့ၣ်လီၤ.",
			"32": "<sup>32</sup> ဘၣ်ဆၣ်ဒီး, ပှၤလ့ၤဝံဖိတဖၣ်အိၣ်ဒီးအတၢ်ခွဲးတၢ်ယာ်လၢကပှ့ၤ ကဒါက့ၤအဟံၣ်အဃီလၢအဝ့ၢ် လၢတၢ်ပာ်လၢအဂီၢ်တဖၣ်အပူၤတဘျီလၢ်လၢ်န့ၣ်လီၤ.",
			"33": "<sup>33</sup> ဒီးဟံၣ်လၢအဘၣ်တၢ်ဆါအီၤလၢပှၤလ့ၤဝံဖိ, ဒီးမ့ၢ်တဘၣ်တၢ်ပှ့ၤကဒါက့ၤအီၤဘၣ်န့ၣ်ကဘၣ်တၢ်ဟ့ၣ်က့ၤအီၤလၢ တၢ်သဘျ့အနံၣ်န့ၣ်လီၤ. အဂ့ၢ်ဒ်အံၤ, ဟံၣ်ဧိၤဃီဧိၤလၢပှၤလ့ၤဝံဖိအ ဝ့ၢ်တဖၣ်အပူၤန့ၣ်မ့ၢ်အဝဲသ့ၣ်အတၢ်လီၤထူလီၤယိာ်လၢအံၣ်စရ့လးအပှၤဂီၢ်မုၢ်အကျါန့ၣ်လီၤ.",
			"34": "<sup>34</sup> ဒီးအစံာ်အပှဲၤလၢအဝ့ၢ်အဃၢၤတဖၣ်န့ၣ်တဘၣ်တၢ်ဆါကွံာ်အီၤဘၣ်. အဂ့ၢ်ဒ်အံၤ, မ့ၢ်အတၢ်လီၤထူလီၤယိာ်လီၤ.",
			"35": "<sup>35</sup> ဒီးပှၤအံၣ်စရ့လးဖိကဒဲကဒဲလၢအအိၣ် ဘူးဒီးသုတဂၤမ့ၢ်ဖှီၣ်လီၤယာ်လီၤဒီးမၤစၢၤလီၤက့ၤအသး တသ့ဘၣ်န့ၣ်, သုကဘၣ်လုၢ်အီၣ်အီၤဒ်သုလုၢ်အီၣ်ပှၤတခီ ဘီမုၢ်ဖိတဂၤအသိး, ဒ်သိးအကအိၣ်မူဒီးသုကသ့ဝဲအဂီၢ်န့ၣ်လီၤ.",
			"36": "<sup>36</sup> စ့အအ့ၣ်မ့ၢ်ဂ့ၤတၢ်အါထီၣ်မ့ၢ်ဂ့ၤဟံးန့ၢ်လၢအအိၣ်တဂ့ၤ. မ့မ့ၢ်သုဘၣ်ပျံၤသုကစၢ်ယွၤဒီးပျဲပှၤအံၣ်စရ့လးဖိကဒဲကဒဲဒီးသု အိၣ်မူဘူးဒီးသုတက့ၢ်.",
			"37": "<sup>37</sup> ဒီးသုတဘၣ်ဟ့ၣ်လီၤအီၤလၢသုစ့လၢတၢ်အ့ၣ်ထီၣ်အဂီၢ်ဘၣ်. ဒီးသုတဘၣ်ဟ့ၣ်လီၤအီၤလၢသုတၢ်အီၣ်လၢတၢ်အါထီၣ်အဂီၢ်ဘၣ်.",
			"38": "<sup>38</sup> တၢ်မၤလိာ်အံၤမ့ၢ်ယွၤ, သုကစၢ်ယွၤလၢအထုးထီၣ်သုလၢကီၢ်အဲၤကူပတူးဒ်သိးကဟ့ၣ်သု လၢကီၢ်ကနၤဧၣ်ဒီးကဲထီၣ်ဝဲသုကစၢ်ယွၤအတၢ်မၤလိာ်န့ၣ်လီၤ.",
			"39": "<sup>39</sup> ဒီးပှၤအံၣ်စရ့လးဖိကဒဲကဒဲဒီးသုလၢအအိၣ် ဘူးဒီးသုတဂၤမ့ၢ်ဖှီၣ်လီၤယာ်လီၤတုၤအဘၣ်ဆါလီၤအသးလၢသုဒ် ကုၢ်တဂၤအသိးန့ၣ်ဒီးသုတဘၣ်မၢအမၤတၢ်ဒ်ကုၢ်တဂၤအသိးန့ၣ်ဘၣ်.",
			"40": "<sup>40</sup> အဝဲကအိၣ်ဒီးသုဒ်ပှၤဒိးလဲအသးဖိတဂၤအသိးဒီးမၤသုတၢ်မၤတုၤလၢနံၣ်သဘျ့ အကတီၢ်န့ၣ်လီၤ.",
			"41": "<sup>41</sup> အကတီၢ်ဖဲန့ၣ်အဝဲဒီးအဖိတဖၣ်ကဟးထီၣ် ကွံာ်လၢသုအိၣ်ဒီးကက့ၤကဒါက့ၤဆူအဒူၣ်ဖိထၢဖိဒၣ်ဝဲအ အိၣ်, ဒီးမိၢ်ပၢ်ဖံဖုလၢပျၢၤတဖၣ်အတၢ်စုလီၢ်ခီၣ်ခိၣ်အအိၣ်န့ၣ်လီၤ.",
			"42": "<sup>42</sup> အံၣ်စရ့လးအပှၤဂီၢ်မုၢ်မ့ၢ်ယွၤအကုၢ်အပှၤတဖၣ်လၢအဝဲထုး ထီၣ်အီၤလၢကီၢ်အဲၤကူပတူးအပူၤန့ၣ်လီၤ. အဝဲသ့ၣ်တဘၣ်တၢ်ဆါလီၤကွံာ်အီၤဆူကုၢ်အလီၢ်န့ၣ်ဘၣ်.",
			"43": "<sup>43</sup> သုတဘၣ်ပၢအီၤလၢတၢ်စုဆူၣ်ခီၣ်တကးဘၣ်. မ့မ့ၢ်သုဘၣ်ပျံၤသုကစၢ်ယွၤန့ၣ်လီၤ.",
			"44": "<sup>44</sup> သုမ့ၢ်လိၣ်ဘၣ်ကုၢ်ဒီးပှ့ၤန့ၢ်အီၤလၢပှၤကလုာ်အိၣ်လၢသုခိၣ် သုဃၢၤတဖၣ်န့ၣ်တက့ၢ်.",
			"45": "<sup>45</sup> သုပှ့ၤန့ၢ်ပှၤတခီဘီမုၢ်ဖိလၢအအိၣ်လၢသုကျါတဖၣ်အဖိသ့ဝဲစ့ၢ်ကီးလီၤ. ဖိသၣ်ဒ်န့ၣ်သိးတဖၣ်လၢအအိၣ်ဖျဲၣ်ထီၣ်လၢသုကီၢ်ပူၤကကဲထီၣ်သုတၢ်န့ၣ်လီၤ.",
			"46": "<sup>46</sup> ဒီးသုကပာ်လီၤတဲာ်အဝဲသ့ၣ်လၢ သုဖိခွါတဖၣ်အတၢ်န့ၢ်သါအဂီၢ်ဒီးကဘၣ်မၤအတၢ်မၤတစိၤသုဖိ ခွါတဖၣ်အသးသမူန့ၣ်လီၤ. ဘၣ်ဆၣ်ဒီးသုတဘၣ်မၤအံၣ်စရ့လးဖိကဒဲကဒဲဒီးသုလၢတၢ်စု ဆူၣ်ခီၣ်တကးန့ၣ်ဘၣ်.",
			"47": "<sup>47</sup> ပှၤတခီဘီမုၢ်ဖိလၢအအိၣ်လၢ သုကျါမ့ၢ်ဘီၣ်ထီၣ်ညီထီၣ်ဒီးဖဲပှၤအံၣ်စရ့လးဖိကဒဲက ဒဲဒီးသုတဂၤမ့ၢ်ဖှီၣ်လီၤယာ်လီၤဝဲဒီးဆါလီၤကွံာ်အသးဒ် ကုၢ်တဂၤအသိးဆူပှၤတခီဘီမုၢ်ဖိတဂၤန့ၣ်အအိၣ်မ့ၢ်ဂ့ၤဆူအဟံၣ်ဖိဃီ ဖိတဂၤဂၤအအိၣ်မ့ၢ်ဂ့ၤ,",
			"48": "<sup>48</sup> မ့ၢ်ဆါလီၤကွံာ်တ့ၢ်လံအသးဒၣ်လဲာ်, အဝဲအိၣ်ဒံးဒီးတၢ်ခွဲးတၢ်ယာ်လၢတၢ်ကပှ့ၤက့ၤအီၤအဂီၢ်န့ၣ် လီၤ. အဒီပုၢ်ဝဲၢ်အကျါတဂၤဂၤမ့ၢ်ဂ့ၤ,",
			"49": "<sup>49</sup> အဖါတံၢ်မ့ၢ်ဂ့ၤ, အတခွါမ့ၢ်ဂ့ၤ, အဘူးအတံၢ်တံၢ်နီၢ်အကျါတဂၤဂၤမ့ၢ်ဂ့ၤ, ပှ့ၤက့ၤအီၤသ့ဝဲဒၣ်န့ၣ်လီၤ. အဝဲအနီၢ်ကစၢ်ဒၣ်ဝဲမ့ၢ်ဘီၣ်ထီၣ်ညီထီၣ်န့ၣ် ဒီးပှ့ၤက့ၤအသးဒၣ်ဝဲသ့လီၤ.",
			"50": "<sup>50</sup> အဝဲကဘၣ်ကတိၤတၢ်ဒီးပှၤလၢအပှ့ၤအီၤတဂၤ, ဒီးအဝဲသ့ၣ် ကဘၣ်ဂံၢ်နီၣ်နံၣ်တဖၣ်စးထီၣ်အကတီၢ်လၢအဝဲဆါလီၤအသးတုၤနံၣ် တၢ်သဘျ့အကတီၢ်ဒီးကဘၣ်ပာ်လီၤအတၢ်သဘျ့အပှ့ၤဒ်ပှၤဒိးလဲအသး ဖိတဂၤအဘူးအလဲအိၣ်ဝဲအသိးန့ၣ်လီၤ.",
			"51": "<sup>51</sup> တချုးနံၣ်သဘျ့တုၤန့ၣ်တၢ်ဆၢကတီၢ်မ့ၢ်အိၣ်ဒံးအါနံၣ်ဒီးအဝဲ ကဘၣ်မၤပှဲၤထီၣ်တၢ်အပှ့ၤလၢအဘူးအလဲလၢအဒိးန့ၢ်ဘၣ်ဝဲအကျါ တနီၤဒ်တၢ်ဆိၣ်အိၣ်ဝဲအသိးန့ၣ်လီၤ.",
			"52": "<sup>52</sup> ဒီးနံၣ်လၢအိၣ်လီၤတဲာ်မ့ၢ်စှၤဒီးကဘၣ် မၤပှဲၤထီၣ်တၢ်အပှ့ၤလၢအဘူးအလဲလၢအဒိးန့ၢ်ဘၣ်ဝဲအကျါတနီၤ, ဒ်တၢ်ဆိၣ်အိၣ်ဝဲအသိးစ့ၢ်ကီးန့ၣ်လီၤ.",
			"53": "<sup>53</sup> ဒ်ကုၢ်လၢအဘၣ်တၢ်ဒိးလဲအီၤတနံၣ်ဘၣ်တနံၣ်အသိးန့ၣ်ကဘၣ်အိၣ်ဒီး ပှၤလၢအပှ့ၤအီၤဒီးတၢ်တဘၣ်မၤအီၤလၢတၢ်စုဆူၣ်ခီၣ်တကးအပူၤန့ၣ်ဘၣ်.",
			"54": "<sup>54</sup> ဒီးအဝဲဒၣ်မ့ၢ်တဘၣ်တၢ်ပျၢ်ကွံာ်အီၤလၢကျဲဒ်သိးအံၤဘၣ်ဒီး, အဝဲဒီးအဖိတဖၣ်ကဘၣ်တၢ်ပျၢ်ကွံာ်အီၤလၢနံၣ်တၢ်သဘျ့အကတီၢ်န့ၣ်လီၤ.",
			"55": "<sup>55</sup> အဂ့ၢ်ဒ်အံၤ, ပှၤအံၣ်စရ့လးဖိန့ၣ်မ့ၢ်ယကုၢ်ယပှၤလီၤ. အဝဲသ့ၣ်မ့ၢ်ယကုၢ်ယပှၤလၢယဒုးဟးထီၣ်ကွံာ်အီၤလၢအဲၤကူပတူးအပူၤလီၤ. ယဲဒၣ်အံၤယမ့ၢ်ယွၤသုကစၢ်ယွၤလီၤ."
		},
		"26": {
			"1": "<sup>1</sup> ဒီးယွၤစံးဝဲဒၣ်, “တၢ်ဂီၤတၢ်ဖီၣ်မ့ၢ်ဂ့ၤ, တၢ်ဂီၤစိးပျၤအသးမ့ၢ်ဂ့ၤသုတတ့လၢသုဂီၢ်တဂ့ၤ. ဒီးသုတပာ်ဆၢထၢၣ်တၢ်ဂီၤအထူၣ်တဂ့ၤ, ဒီးသုတပာ်လၢၢ်အိၣ်ဒီး တၢ်ဂီၤလၢအလိၤလၢသုကီၢ်ပူၤဒ်သိးသုကဘါအီၤန့ၣ်တဂ့ၤ.",
			"2": "<sup>2</sup> အဂ့ၢ်ဒ်အံၤ, ယဲဒၣ်အံၤယမ့ၢ်ယွၤသုကစၢ်ယွၤန့ၣ်လီၤ. သုဘၣ်တိၢ်န့ၢ်ယမုၢ်အိၣ်ဘှံးနံၤတဖၣ်ဒီးယူးယီၣ်ယလီၢ်စီဆှံလီၤ. ယဲဒၣ်အံၤယမ့ၢ်ယွၤလီၤ.",
			"3": "<sup>3</sup> သုမ့ၢ်အိၣ်မူဒ်ယတၢ်သိၣ်တၢ်သီအသိးဒီးတိၢ်န့ၢ်ယတၢ်မၤလိာ်တဖၣ်န့ၣ်,",
			"4": "<sup>4</sup> ယကဟ့ၣ်လီၤသုလၢတၢ်စူၤလၢအကတီၢ်ဒၣ်ဝဲဒ်သိးဟီၣ်ခိၣ်ကဟ့ၣ်ထီၣ် အတၢ်အါထီၣ်ဒီးသ့ၣ်ကသၣ်ထီၣ်အဂီၢ်လီၤ.",
			"5": "<sup>5</sup> သုတၤသူတၤသၣ်တဖၣ်ကအိၣ်ပှဲၤလုၣ်ကွံာ်တုၤ, သုကကူးဒံးဘုဧိၤဟုဧိၤဖဲတၢ်ဒဲးစပံးသၣ်တဖၣ်အကတီၢ်, ဒီးသုကဒဲးဒံးစပံးသၣ်တဖၣ်ဖဲတၢ်သူၣ်လီၤဘုဧိၤဟုဧိၤအကတီၢ်န့ၣ်လီၤ. သုကအိၣ်ဒီးတၢ်လၢသုအဲၣ်ဒိးအီၣ်အီၤခဲလၢာ်, ဒီးသုကအိၣ်ဆိးပူၤဖျဲးလၢသုထံသုကီၢ်အပူၤန့ၣ်လီၤ.",
			"6": "<sup>6</sup> ဒီးယကဟ့ၣ်လီၤသုလၢတၢ်ဃူတၢ်ဖိးလၢသုထံဧိၤကီၢ် ဧိၤအပူၤ, ဒီးသုကမံဒီးပှၤတမၤပျံၤမၤဖုးဘၣ်သုနီတဂၤဘၣ်. ဒီးယကဒုးဟးထီၣ်ကွံာ်ဆၣ်ဖိကီၢ်ဖိအအၢလၢသုကီၢ်ပူၤ, ဒီးတၢ်ဒုးတၢ်ယၤတအိၣ်လၢၤဘၣ်လၢသုကီၢ်ပူၤဘၣ်.",
			"7": "<sup>7</sup> သုကမ့ၢ်ပှၤလၢအမၤနၢၤသုဒုၣ်သုဒါတဖၣ်လီၤ.",
			"8": "<sup>8</sup> ဒီးပှၤယဲၢ်ဂၤလၢသုကျါကမၤနၢၤပှၤတကယၤ, ဒီးပှၤတကယၤကမၤနၢၤပှၤတကလးန့ၣ်လီၤ.",
			"9": "<sup>9</sup> ဒီးယကဆိၣ်ဂ့ၤသုဒီးဟ့ၣ်သုလၢဖိတဖၣ်အါအါဂီၢ်ဂီၢ်လီၤ. ယကဟံးဃာ်ယတၢ်အၢၣ်လီၤအီလီၤလၢယမၤဒီးသုန့ၣ်လီၤ.",
			"10": "<sup>10</sup> သုဘုဧိၤဟုဧိၤတဖၣ်ကအိၣ်အါအါကလဲာ်တုၤဒၣ်လဲာ်သုအီၣ်အီၤ ဒီတနံၣ်ညါတလၢာ်ဘၣ်အဃိသုကဘၣ်စူးကွံာ်အီၤဒ်သိးသုကပာ်ဖှိၣ် က့ၤသုဘုဧိၤဟုဧိၤအသီတဖၣ်အဂီၢ်န့ၣ်လီၤ.",
			"11": "<sup>11</sup> ယကအိၣ်လၢသုကျါလၢယဒဲစီဆှံ အပူၤဒီးယတဃၣ်ကွံာ်ယသးလၢသုနီတစုဘၣ်.",
			"12": "<sup>12</sup> ဒီးယကအိၣ်ဒီးသု, ယကမ့ၢ်သုကစၢ်ယွၤဒီးသုကမ့ၢ်ယပှၤဂီၢ်မုၢ်လီၤ.",
			"13": "<sup>13</sup> ယဲဒၣ်အံၤယမ့ၢ်ယွၤ, သုကစၢ်ယွၤလၢအဒုးဟးထီၣ်ကွံာ်သုလၢကီၢ်အဲၤကူပတူးပူၤ, ဒ်သိးသုသုတမ့ၢ်လၢၤအဝဲသ့ၣ်အကုၢ်အပှၤတဂ့ၤလီၤ. ဒီးယမၤကၢ်လံသုနီၣ်ယိးအဘိတဖၣ်ဒီးဒုးလဲၤသု တၢ်ထူၣ်ကလာ်လီၤ.”",
			"14": "<sup>14</sup> ဒီးယွၤစံးဝဲဒၣ်, “သုမ့ၢ်တဒိကနၣ်ယတၢ်မၤလိာ်တဖၣ်န့ၣ်သုကဘၣ်တၢ်စံၣ်ညီၣ်န့ၣ်လီၤ.",
			"15": "<sup>15</sup> သုမ့ၢ်တဒိကနၣ်ယတၢ်သိၣ်တၢ်သီဒီးယတၢ်မၤလိာ်, ဒီးလုၢ်သ့ၣ်ခါပတာ်ယတၢ်အၢၣ်လီၤအီလီၤလၢယမၤဒီးသုန့ၣ်,",
			"16": "<sup>16</sup> ယကစံၣ်ညီၣ်သုလီၤ. ယကဟဲစိာ်တၢ်နးတၢ်ဖှီၣ်လၢသုလိၤဒ်တၢ်ဆါလၢအဘျါတသ့, တၢ်လိၤကိၢ်လၢအကမၤဘျီၣ်သုမဲာ်, ဒီးဟံးထီၣ်ကွံာ်သုသးသမူန့ၣ်လီၤ. သုကသူၣ်လီၤဖျးလီၤဘုဧိၤဟုဧိၤဘၣ်ဆၣ်ကကဲထီၣ်တၢ်ကလီကလီလီၤ. အဂ့ၢ်ဒ်အံၤ, သုဒုၣ်သုဒါကမၤနၢၤသုဒီးအီၣ်ကွံာ်တၢ်လၢသုသူၣ်လီၤတဖၣ်န့ၣ်လီၤ.",
			"17": "<sup>17</sup> ဒီးယကဃၣ်ဒူချၢယသးလၢသုဒ်သိးသုကဘၣ်တၢ်မၤနၢၤသု ဒီးပှၤလၢအသးဟ့သုကပၢသုလီၤ. သုကပျံၤတၢ်ဖုးတၢ်တုၤဒၣ်လဲာ်ပှၤမ့ၢ်တလူၤသုဘၣ်ဆၣ်, သုကဃ့ၢ်လီၤ.",
			"18": "<sup>18</sup> ဒီးတၢ်စံၣ်ညီၣ်လၢထးတဖၣ်အံၤဘၣ်သုဒၣ်လဲာ်န့ၣ်သုမ့ၢ်တဒိ ကနၣ်ဘၣ်ယၤဒီး, ယကမၤအါထီၣ်တၢ်စံၣ်ညီၣ်နွံဘျီလၢသုဂီၢ်လီၤ.",
			"19": "<sup>19</sup> ဒီးယကမၤကၢ်ကွံာ်သုသးထီၣ်ထီန့ၣ်လီၤ. တၢ်တစူၤလၢၤဘၣ်ဒီးသုဟီၣ်ခိၣ်ကဃ့ထီကွံာ်ဝဲဒ်ထးအသိးန့ၣ်လီၤ.",
			"20": "<sup>20</sup> ဒီးသုတၢ်မၤတၢ်လၢာ်ဂံၢ်လၢာ်ဘါကမ့ၢ်တၢ်ကလီကလီလီၤ. အဂ့ၢ်ဒ်အံၤ, သုဟီၣ်ခိၣ်တဟ့ၣ်ထီၣ်တၤသူတၤသၣ်နီတမံၤ ဘၣ်ဒီးသုသ့ၣ်အထံးတဖၣ်တသၣ်ထီၣ်ဝဲဒၣ်ဘၣ်.",
			"21": "<sup>21</sup> သုမ့ၢ်ထီဒါဒံးယၤဒီးတဒိကနၣ်ဘၣ်ယၤန့ၣ်, ယကမၤအါထီၣ်ကဒီးတၢ်စံၣ်ညီၣ်နွံဘျီန့ၣ်လီၤ.",
			"22": "<sup>22</sup> ဒီးယကဆှၢလီၤဆၣ်ဖိကီၢ်ဖိအမံၤလၢသုကျါဒီးကမၤသံသုဖိ သုလံၤ, ဒီးမၤဟးဂီၤကွံာ်သုဆၣ်ဖိကီၢ်ဖိအဒၢဒီးမၤစှၤလီၤသု ဒ်သိးသုကျဲတဖၣ်ကအိၣ်သယုၢ်အဂီၢ်လီၤ.",
			"23": "<sup>23</sup> ဒီးတၢ်စံၣ်ညီၣ်လၢထးတဖၣ်အံၤ ဘၣ်သုဒၣ်လဲာ်န့ၣ်သုမ့ၢ်တဒိကနၣ်ဒံးဘၣ်ယၤဒီးထီဒါယၤန့ၣ်,",
			"24": "<sup>24</sup> ယကဃၣ်ဒူချၢယသး လၢသုဒီးစံၣ်ညီၣ်သုနးန့ၢ်ဒံးတၢ်စံၣ်ညီၣ်လၢညါနွံဘျီန့ၣ်လီၤ.",
			"25": "<sup>25</sup> ဒီးယကဟဲစိာ်တၢ်ဒုးတၢ်ယၤလၢအမ့ၢ်တၢ်စံၣ်ညီၣ်သုလၢသု လုၢ်သ့ၣ်ခါပတာ်ယတၢ်အၢၣ်လီၤအီလီၤအဃိန့ၣ်လီၤ. ဒီးသုမ့ၢ်ပာ်ဖှိၣ်ထီၣ်သုသးလၢသုဝ့ၢ်တဖၣ်အပူၤလၢ တၢ်ပူၤဖျဲးအဂီၢ်ဒီးယကဆှၢလီၤတၢ်ဆါသံသတြိာ်လၢသုကျါဒီး သုကဘၣ်တၢ်မၤဆူၣ်သုဒီးဟ့ၣ်လီၤကွံာ်သုဆူသုဒုၣ်သုဒါအစုပူၤန့ၣ်လီၤ.",
			"26": "<sup>26</sup> ယကဆိကတီၢ်ကွံာ်တၢ်ဟ့ၣ်လီၤသုတၢ်အီၣ်တၢ်အီတုၤဒၣ်လဲာ် ပိာ်မုၣ်ဆံဆဲၣ်ဂၤကကုၢ်ကိၣ်လၢဖၣ်ကပူၤတပူၤဃီအပူၤလီၤ. အဝဲသ့ၣ်ကစီၤန့ၢ်ဒီးနီၤလီၤသုလၢကိၣ်ဒီးသုကအီၣ်အီၤဘၣ်ဆၣ်သုတဘျဲးအီၣ်ဘၣ်န့ၣ်လီၤ.",
			"27": "<sup>27</sup> ဒီးလၢတၢ်အံၤအဃိဒၣ်လဲာ်သုမ့ၢ်တဒိကနၣ်ယတၢ်မၤလိာ်တဖၣ်ဒီးထီဒါယၤဒံးန့ၣ်,",
			"28": "<sup>28</sup> ယကဃၣ်ယသးဆူသုအိၣ်လၢတၢ်သးထီၣ်အပူၤဒီးစံၣ်ညီၣ်သုအၢန့ၢ်ဒံးအလီၢ်နွံဘျီန့ၣ်လီၤ.",
			"29": "<sup>29</sup> ဒီးတၢ်ကသၣ်ဝံၤသုသးတုၤဒၣ် လဲာ်သုကအီၣ်က့ၤသုဖိဒၣ်သုဝဲလီၤ.",
			"30": "<sup>30</sup> ယကမၤဟးဂီၤကွံာ်သုတၢ်ဘူၣ်တၢ်ဘါအလီၢ်တဖၣ်လၢကစၢၢ်အလိၤ, ယကကူၢ်လီၤကွံာ်သုတၢ်လုၢ်နၢမူအလီၢ်တဖၣ်ဒီးကွံာ်လီၤသုစိၣ် တဖၣ်လၢတၢ်ဂီၤတၢ်ဖီၣ်တဖၣ်အလိၤန့ၣ်လီၤ. ဒီးယကသးဘၣ်အၢသုလီၤ.",
			"31": "<sup>31</sup> ဒီးယကမၤဟးဂီၤကွံာ်သုဝ့ၢ်တဖၣ်, သုတၢ်ဘူၣ်တၢ်ဘါအလီၢ်တဖၣ် ဒီးယတတူၢ်လိာ်သုတၢ်လုၢ်တၢ်ပာ်တဖၣ်န့ၣ်ဘၣ်.",
			"32": "<sup>32</sup> ဒီးယကမၤဟးဂီၤကွံာ်သုထံဧိၤကီၢ်ဧိၤလၢာ်လၢာ်ဆ့ဆ့တုၤ ဒၣ်လဲာ်သုဒုၣ်သုဒါတဖၣ်လၢအမၤန့ၢ်အီၤန့ၣ်ကကမၢကမၣ်ဝဲလီၤ.",
			"33": "<sup>33</sup> ဒီးယကဟဲစိာ်တၢ်ဒုးတၢ်ယၤဒီးသုကလီၤပြ လီၤပြါဆူပှၤကလုာ်ဂၤအကျါလီၤ. သုထံဧိၤကီၢ်ဧိၤကအိၣ်သယုၢ်ဒီးသုဝ့ၢ်တဖၣ်ကအိၣ်လၢတၢ်ဟးဂီၤ အပူၤန့ၣ်လီၤ.",
			"34": "<sup>34</sup> တုၤနုၤတစုထံကီၢ်ကမုာ်လၤသးခုလၢအနံၣ်အိၣ်ဘှံးအလၢအပှဲၤ တဖၣ်အပူၤ, လၢသုတဟ့ၣ်အီၤဘၣ်န့ၣ်လီၤ.",
			"35": "<sup>35</sup> ကီၢ်န့ၣ်ကဘၣ်တၢ်ပာ်လီၤတဲာ်တ့ၢ်အီၤဒီးမၤန့ၢ်အတၢ်အိၣ်ဘှံးဖဲ သုအိၣ်လၢတၢ်စိာ်မၢကဲကုၢ်အပူၤလၢသုဒုၣ်သုဒါတဖၣ်အကီၢ်ပူၤ အခါန့ၣ်လီၤ.",
			"36": "<sup>36</sup> ဒီးသုဝဲပှၤလၢအအိၣ်လၢဒုၣ်ဒါအကီၢ်ပူၤတဖၣ်န့ၣ်ယကမၤပျံၤမၤဖုးသုတုၤဒၣ်လဲာ်သ့ၣ်လၣ်ဟူး ဝးအသီၣ်န့ၣ်ကဒုးထွးထီၣ်ဃ့ၢ်သုန့ၣ်လီၤ. သုကဃ့ၢ်ဒ်သုဘၣ်တၢ်လူၤဖီၣ်န့ၢ်သုလၢတၢ်ဒုးတၢ်ယၤအပူၤအသိး, ဒီးသုကလီၤဃံၤဝဲဖဲသုဒုၣ်သုဒါတလူၤဘၣ်သုအခါဒၣ်လဲာ်န့ၣ်လီၤ.",
			"37": "<sup>37</sup> ဖဲပှၤတလူၤဘၣ်သုနီတဂၤအခါဒၣ်လဲာ်န့ၣ်သုကလီၤဃံၤဒိးလိာ်သု သးတဂၤလၢတဂၤအဖီခိၣ်, ဒီးသုဒုးဆၢကဒါက့ၤသုဒုၣ်သုဒါတကဲဘၣ်န့ၣ်လီၤ.",
			"38": "<sup>38</sup> သုကသံလၢသုဒုၣ်သုဒါအကီၢ်ပူၤ ဒီးသုကဘၣ်တၢ်ခူၣ်လီၤကွံာ်သုလၢသုဒုၣ်သုဒါအကီၢ်ပူၤန့ၣ်လီၤ.",
			"39": "<sup>39</sup> ဒီးသုပှၤလၢအိၣ်လီၤတဲာ်တဖၣ်ကဟးဂူာ်ဟးဂီၤ ကွံာ်လၢသုဒုၣ်သုဒါအကီၢ်ပူၤမ့ၢ်လၢသုတၢ်ဒဲးဘးဒၣ်သုဝဲ အဃိဒီးပှၤလၢသုဟဲလီၤစၢၤလီၤသွဲၣ်လၢအီၤတဖၣ်အတၢ်ဒဲးဘးအဃိန့ၣ်လီၤ.",
			"40": "<sup>40</sup> မ့မ့ၢ်သုစၢၤသုသွဲၣ်တဖၣ်ကအၢၣ်လီၤအတၢ်ဒဲးဘးဒီးပှၤလၢအဝဲ သ့ၣ်ဟဲလီၤစၢၤလီၤသွဲၣ်လၢအီၤတဖၣ်အတၢ်ဒဲးဘးတဖၣ်လၢ အမၤကမၣ်ယၤဒီးပူထီၣ်ထီဒါယၤ,",
			"41": "<sup>41</sup> ဒ်သိးယကဃၣ်ယသးထီဒါအီၤဒီးဆှၢအီၤဆူအဒုၣ်အဒါတဖၣ်အကီၢ်ပူၤန့ၣ်လီၤ. လၢခံကတၢၢ်ဖဲသုစၢၤသုသွဲၣ်တဖၣ်ဆီၣ်လီၤက့ၤအသးဒီးဟ့ၣ်က့ၤ တၢ်အဘူးအလဲလၢအဝဲသ့ၣ်အတၢ် ဒဲးဘးဒီးတၢ်ပူထီၣ်ထီဒါအဂီၢ်ဒီး,",
			"42": "<sup>42</sup> ယကသ့ၣ်နီၣ်ထီၣ်က့ၤယတၢ်အၢၣ်လီၤဒီးစီၤယၤကိာ်, ဒီးစီၤအံၤစဲးဒီးစီၤအၤဘြၤဟၣ်, ဒီးယကမၤသီထီၣ်က့ၤယတၢ်အၢၣ်လီၤလၢယကဟ့ၣ်ယပှၤဂီၢ်မုၢ်လၢထံဧိၤကီၢ်ဧိၤန့ၣ်လီၤ.",
			"43": "<sup>43</sup> ဘၣ်ဆၣ်ဒီး, အဆိကတၢၢ်ထံကီၢ်ကဘၣ်တၢ်မၤပျီကွံာ်အီၤဒီးအပှၤဂီၢ်မုၢ်, ဒ်သိးအကမုာ်လၤသးခုဘၣ်ဒီးတၢ်အိၣ်ဘှံးအလၢအပှဲၤ, ဒီးအဝဲသ့ၣ်ကဘၣ်ဟ့ၣ်တၢ်အဘူးအလဲအလၢအပှဲၤလၢအလုၢ်သ့ၣ်ခါပတာ် ယတၢ်ဘူၣ်တၢ်ဘါအတၢ်သိၣ်တၢ်သီတဖၣ်ဒီးယတၢ်မၤလိာ်တဖၣ်အဃိန့ၣ်လီၤ.",
			"44": "<sup>44</sup> ဘၣ်ဆၣ်ဒီး, အန့ၣ်ဒၣ်လဲာ်, ဖဲအဝဲသ့ၣ်အိၣ်ဒံးလၢအဒုၣ်အဒါတဖၣ် အကီၢ်ပူၤအခါန့ၣ်, ယတညိကွံာ်ဒီးမၤဟးဂီၤအဝဲသ့ၣ်လၢာ်လၢာ်ဆ့ဆ့ဘၣ်. တၢ်န့ၣ်ကမၤကတၢၢ်ကွံာ်ယတၢ်အၢၣ်လီၤအီလီၤဒီးအဝဲသ့ၣ်ဒီးယတၢ်မ့ၢ်ယွၤ, အဝဲသ့ၣ်အကစၢ်ယွၤန့ၣ်လီၤ.",
			"45": "<sup>45</sup> ယကမၤသီထီၣ်က့ၤယတၢ်အၢၣ်လီၤအီလီၤလၢယမၤတ့ၢ်ဒီးအဝဲသ့ၣ် အမိၢ်ပၢ်ဖံဖုလၢပျၢၤတဖၣ်ဖဲယဒုးနဲၣ် ကယဲၢ်ပှၤကလုာ်တဖၣ်လၢယစိကမီၤခီဖျိတၢ်ထုးထီၣ်ယပှၤ ဂီၢ်မုၢ်လၢကီၢ်အဲၤကူပတူးအပူၤ, ဒ်သိးယၤ, ယွၤအံၤ ကမ့ၢ်အဝဲသ့ၣ်အကစၢ်ယွၤန့ၣ်လီၤ.”",
			"46": "<sup>46</sup> တၢ်ခဲလၢာ်အံၤမ့ၢ်တၢ်သိၣ်တၢ်သီဒီးတၢ်မၤ လိာ်တဖၣ်လၢယွၤဟ့ၣ်လီၤဆူစီၤမိၤၡ့လၢကစၢၢ်စံၤနါအလိၤ, လၢအံၣ်စရ့လးအပှၤဂီၢ်မုၢ်အဂီၢ်န့ၣ်လီၤ."
		},
		"27": {
			"1": "<sup>1</sup> ဒီးယွၤဟ့ၣ်လီၤစီၤမိၤၡ့, တၢ်သိၣ်တၢ်ဘျၢတဖၣ်ဒ်လၢလာ်အသိးလၢအံၣ်စရ့လးအပှၤဂီၢ်မုၢ် အဂီၢ်န့ၣ်လီၤ. ဖဲပှၤတဂၤဘၣ်တဂၤဘၣ်တၢ်ဟ့ၣ်အီၤဆူယွၤလၢတၢ်မၤလၢထီၣ်ပှဲၤ ထီၣ်တၢ်အၢၣ်လီၤလီၤဆီအဂီၢ်ဒီး, ပှၤအံၤဘၣ်တၢ်မၤထူၣ်ဖျဲးအီၤ သ့ဝဲခီဖျိတၢ်ဟ့ၣ်တၢ်အပှ့ၤလၢစ့ဒ်တၢ်ပာ်လုၢ်ပာ်ပှ့ၤအိၣ်ဝဲဒ် လၢလာ်အသိးန့ၣ်လီၤ.",
			"3": "<sup>3</sup> ပှၤပိာ်ခွါလၢအသးအိၣ်အနံၣ်ခံဆံတုၤလၢဃုဆံန့ၣ်နဘၣ်ပာ်အပှ့ၤလၢ ၡက့လးယဲၢ်ဆံန့ၣ်လီၤ. ဒီးမ့မ့ၢ်ပိာ်မုၣ်န့ၣ်နဘၣ်ပာ်အပှ့ၤလၢၡက့လး သၢဆံန့ၣ်လီၤ. ပှၤပိာ်ခွါသးစၢ်လၢအသးအိၣ်ယဲၢ်နံၣ်တုၤလၢအနံၣ်ခံဆံန့ၣ် နဘၣ်ပာ်အပှ့ၤလၢၡက့လးခံဆံန့ၣ်လီၤ. ဒီးမ့မ့ၢ်ပိာ်မုၣ်သးစၢ်န့ၣ်နဘၣ်ပာ်အပှ့ၤ လၢၡက့လးတဆံန့ၣ်လီၤ. ပှၤပိာ်ခွါဖိလၢအသးအိၣ်တလါတုၤလၢယဲၢ်နံၣ်န့ၣ်နဘၣ်ပာ်အပှ့ၤ လၢစ့ယဲၢ်ၡက့လးန့ၣ်လီၤ. ဒီးမ့မ့ၢ်ပိာ်မုၣ်ဖိန့ၣ်နဘၣ်ပာ်အပှ့ၤလၢစ့သၢၡက့လးန့ၣ်လီၤ. ပှၤပိာ်ခွါလၢအသးအိၣ်အနံၣ်ဃု ဆံဆူအဖီခိၣ်န့ၣ်နဘၣ်ပာ်အပှ့ၤလၢစ့တဆံယဲၢ်ၡက့လးန့ၣ်လီၤ. ဒီးမ့မ့ၢ်ပိာ်မုၣ်န့ၣ်နဘၣ်ပာ်အပှ့ၤလၢစ့တဆံၡက့လး န့ၣ်လီၤ.",
			"8": "<sup>8</sup> ဒီးပှၤလၢအအၢၣ်လီၤအသးတဂၤမ့ၢ်ဖှီၣ် ဝဲဒီးဟ့ၣ်အပှ့ၤလၢတၢ်ပာ်အီၤမ့ၢ်တန့ၢ်န့ၣ်အဝဲကဘၣ်ဟဲဆူပှၤ လုၢ်တၢ်အခိၣ်အအိၣ်, ဒီးပှၤလုၢ်တၢ်အခိၣ်ကဘၣ်မၤစှၤလီၤအပှ့ၤထဲသိးဒီးအဝဲ ဟ့ၣ်ဝဲန့ၢ်န့ၣ်လီၤ.",
			"9": "<sup>9</sup> ဒီးတၢ်အၢၣ်လီၤမ့ၢ်ဘၣ်ထွဲဒီးဆၣ်ဖိကီၢ်ဖိလၢအဘၣ်တၢ်တူၢ်လိာ် အီၤဒ်တၢ်လုၢ်မၤဘူၣ်ဆူယွၤအအိၣ်သ့ဝဲန့ၣ်ကယဲၢ်တၢ်ဟ့ၣ်ခဲလၢာ် ဆူယွၤအအိၣ်န့ၣ်စီဆှံဝဲဒၣ်လီၤ.",
			"10": "<sup>10</sup> ဒီးပှၤလၢအမၤတၢ်အၢၣ်လီၤတဂၤန့ၣ် တဘၣ်လဲလိာ်ဆၣ်ဖိကီၢ်ဖိတဒုလၢတဒုအဂီၢ်ဘၣ်. မ့ၢ်မၤဝဲဒ်န့ၣ်ဒီးဆၣ်ဖိကီၢ်ဖိခံဒုလိာ်ဘၣ်ဃးဒီးယွၤန့ၣ်လီၤ.",
			"11": "<sup>11</sup> ဒီးတၢ်အၢၣ်လီၤမ့မ့ၢ်ဆၣ်ဖိကီၢ်ဖိလၢအတကဆှီ ဘၣ်လၢတၢ်တူၢ်လိာ်အီၤဒ်တၢ်လုၢ်မၤဘူၣ်ဆူယွၤအအိၣ် တသ့ဘၣ်န့ၣ်, မ်ပှၤတဂၤန့ၣ်ဟဲစိာ်အဆၣ်ဖိကီၢ်ဖိန့ၣ်ဆူပှၤလုၢ် တၢ်အခိၣ်အအိၣ်န့ၣ်တက့ၢ်.",
			"12": "<sup>12</sup> ဒီးဆၣ်ဖိကီၢ်ဖိတဒုန့ၣ်ဂ့ၤမ့ၢ်ဂ့ၤ, တၢ်လီၤတူၢ်လီၤကာ်အိၣ်မ့ၢ်ဂ့ၤပှၤလုၢ်တၢ်အခိၣ်ကဘၣ်ပာ်အပှ့ၤ န့ၣ်လီၤ. ဒီးတၢ်အပှ့ၤကဘၣ်မ့ၢ်ဝဲဒ်န့ၣ်လီၤ.",
			"13": "<sup>13</sup> ပှၤတဂၤန့ၣ်မ့ၢ်သးအိၣ်ပှ့ၤကဒါက့ၤဆၣ်ဖိကီၢ်ဖိတဒုန့ၣ်, ကဘၣ်ဟ့ၣ်ဝဲဆၣ်ဖိကီၢ်ဖိတဒုန့ၣ်အပှ့ၤဃုာ်ဒီးအပှ့ၤပာ်ဖှိၣ်အါ ထီၣ်ခံဆံမျးကယၤန့ၣ်လီၤ.",
			"14": "<sup>14</sup> ဒီးတုၤပှၤတဂၤပာ်စီဆှံအဟံၣ်ဆူယွၤအအိၣ်န့ၣ် ဒီးဂ့ၤမ့ၢ်ဂ့ၤတဂ့ၤမ့ၢ်ဂ့ၤပှၤလုၢ်တၢ်အခိၣ်ကဘၣ်ပာ်အပှ့ၤန့ၣ်လီၤ. ဒီးတၢ်အပှ့ၤကဘၣ်မ့ၢ်ဝဲဒၣ်ဒ်န့ၣ်လီၤ.",
			"15": "<sup>15</sup> ဒီးပှၤတဂၤလၢအပာ်စီဆှံအဟံၣ်န့ၣ်မ့ၢ်သးအိၣ်ပှ့ၤကဒါက့ၤဝဲ အဟံၣ်န့ၣ်ကဘၣ်ဟ့ၣ်ဝဲဟံၣ်န့ၣ်အပှ့ၤဃုာ်ဒီးအပှ့ၤခံဆံမျးကယၤန့ၣ်လီၤ.",
			"16": "<sup>16</sup> ဒီးပှၤတဂၤမ့ၢ်ပာ်စီဆှံအစံာ်တနီၤလၢအန့ၢ်သါဘၣ်ဝဲဆူယွၤအ အိၣ်ဒီးတၢ်အပှ့ၤကဘၣ်တၢ်ပာ်အီၤဒ်တၢ်ချံလၢကဘၣ်ဖှံလီၤအီၤ အနီၣ်ဃီၣ်အိၣ်ဝဲအသိးန့ၣ်လီၤ. ဘုမုယီၤလီၤတယၢၢ်တဃိမ့ၢ်အပှ့ၤမ့ၢ်စ့ၡက့လးယဲၢ်ဆံလီၤ.",
			"17": "<sup>17</sup> အဝဲမ့ၢ်ပာ်စီဆှံအစံာ်ဖဲနံၣ်တၢ်သဘျ့ဝံၤတဘျီဃီဒီး အပှ့ၤကမ့ၢ်ဝဲဒ်နပာ်အီၤအသိးန့ၣ်လီၤ.",
			"18": "<sup>18</sup> အဝဲမ့ၢ်ပာ်စီဆှံအစံာ်လၢနံၣ်သဘျ့ဝံၤအလီၢ်ခံတဘျီဘျီဒီး, ပှၤလုၢ်တၢ်အခိၣ်ကဘၣ်တိာ်လီၤတၢ်အ ပှ့ၤဒ်နံၣ်လၢအအိၣ်လီၤတဲာ်တုၤနံၣ်သဘျ့ခဲကိာ်တဘျီဒီးပာ် လီၤတၢ်မၤစှၤလီၤအပှ့ၤန့ၣ်လီၤ. ဒီးတၢ်အပှ့ၤလၢနံၣ်ပူၤကွံာ်တဖၣ်တၢ်ကထုးထီၣ်အီၤလၢတၢ်အပှ့ၤ အပူၤလီၤ.",
			"19": "<sup>19</sup> ဒီးပှၤတဂၤလၢအပာ်စီဆှံအစံာ်န့ၣ်မ့ၢ်သး အိၣ်ပှ့ၤကဒါက့ၤဝဲဒီးကဘၣ်ဟ့ၣ်ဝဲစံာ်န့ၣ်အပှ့ၤဃုာ်ဒီးအပှ့ၤ ယဲၢ်ပူတပူန့ၣ်လီၤ.",
			"20": "<sup>20</sup> မ့မ့ၢ်အသးမ့ၢ်တအိၣ်ပှ့ၤကဒါက့ၤအစံာ်မ့ၢ်ဂ့ၤ, မ့ၢ်ဆါလီၤကွံာ်ဝဲဆူပှၤတဂၤဂၤအအိၣ်မ့ၢ် ဂ့ၤ, စံာ်အံၤဘၣ်တၢ်ပှ့ၤကဒါက့ၤအီၤတသ့နီတစုလၢၤဘၣ်.",
			"21": "<sup>21</sup> မ့မ့ၢ်ဖဲနံၣ်သဘျ့ခဲကိာ်တဘျီတုၤ ဝဲန့ၣ်ဒီးစံာ်အံၤကကဲထီၣ်ယွၤအတၢ်စုလီၢ်ခီၣ်ခိၣ်လီၤ စိၤဒီးကဘၣ်ဃးဒီးပှၤလုၢ်တၢ်အခိၣ်တဖၣ်န့ၣ်လီၤ.",
			"22": "<sup>22</sup> ဒီးပှၤတဂၤဂၤမ့ၢ်လုၢ်ထီၣ်စံာ်လၢအပှ့ၤတ့ၢ်လံဝဲဆူယွၤအအိၣ်န့ၣ်ဒီး,",
			"23": "<sup>23</sup> ပှၤလုၢ်တၢ်အခိၣ်ကပာ်အပှ့ၤဒ်နံၣ်အနီၣ်ဂံၢ်အိၣ်ဝဲတုၤနံၣ်သဘျ့ ခဲကိာ်တဘျီ, ဒီးကဘၣ်ဟ့ၣ်တၢ်အပှ့ၤ လၢနံၣ်အဝဲန့ၣ်ဒီးစ့န့ၣ်ဘၣ်ဃးဒီးယွၤန့ၣ်လီၤ.",
			"24": "<sup>24</sup> ဒီးလၢနံၣ်သဘျ့န့ၣ်စံာ်အံၤက ဘၣ်တၢ်ဟ့ၣ်က့ၤအီၤဆူပှၤလၢအဆါလီၤကွံာ်အီၤအအိၣ် မ့တမ့ၢ်အစၢၤအသွဲၣ်တဖၣ်အအိၣ်န့ၣ်လီၤ.",
			"25": "<sup>25</sup> တၢ်အပှ့ၤခဲလၢာ်ကဘၣ်တၢ်ပာ်လီၤအီၤဒ်ပှၤလုၣ်တၢ်အခိၣ်ပာ်စ့ အနီၣ်ထိၣ်အိၣ်ဝဲဒၣ်အသိးန့ၣ်လီၤ.",
			"26": "<sup>26</sup> မ့မ့ၢ်ဆၣ်ဖိကီၢ်ဖိအဝဲၢ်ကိန့ၣ်မ့ၢ်ယွၤအတၢ်ဒီးဘၣ်ဃးဒီးယွၤလီၤ. ဒီးဂီၤဖံးမ့ၢ်ဂ့ၤ, သိမ့ၢ်ဂ့ၤ, အဝဲၢ်ကိန့ၣ်မ့ၢ်ယွၤအတၢ်လီၤ. ပှၤတဘၣ်လုၢ်ထီၣ်အီၤနီတဂၤဘၣ်.",
			"27": "<sup>27</sup> ဘၣ်ဆၣ်ဒီးဆၣ်ဖိကီၢ်ဖိလၢအတကဆှီဘၣ်တ ဒုအဖိဝဲၢ်ကိန့ၣ်ဘၣ်တၢ်ပှ့ၤက့ၤအီၤသ့ဝဲဒ်စ့အနီၣ်ထိၣ်အိၣ် ဝဲအသိးအမဲာ်ညါကဘၣ်ဟ့ၣ်အါထီၣ်ဝဲခံဆံမျးကယၤန့ၣ်လီၤ. မ့ၢ်တဘၣ်တၢ်ပှ့ၤက့ၤအီၤန့ၣ်ဒီးကဘၣ်တၢ်ဆါလီၤကွံာ်အီၤဆူ ပှၤတဂၤဂၤဒ်စ့အနီၣ်ထိၣ်အိၣ်ဝဲဒၣ်အသိးန့ၣ်လီၤ.",
			"28": "<sup>28</sup> တၢ်တမံၤမံၤဒ်အမ့ၢ်ပှၤကညီမ့ၢ်ဂ့ၤ, စံာ်လၢအဘၣ်တၢ်လုၢ်ထီၣ်အီၤလၢာ်လၢာ်ဆ့ဆ့မ့ၢ်ဂ့ၤန့ၣ်, တၢ်ဆါလီၤအီၤမ့ၢ်ဂ့ၤ, တၢ်ပှ့ၤက့ၤအီၤမ့ၢ်ဂ့ၤ, တသ့လ့ၤတက့ၤဘၣ်. မ့ၢ်တၢ်လၢအဘၣ်ဃးဒီးယွၤလီၤစိၤန့ၣ်လီၤ.",
			"29": "<sup>29</sup> ပှၤကညီတဂၤဂၤဒၣ်လဲာ်မ့ၢ်ဘၣ်တၢ်လုၢ်ထီၣ်အီၤလၢာ်လၢာ်ဆ့ဆ့ န့ၣ်ဘၣ်တၢ်ပှ့ၤက့ၤအီၤတသ့ဘၣ်. ကဘၣ်တၢ်မၤသံကွံာ်အီၤန့ၣ်လီၤ.",
			"30": "<sup>30</sup> ဒီးတၢ်ဆံဆဲၣ်ပူတပူလၢကယဲၢ်ဟီၣ်ခိၣ်အတၤသၣ်ဒ် ဘုဧိၤဟုဧိၤမ့ၢ်ဂ့ၤ, တၤသူတၤသၣ်တဖၣ်မ့ၢ်ဂ့ၤန့ၣ်ဘၣ်ဃးဒီး ယွၤန့ၣ်လီၤ.",
			"31": "<sup>31</sup> ဒီးပှၤမ့ၢ်သးအိၣ်ပှ့ၤက့ၤအီၤန့ၣ်ကဘၣ်ဟ့ၣ် တၢ်အပှ့ၤဒ်စ့အနီၣ်ထိၣ်အိၣ်ဝဲအသိးအမဲာ်ညါကဘၣ် ဟ့ၣ်အါထီၣ်ဝဲခံဆံမျးကယၤန့ၣ်လီၤ.",
			"32": "<sup>32</sup> ဒီးဆၣ်ဖိကီၢ်ဖိအဒၢကိးမံၤဒဲးဆံဆဲၣ်ဒု တဒုန့ၣ်ဘၣ်ဃးဒီးယွၤလီၤ. ဖဲဆၣ်ဖိကီၢ်ဖိတဖၣ်ဘၣ်တၢ်ဂံၢ်အီၤန့ၣ်ဆံ ဆဲၣ်ဒုတဒုန့ၣ်ဘၣ်ဃးဒီးယွၤန့ၣ်လီၤ.",
			"33": "<sup>33</sup> ဆၣ်ဖိကီၢ်ဖိအကစၢ်တဂၤန့ၣ်တဘၣ်ဃုဝဲဒ်သိးဆၣ်ဖိကီၢ်ဖိအတ ဂ့ၤတဖၣ်ကဘၣ်တၢ်ဃုထၢအီၤမ့ၢ်ဂ့ၤ, ကဘၣ် တၢ်လဲလိာ်အီၤမ့ၢ်ဂ့ၤန့ၣ်ဘၣ်. အဝဲမ့ၢ်လဲလိာ်ဆၣ်ဖိကီၢ်ဖိတဒုလၢအဂၤတဒုအဂီၢ်ဒီးဆၣ်ဖိ ကီၢ်ဖိခံဒုလိာ်န့ၣ်ကဘၣ်ဃးဒီးယွၤဒီးဘၣ် တၢ်ပှ့ၤက့ၤအီၤတသ့လၢၤဘၣ်န့ၣ်လီၤ.",
			"34": "<sup>34</sup> တၢ်မၤလိာ်တဖၣ်အံၤမ့ၢ်တၢ်မၤလိာ်တဖၣ်လၢယွၤဟ့ၣ်လီၤစီၤမိၤၡ့ လၢပှၤအံၣ်စရ့လးဖိအဂီၢ်လၢကစၢၢ်စံၤနါအလိၤန့ၣ်လီၤ."
		}
	}
};
module.exports = book;