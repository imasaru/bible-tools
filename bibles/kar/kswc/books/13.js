var book = {
	"name": "လံာ်ကွဲးနီၣ်တၢ်အခီၣ်ထံးတဘ့ၣ်",
	"numChapters": 29,
	"chapters": {
		"1": {
			"1": "<sup>1</sup> စီၤအၤဒၣ်မ့ၢ်စီၤၡ့သးအပၢ်, စီၤၡ့သးမ့ၢ်စီၤအနိၣ်အပၢ်, စီၤအနိၣ်မ့ၢ်စီၤက့ၤနၣ်အပၢ်,",
			"2": "<sup>2</sup> စီၤက့ၤနၣ်မ့ၢ်စီၤမၤဟလၤလ့လးအပၢ်, စီၤမၤဟလၤလ့လးမ့ၢ် စီၤယၤရ့းအပၢ်လီၤ.",
			"3": "<sup>3</sup> စီၤယၤရ့းမ့ၢ်စီၤဃနိာ်အပၢ်, ဒီးစီၤဃနိာ်မ့ၢ်စီၤမသူၤၡလၤ အပၢ်, စီၤမသူၤၡလၤမ့ၢ်စီၤလ့ၤမ့းအပၢ်,",
			"4": "<sup>4</sup> ဒီးစီၤလ့ၤမ့းမ့ၢ်စီၤနိအၤအပၢ်လီၤ. စီၤနိအၤအိၣ်ဒီး အဖိခွါသၢဂၤ, စီၤၡ့ၣ်, စီၤဃၣ်, ဒီးစီၤယ့ဖ့းသးလီၤ.",
			"5": "<sup>5</sup> စီၤယ့ဖ့းသးအဖိခွါတဖၣ်မ့ၢ်ဝဲ, စီၤကိမၢၤ, စီၤမကိး, စီၤမၤဒဲ, စီၤယၤဝၣ်, စီၤတူၤဘလး, စီၤမ့ၤၡ့းဒီးစီၤတံၤရ့းလီၤ. ဒီးအဝဲသ့ၣ်မ့ၢ်ပှၤတဖၣ်လၢပှၤဂီၢ်မုၢ်လၢအဟံးန့ၢ်အဝဲသ့ၣ် အမံၤတဖၣ်အပၢ်ဖးဒိၣ်လၢပျၢၤန့ၣ်လီၤ.",
			"6": "<sup>6</sup> စီၤကိမၢၤအစၢၤအသွဲၣ်တဖၣ်န့ၣ်မ့ၢ်ပှၤဂီၢ်မုၢ်လၢကီၢ်အၤၡကံ နး, ကီၢ်ရံဖသးဒီးကီၢ်တိကးရမၤလီၤ.",
			"7": "<sup>7</sup> စီၤယၤဝၣ်အစၢၤအသွဲၣ်တဖၣ်န့ၣ်မ့ၢ်ပှၤဂီၢ်မုၢ်လၢကီၢ်အလံၡၤ, ကီၢ်စပၤနံ, ကီၢ်ကူပြူးဒီးကီၢ်ရဒူ, တဖၣ်န့ၣ်လီၤ.",
			"8": "<sup>8</sup> စီၤဃၣ်အဖိခွါတဖၣ်န့ၣ်မ့ၢ်ဝဲ, စီၤကူၤၡး, စီၤမံးစရၤယံၣ်အဲၤကူပတူးစီၤဖူးဒီးစီၤကနၤဧၣ် လၢအပှၤဂီၢ်မုၢ်အဟံးန့ၢ် အဝဲသ့ၣ်အမံၤတဖၣ်ဒ်အပၢ်ဖးဒိၣ် လၢပျၢၤတဖၣ်န့ၣ်လီၤ.",
			"9": "<sup>9</sup> စီၤကူၤၡးအစၢၤအသွဲၣ်တဖၣ်န့ၣ်မ့ၢ်ပှၤစဘၤ, ပှၤဃဝံၤလၤ, ပှၤစၤဘတၤ, ပှၤရၤဧမၤဒီးပှၤစၤဘတံကၤဖိတဖၣ်န့ၣ်လီၤ. စီၤရၤဧမၤအစၢၤအသွဲၣ်တဖၣ်န့ၣ်မ့ၢ်ဝဲပှၤၡဘၤဒီးပှၤဒဒၣ်န့ၣ်လီၤ.",
			"10": "<sup>10</sup> (စီၤကူၤၡးအိၣ်ဒီးအဖိခွါတဂၤလၢအမံၤမ့ၢ်ဝဲစီၤနံးမရိး, ပှၤလၢအကဲထီၣ်ဟီၣ်ခိၣ်အပှၤမၤန့ၢ်မၤနၢၤတၢ်အဆိကတၢၢ်တဂၤ န့ၣ်လီၤ.)",
			"11": "<sup>11</sup> စီၤမံးစရၤယံၣ်အစၢၤအသွဲၣ်တဖၣ်န့ၣ်မ့ၢ်ပှၤကီၢ်အဲၤကူပတူး ဖိဒ်ပှၤလူဒံၣ်, ပှၤဧနၤမံၣ်, ပှၤလဟါဘံၣ်, ပှၤနၤဖထူဃံၣ်,",
			"12": "<sup>12</sup> ပှၤပသြုစံၣ်, ပှၤကၤစလူဃံၣ်, ဒီးပှၤကြ့တ့ၤလၢပှၤဖလ့ၡသးဖိ တဖၣ်လီၤစၢၤလီၤသွဲၣ်လၢအီၤန့ၣ်လီၤ.",
			"13": "<sup>13</sup> စီၤကနၤဧၣ်အဖိခွါတဖၣ်န့ၣ်မ့ၢ်ဝဲစီၤစံဒိၣ်လၢအမ့ၢ်ဖိဝဲၢ် ကိ, ဒီးစီၤဃ့ၤသး, ဒီးအဝဲသ့ၣ်မ့ၢ်ပှၤတဖၣ်လၢအပှၤဂီၢ်မုၢ်ဟံး န့ၢ်အမံၤတဖၣ်ဒ်အပၢ်ဖးဒိၣ်လၢပျၢၤတဖၣ်န့ၣ်လီၤ.",
			"14": "<sup>14</sup> စီၤကနၤဧၣ်အစၢၤအသွဲၣ်တဖၣ်န့ၣ်မ့ၢ်ဝဲပှၤယဘူၣ်ဖိ, ပှၤအမိၢ်ဖိဒီးပှၤကံၢ်ကၣ်ဖိ,",
			"15": "<sup>15</sup> ပှၤဃံၤဝံဖိ, ပှၤဧၤရကၤဖိ, ပှၤစံၣ်ဖိ, ပှၤအၢ်ဝးဖိ, ပှၤစမၢ်ဖိဒီးပှၤဃမါသးဖိတဖၣ်န့ၣ်လီၤ.",
			"17": "<sup>17</sup> စီၤၡ့ၣ်အဖိခွါတဖၣ်န့ၣ်မ့ၢ်ဝဲစီၤဧ့ၤလၣ်, စီၤအၤၡူၢ်, စီၤအၢ်ဖးၡး, စီၤလူး, စီၤအရၣ်, စီၤဧူးစး, စီၤဃူလး, စီၤက့သၢ်, ဒီးစီၤမ့ၤၡ့း တဖၣ်န့ၣ်လီၤ. အဝဲသ့ၣ်မ့ၢ်ပှၤဂီၢ်မုၢ်ဟံးန့ၢ်အမံၤတဖၣ်ဒ်အပၢ်ဖးဒိၣ်န့ၣ်လီၤ.",
			"18": "<sup>18</sup> စီၤအၢ်ဖးၡးမ့ၢ်စီၤစ့ၤလါအပၢ်, ဒီးစီၤစ့ၤလါမ့ၢ်စီၤဧ့ၤဘ့ၢ်အပၢ်န့ၣ်လီၤ.",
			"19": "<sup>19</sup> စီၤဧ့ၤဘ့ၢ်အိၣ်ဒီးအဖိခွါခံဂၤလၢတဂၤအမံၤန့ၣ်မ့ၢ်ဝဲစီၤ ပ့ၤလ့း, မ့ၢ်လၢဖဲအဝဲအစိၤန့ၣ်ပှၤဂီၢ်မုၢ်လၢဟီၣ်ခိၣ်လီၤမုၢ်လီၤဖး ဝဲအဃိန့ၣ်လီၤ. မ့မ့ၢ်အဂၤတဂၤအမံၤန့ၣ်မ့ၢ်ဝဲစီၤယးကတၣ်လီၤ.",
			"20": "<sup>20</sup> စီၤယးကတၣ်အစၢၤအသွဲၣ်တဖၣ်န့ၣ်မ့ၢ်ဝဲပှၤအၤလမိဒး, ပှၤၡ့လဖး, ပှၤဃၤစရမၤဝ့း, ပှၤယၤရၢ်",
			"21": "<sup>21</sup> ပှၤဟဒိၣ်ရၣ်, ပှၤအူစလး, ပှၤဒံးကလး,",
			"22": "<sup>22</sup> ပှၤဧူဘလး, ပှၤအဘံမအ့လး, ပှၤၡၤဘၤ,",
			"23": "<sup>23</sup> ပှၤအိဖ့ၢ်, ပှၤဃဝံၤလၤဒီးပှၤယိဘာ်တဖၣ်န့ၣ်လီၤ.",
			"24": "<sup>24</sup> ဒူၣ်ဖိထၢဖိလၢအစးထီၣ်အသးလၢစီၤၡ့ၣ်တုၤလၢစီၤအၤဘြၤန့ၣ် မ့ၢ်ဝဲစီၤၡ့ၣ်, စီၤအၢ်ဖးၡး, စီၤစ့ၤလါ",
			"25": "<sup>25</sup> စီၤဧ့ၤဘ့ၢ်, စီၤပ့ၤလ့း, စီၤရူၤ",
			"26": "<sup>26</sup> စီၤစရူာ်, စီၤနၤဃိၢ်, စီၤတ့ရၤ, ဒီးစီၤအၤဘြၤ (ဘၣ်တၢ်သ့ၣ်ညါစ့ၢ်ကီးအီၤလၢစီၤအၤဘြၤဟၣ်န့ၣ် လီၤ.)",
			"28": "<sup>28</sup> စီၤအၤဘြၤဟၣ်အိၣ်ဒီးအဖိခွါခံဂၤ, စီၤအံၤစဲးဒီးစီၤယံး ၡမၤဧ့လးန့ၣ်လီၤ.",
			"29": "<sup>29</sup> စီၤယံးၡမၤဧ့လးအဖိခွါတဖၣ်မ့ၢ်ဝဲ, စီၤနဘါယိး (စီၤယံး ၡမၤဧ့လးအဖိဝဲၢ်ကိအမံၤ), စီၤက့ဒၢ်, စီၤအးဒဘလး, စီၤမံးဘစၣ်,",
			"30": "<sup>30</sup> စီၤမံးၡမၤ, စီၤဒူမၤ, စီၤမၤစၤ, စီၤဃဒၢ်, စီၤတ့မၤ,",
			"31": "<sup>31</sup> စီၤယတူၢ်, စီၤနါဖံၣ်, ဒီးစီၤက့ဒမၤလီၤ.",
			"32": "<sup>32</sup> စီၤအၤဘြၤဟၣ်အိၣ်ဒီးအသံၣ်မါလၢအမံၤမ့ၢ်ဝဲနီၢ်ကတူရၤ, ဒီးဆံးစၢ်န့ၢ်အီၤဖိခွါဃုဂၤလၢအမ့ၢ်ဝဲ, စီၤစံးမရၣ်, စီၤယးကၡၣ်, စီၤမဒၣ်, စီၤမံးဒယၣ်, စီၤယံးၡဘးဒီးစီၤၡူာ်တဖၣ်န့ၣ်လီၤ. စီၤယးကၡၣ်အိၣ်ဒီးအဖိခွါခံဂၤ, စီၤၡဘၤဒီးစီၤဒဒၣ်လီၤ.",
			"33": "<sup>33</sup> စီၤမံးဒယၣ်အိၣ်ဒီးအဖိခွါယဲၢ်ဂၤ, စီၤဧ့ၤဖၣ်, စီၤဧ့ၤဖ့ၢ်, စီၤဃနိာ်, စီၤအဘံဒၤ, ဒီးစီၤအ့ၤလဒါဧၤတဖၣ်န့ၣ်လီၤ.",
			"34": "<sup>34</sup> စီၤအၤဘြၤဟၣ်အဖိခွါစီၤအံၤစဲးအိၣ်ဒီးအဖိခွါခံဂၤ, စီၤဧ့ၡီၤဒီးစီၤယၤကိာ်န့ၣ်လီၤ.",
			"35": "<sup>35</sup> စီၤဧ့ၡီၤအဖိခွါတဖၣ်န့ၣ်မ့ၢ်ဝဲစီၤအလံဖးစး, စီၤရဧူၤအ့လး, စီၤယၤဧူၡး, စီၤယၤဧလၤဒီးစီၤကိၤရးတဖၣ်န့ၣ်လီၤ.",
			"36": "<sup>36</sup> စီၤအလံဖးစးကဲထီၣ်ပှၤတ့ၤမၣ်, ပှၤအိမၢ်, ပှၤစဖိၤ, ပှၤကၤတၣ်, ပှၤကနးစး, ပှၤတံးမနၤဒီးပှၤဧမၤလ့းဖိ အဒူၣ်တဖၣ်အပၢ်ဖးဒိၣ်လၢပျၢၤန့ၣ်လီၤ.",
			"37": "<sup>37</sup> ဒီးစီၤရဧူၤအ့လးကဲထီၣ်ပှၤနၤဃး, ပှၤစ့ရၤ, ပှၤၡးမၤဒီးပှၤမံစၤဖိအဒူၣ်တဖၣ်အပၢ်ဖးဒိၣ်လၢပျၢၤန့ၣ် လီၤ.",
			"38": "<sup>38</sup> ပှၤတဖၣ်လၢအအိၣ်ဆိးဆိပာ်စၢၤလၢကီၢ်အဒိၣ်န့ၣ်, မ့ၢ်ပှၤဟဲလီၤစၢၤလီၤသွဲၣ်လၢစီၤစ့ဧၢ်အဖိခွါတဖၣ်လၢအမ့ၢ် ဝဲ, စီၤလိတၣ်, လၢအမ့ၢ်ပှၤဃိၢ်ရံၤဒီးပှၤဟ့မၣ်အဒူၣ်ထၢတဖၣ် အပၢ်ဖးဒိၣ်လၢပျၢၤ,",
			"39": "<sup>39</sup> (စီၤလိတၣ်အိၣ်ဒီးအဒီပုၢ်ဝဲၢ်မုၣ်တဂၤလၢအမံၤမ့ၢ်ဝဲနီၢ် တံးမနၤန့ၣ်လီၤ.)",
			"40": "<sup>40</sup> စီၤၡိဘလးမ့ၢ်ပှၤဧးလဝၣ်, ပှၤမနၤဃး, ပှၤဧ့ၤဘါလး, ပှၤၡဖိၤဒီးပှၤအိၣ်နၣ်အဒူၣ်ထၢတဖၣ်အပၢ်ဖးဒိၣ်လၢပျၢၤန့ၣ် လီၤ. စီၤစံးဘဧိၣ်, အိၣ်ဒီးအဖိခွါခံဂၤ, စီၤအၣ်ယၤဒီးစီၤဧနၤလီၤ.",
			"41": "<sup>41</sup> စီၤဧနၤမ့ၢ်စီၤဒံၡိၣ်အပၢ်, ဒီးစီၤဒံၡိၣ်မ့ၢ်ပှၤဟၤမရၣ်, ပှၤအ့းၡဘၣ်, ပှၤယံးသရၣ်, ဒီးပှၤကရၣ်အဒူၣ်ထၢတဖၣ်အပၢ်ဖးဒိၣ်လၢပျၢၤန့ၣ်လီၤ.",
			"42": "<sup>42</sup> စီၤအ့စၢ်မ့ၢ်ပှၤဘံးလဟၣ်, ပှၤစၤဧဝၣ်ဒီးပှၤယၤဧကၣ်အဒူၣ်ထၢ တဖၣ်အပၢ်ဖးဒိၣ်လၢပျၢၤန့ၣ်လီၤ. စီၤဒံၡၣ်မ့ၢ်ပှၤဧူးစးဒီးပှၤအၤရၣ်အဒူၣ်ထၢတဖၣ်အပၢ်ဖးဒိၣ် လၢပျၢၤန့ၣ်လီၤ.",
			"43": "<sup>43</sup> ဒီးစီၤပၤလၢလာ်သ့ၣ်တဖၣ်အံၤပၢတၢ်လၢကီၢ်အဒိၣ်အပူၤတဂၤဝံၤ တဂၤဖဲစီၤပၤတချုးအိၣ်ဒံးဘၣ်လၢကီၢ်အံၣ်စရ့လးအပူၤနီတဂၤ ဘၣ်အဆၢကတီၢ်န့ၣ်လီၤ. စီၤဘဧိၢ်အဖိခွါစီၤဘ့လၤလၢဝ့ၢ်ဒံးနဟးဘၤ,",
			"44": "<sup>44</sup> စီၤစ့ရၤအဖိခွါစီၤယိဘးလၢဝ့ၢ်ဘိးစရၤ,",
			"45": "<sup>45</sup> စီၤဃူၡၣ်လၢကီၢ်တ့ၤမၣ်အလီၢ်ကဝီၤ,",
			"46": "<sup>46</sup> စီၤဘဒးအဖိခွါစီၤဟးဒးလၢဝ့ၢ်ဧဝံး (အဝဲမၤနၢၤပှၤမံးဒယၣ် ဖိတဖၣ်လၢတၢ်ဒုးတဘျီလၢကီၢ်မိၤအးအပူၤန့ၣ်လီၤ.)",
			"47": "<sup>47</sup> စီၤစးမလၤလၢဝ့ၢ်မးစရ့ကၤ,",
			"48": "<sup>48</sup> စီၤၡီလူးလၢဝ့ၢ်ရဃိဘိးအိၣ်လၢထံကျိကပၤ, စီၤဧးကဘိၢ်အဖိခွါစီၤဘဧၤလဃါနၣ်,",
			"50": "<sup>50</sup> စီၤဃဒၢ်လၢဝ့ၢ်ဖၤဧူၤ, (အမါအမံၤမ့ၢ်နီၢ်မဟ့တးဘအ့လး, နီၢ်မးတရ့အဖိမုၣ်ဒီးစီၤမ့စဟးအလံၤမုၣ်လီၤ.)",
			"51": "<sup>51</sup> ပှၤအဒိၣ်ဖိသ့ၣ်တဖၣ်အံၤဘၣ်တၢ်နီၤဖးအီၤဆူပှၤတံးမနၤ, ပှၤဧးလဝၣ်, ပှၤယသ့း,",
			"52": "<sup>52</sup> ပှၤအဟိးလံးဘါမၤ, ပှၤအ့လး, ပှၤပံနိၣ်,",
			"53": "<sup>53</sup> ပှၤကနးစး, ပှၤတ့ၤမၣ်, ပှၤမံးဘစၢ်,",
			"54": "<sup>54</sup> ပှၤမံးကဒံးအ့လးဒီးပှၤဧံရၣ်အဒူၣ်တဖၣ်န့ၣ်လီၤ."
		},
		"2": {
			"1": "<sup>1</sup> စီၤယၤကိာ်အိၣ်ဒီးအဖိခွါတဆံခံဂၤလၢအမ့ၢ်ဝဲ, စီၤရူၤဘ့ၣ်, စီၤစူၤမ့းအိၣ်, စီၤလ့ၤဝံ, စီၤယူဒၤ, စီၤယံးစၣ်ကၢ်, စီၤစဘူလိၣ်,",
			"2": "<sup>2</sup> စီၤဒၣ်, စီၤယိၤသး, စီၤဘံၣ်ယၤမံၣ်, စီၤနးသၤလံ, စီၤကးဒီးစီၤအၤၡ့ၢ်လီၤ.",
			"3": "<sup>3</sup> စီၤယူဒၤအိၣ်ဒီးအဖိခွါခဲလၢာ်ယဲၢ်ဂၤန့ၣ်လီၤ. လၢအမါပှၤကနၤဧၣ်မုၣ်နီၢ်ၡူဧၤန့ၣ်အဝဲအိၣ်ဒီးအဖိခွါသၢဂၤ လၢအမ့ၢ်ဝဲ, စီၤအ့ၢ်, စီၤအိနၣ်ဒီးစီၤၡ့လၤန့ၣ်လီၤ. အဖိခွါဝဲၢ်ကိစီၤအ့ၢ်န့ၣ်မ့ၢ်လၢအအၢဝဲသီဝဲဒိၣ်ကဲာ်ဆိးအ ဃိယွၤမၤသံကွံာ်အီၤန့ၣ်လီၤ.",
			"4": "<sup>4</sup> လၢအဒဲၣ်မုၣ်နီၢ်တၤမၢ်န့ၣ်စီၤယူဒၤအိၣ်အါထီၣ်ဒီးအဖိခွါ ခံဂၤလၢအမ့ၢ်ဝဲစီၤဖ့ၤရ့းဒီးစီၤစ့ရၤန့ၣ်လီၤ.",
			"5": "<sup>5</sup> စီၤဖ့ၤရ့းအိၣ်ဒီးအဖိခွါခံဂၤလၢအမ့ၢ်ဝဲ, စီၤဃ့စရိၣ်ဒီးစီၤဃမူးန့ၣ်လီၤ.",
			"6": "<sup>6</sup> အဒီပုၢ်ဝဲၢ်ခွါစီၤစ့ရၤအိၣ်ဒီးအဖိခွါယဲၢ်ဂၤလၢအမ့ၢ်ဝဲ, စီၤစံၣ်ရံၤ, စီၤအ့ၤသၣ်, စီၤဟ့မၣ်, စီၤကးလကိးလးဒီးစီၤဒါရၤန့ၣ်လီၤ.",
			"7": "<sup>7</sup> စီၤကၢ်မံၤအဖိခွါစီၤဧၤကၣ်, လၢစီၤစ့ရၤအစၢၤအသွဲၣ်အကျါ တဂၤဟဲစိာ်န့ၢ်တၢ်တတၢးတနါလၢပှၤအံၣ်စရ့လးဖိသ့ၣ်တဖၣ်အဂီၢ် မ့ၢ်လၢအဟံးန့ၢ်ဃာ်တၢ်ဂုာ်န့ၢ်လၢအဘၣ်တၢ်ဟ့ၣ်လီၤပာ်တ့ၢ်အီၤ ဆူကစၢ်ယွၤအဃိန့ၣ်လီၤ.",
			"8": "<sup>8</sup> စီၤအ့ၤသၣ်အိၣ်ဒီးအဖိခွါတဂၤလၢအမံၤမ့ၢ်စီၤဧစၤရယၤန့ၣ် လီၤ.",
			"9": "<sup>9</sup> စီၤဃ့စရိၣ်အိၣ်ဒီးအဖိခွါသၢဂၤလၢအမ့ၢ်ဝဲ, စီၤယရၤဃမအ့လး, စီၤရၣ်ဒီးစီၤကၤလ့းတဖၣ်န့ၣ်လီၤ.",
			"10": "<sup>10</sup> ဟံၣ်ဖိဃီဖိအတၢ်လီၤစၢၤစးထီၣ်လၢစီၤရၣ်တုၤလီၤလၢစီၤယံး ၡဲန့ၣ်မ့ၢ်ဝဲ, စီၤရၣ်, စီၤဧးမံၤနဒး, စီၤနးၡိၣ် (ယူဒၤအဒူၣ် ပှၤမံၤဟူသၣ်ဖျါတဂၤ),",
			"11": "<sup>11</sup> စီၤစၤလမိၣ်, စီၤဘိၤဧး,",
			"12": "<sup>12</sup> စီၤဧိၤဘ့းဒီးစီၤယံးၡဲန့ၣ်လီၤ.",
			"13": "<sup>13</sup> စီၤယံးၡဲအိၣ်ဒီးအဖိခွါနွံဂၤဒီးဒ်အဝဲသ့ၣ်အသးအနံၣ်အလါ ဒၣ်ဝဲန့ၣ်မ့ၢ်, စီၤအလံအာ်, စီၤအဘံနဒာ်, စီၤၡံမၤ,",
			"14": "<sup>14</sup> စီၤနၤသန့လး, စီၤရၤဒဲ, စီၤအိဖ့ၣ်ဒီးစီၤဒၤဝံးန့ၣ်လီၤ. အဝဲအိၣ်ဒီးအဖိမုၣ်ခံဂၤလၢအမ့ၢ်နီၢ်စရူၤယၤဒီးနီၢ်အဘံၤ ကါယံးလးန့ၣ်လီၤ. စီၤယံးၡဲအဖိမုၣ်နီၢ်စရူၤယၤအိၣ်ဒီးအဖိခွါသၢဂၤလၢအမ့ၢ်ဝဲ, စီၤအဘံၡဲၤ, စီၤယိၤအာ်ဒီးစီၤဧစၤအ့လးန့ၣ်လီၤ.",
			"17": "<sup>17</sup> အဖိမုၣ်အဂၤတဂၤလၢအမ့ၢ်နီၢ်အဘံၤကါယံးလးဒိးတ့ဒိးဖျီ အသးဒီးစီၤယ့သၢ်, ပှၤတဂၤလၢအဟဲလီၤစၢၤလီၤသွဲၣ်လၢစီၤယံး ၡမၤဧ့လး, ဒီးအဝဲသ့ၣ်အိၣ်ဒီးအဖိခွါတဂၤလၢအမံၤမ့ၢ်ဝဲစီၤဧမါစၤ န့ၣ်လီၤ.",
			"18": "<sup>18</sup> စီၤဃ့စရိၣ်အဖိခွါစီၤကၤလ့းဒိးတ့ဒိးဖျီအသးဒီးနီၢ် ဧစူဘၤဒီးအိၣ်ဒီးအဖိမုၣ်တဂၤလၢအမံၤမ့ၢ်ဝဲနီၢ်ယရံဧိးန့ၣ်လီၤ. အဝဲအိၣ်ဒီးအဖိခွါသၢဂၤလၢအမ့ၢ်ဝဲစီၤယ့ၡ့ၢ်, စီၤၡိၤဘာ်ဒီးစီၤအၢ်ဒိၣ်လီၤ.",
			"19": "<sup>19</sup> ဖဲနီၢ်ဧစူဘၤသံဝဲအလီၢ်ခံစီၤကၤလ့းဒိးတ့ဒိးဖျီအသး ဒီးနီၢ်အ့ဖရးသးဒီးအိၣ်ဒီးအဖိခွါတဂၤလၢအမံၤမ့ၢ်ဝဲစီၤ ဃူၢ်လီၤ.",
			"20": "<sup>20</sup> စီၤဃူၢ်အဖိခွါန့ၣ်မ့ၢ်ဝဲစီၤအူရံၤဒီးအလံၤခွါန့ၣ်မ့ၢ် ဝဲစီၤဘစၤလအ့လးန့ၣ်လီၤ.",
			"21": "<sup>21</sup> ဖဲစီၤဃ့စရိၣ်အသးအိၣ်ဝဲဃုဆံနံၣ်န့ၣ်ဒိးတ့ဒိးဖျီအသး ဒီးစီၤမၤကံၢ်အဖိမုၣ်, လၢအမ့ၢ်စီၤကံးလဧးအဒီပုၢ်ဝဲၢ်မုၣ်န့ၣ်လီၤ. အဝဲသ့ၣ်အိၣ်ဒီးအဖိခွါတဂၤလၢအမံၤမ့ၢ်ဝဲစီၤစကံာ်,",
			"22": "<sup>22</sup> ဒီးစီၤစကံာ်အိၣ်ဒီးအဖိခွါတဂၤလၢအမံၤမ့ၢ်ဝဲစီၤယၤအံၢ် လီၤ. စီၤယၤအံၢ်ပၢဝဲဝ့ၢ်ခံဆံသၢဝ့ၢ်လၢကီၢ်ကံးလဧးအလီၢ်ကဝီၤ ပူၤန့ၣ်လီၤ.",
			"23": "<sup>23</sup> ဘၣ်ဆၣ်ဒီးကၡူၢ်ဒီးအရၣ်အဘီအမုၢ်တဖၣ်မၤန့ၢ်မၤနၢၤဝ့ၢ်ဃုဆံ လၢတၢ်လီၢ်ဖဲန့ၣ်, အိၣ်ဃုာ်ဒီးသဝီတဖၣ်လၢယၤအံၢ်ဒီးကနးဒီးဝ့ၢ်အိၣ်ဘူးအိၣ် တံၢ်ဖဲန့ၣ်တဖၣ်န့ၣ်လီၤ. ကယဲၢ်ပှၤဂီၢ်မုၢ်လၢအအိၣ်ဆိးဖဲန့ၣ်ခဲလၢာ်, မ့ၢ်ပှၤဟဲလီၤစၢၤလီၤသွဲၣ်လၢစီၤကံးလဧးအပၢ်စီၤမၤကံၢ်န့ၣ်လီၤ.",
			"24": "<sup>24</sup> ဖဲစီၤဃ့စရိၣ်သံဝံၤအလီၢ်ခံအဖိခွါစီၤကၤလ့းဒိးတ့ဒိး ဖျီအသးဒီးအပၢ်အမုၣ်ကမဲနီၢ်အ့ဖရးသးလၢအအိၣ်တ့ၢ်ဒီးအဖိ ခွါတဂၤလၢအမံၤမ့ၢ်စီၤအၤၡူၢ်, လၢအသူၣ်ထီၣ်ဝ့ၢ်တကိၤန့ၣ်လီၤ.",
			"25": "<sup>25</sup> စီၤဃ့စရိၣ်အဖိဝဲၢ်ကိစီၤယရၤဃမအ့လးအိၣ်ဒီးအဖိခွါယဲၢ် ဂၤလၢ, အဝဲၢ်ကိမ့ၢ်စီၤရၣ်, ဒီးအဂၤတဖၣ်မ့ၢ်ဝဲစီၤဘူနၤ, စီၤအိရ့ၣ်, စီၤအိစ့ၣ်ဒီးစီၤအဃံယၤလီၤ.",
			"26": "<sup>26</sup> စီၤရၣ်အိၣ်ဒီးအဖိခွါသၢဂၤလၢအမ့ၢ်ဝဲ, စီၤမၤဧး, စီၤယၤ မံၣ်ဒီးစီၤဧ့က့ၢ်လီၤ.",
			"27": "<sup>27</sup> ဒီးစီၤယရၤဃမအ့လးအိၣ်ဒီးအမါအဂၤတဂၤလၢအမံၤမ့ၢ်ဝဲ နီၢ်ဧတါရၤလီၤ. ဒီးအဝဲသ့ၣ်အိၣ်ဒီးအဖိခွါတဂၤလၢအမ့ၢ်ဝဲစီၤအိၤနၣ်လီၤ.",
			"28": "<sup>28</sup> စီၤအိၤနၣ်အိၣ်ဒီးအဖိခွါခံဂၤလၢအမ့ၢ်ဝဲ, စီၤၡးမဲဒီးစီၤယၤဒၤလီၤ. ဒီးစီၤၡးမဲအိၣ်စ့ၢ်ကီးဒီးအဖိခွါခံဂၤလၢအမ့ၢ်ဝဲစီၤ နၤဒးဒီးစီၤအဘံၡူၢ်လီၤ.",
			"29": "<sup>29</sup> စီၤအဘံၡူၢ်ဒိးတ့ဒိးဖျီအသးဒီးနီၢ်အဘံဟယ့လးလီၤ. ဒီးအဝဲသ့ၣ်အိၣ်ဒီးအဖိခွါခံဂၤလၢအမ့ၢ်ဝဲ, စီၤအၤဃဘၣ်ဒီးစီၤမိလံးလီၤ.",
			"30": "<sup>30</sup> စီၤအဘံၡူၢ်အဒီပုၢ်ဝဲၢ်ခွါစီၤနၤဒးအိၣ်ဒီးအဖိခွါခံဂၤ လၢအမ့ၢ်ဝဲ, စီၤစ့လ့းဒီးစီၤအဖၤယံၣ်လီၤ. ဘၣ်ဆၣ်စီၤစ့လ့းသံဝဲတအိၣ်ဒီးအဖိခွါနီတဂၤဘၣ်န့ၣ်လီၤ.",
			"31": "<sup>31</sup> စီၤအဖၤယံၣ်အဖိခွါမ့ၢ်စီၤယံၡံၤ, ဒီးစီၤယံၡံၤအဖိခွါ မ့ၢ်စီၤၡ့ၡၣ်ဒီးစီၤၡ့ၡၣ်အဖိခွါမ့ၢ်စီၤအၤဃလဲန့ၣ်လီၤ.",
			"32": "<sup>32</sup> စီၤၡးမဲအဒီပုၢ်ဝဲၢ်ခွါစီၤယၤဒၤအိၣ်ဒီးအဖိခွါခံဂၤလၢ အမ့ၢ်ဝဲ, စီၤယ့သ့ၢ်ဒီးစီၤယိနၤသၣ်န့ၣ်လီၤ. ဘၣ်ဆၣ်စီၤယ့သ့ၢ်သံဝဲတအိၣ်ဒီးအဖိခွါနီတဂၤဘၣ်န့ၣ်လီၤ.",
			"33": "<sup>33</sup> စီၤယိနၤသၣ်အိၣ်ဒီးအဖိခွါခံဂၤလၢအမ့ၢ်ဝဲစီၤပ့းလ့း ဒီးစီၤစၤစၤန့ၣ်လီၤ. ပှၤသ့ၣ်တဖၣ်အံၤခဲလၢာ်မ့ၢ်စီၤယရၤဃမအ့လးအစၢၤအသွဲၣ်တဖၣ်န့ၣ် လီၤ.",
			"34": "<sup>34</sup> စီၤၡ့ၡၣ်န့ၣ်အဖိခွါတအိၣ်နီတဂၤဘၣ်. အိၣ်ဒၣ်ထဲအဖိမုၣ်တဖၣ်န့ၣ်လီၤ. အဝဲအိၣ်ဒီးအကုၢ်ပှၤအဲၤကူပတူးဖိတဂၤဒီးအမံၤမ့ၢ်ဝဲစီၤယၢ်ဃၤ,",
			"35": "<sup>35</sup> လၢအဝဲဟ့ၣ်လီၤအီၤလၢအဖိမုၣ်တဖၣ်အကျါတဂၤလၢတၢ်တ့တၢ်ဖျီ အဂီၢ်န့ၣ်လီၤ. အဝဲသ့ၣ်အိၣ်ဒီးအဖိခွါတဂၤလၢအမံၤမ့ၢ်ဝဲစီၤဧၤတဲလီၤ.",
			"36": "<sup>36</sup> ဒူၣ်ဖိထၢဖိအတၢ်လီၤစၢၤလီၤသွဲၣ်စးထီၣ်လၢစီၤဧၤတဲတုၤ လီၤလၢစီၤအလံၤၡမၤန့ၣ်မ့ၢ်ဝဲဒ်လာ်အံၤလီၤ. စီၤဧၤတဲထီၣ်ဖိစီၤနၤသၣ်, စီၤနၤသၣ်ထီၣ်ဖိစီၤစၤဘး,",
			"37": "<sup>37</sup> စီၤစၤဘးထီၣ်ဖိစီၤအ့ဖလလး, စီၤအ့ဖလလးထီၣ်ဖိစီၤဧိၤဘ့း,",
			"38": "<sup>38</sup> စီၤဧိၤဘ့းထီၣ်ဖိစီၤယ့ၤဟူ, စီၤယ့ၤဟူထီၣ်ဖိစီၤဧစၤရယၤ,",
			"39": "<sup>39</sup> စီၤဧစၤရယၤထီၣ်ဖိစီၤဃ့လ့း, စီၤဃ့လ့းထီၣ်ဖိစီၤအ့လဧၤစၤ,",
			"40": "<sup>40</sup> စီၤအ့လဧၤစၤထီၣ်ဖိစီၤစံၤစမဲ, ဒီးစီၤစံၤစမဲထီၣ်ဖိစီၤၡၤလူၣ်,",
			"41": "<sup>41</sup> စီၤၡၤလူၣ်ထီၣ်ဖိစီၤယကၤမယၤ, ဒီးစီၤယကၤမယၤထီၣ်ဖိ စီၤအလံၤၡမၤန့ၣ်လီၤ.",
			"42": "<sup>42</sup> စီၤယရၤဃမအ့လးအဒီပုၢ်ဝဲၢ်ခွါစီၤကၤလ့းအဖိခွါဝဲၢ်ကိ န့ၣ်အမံၤမ့ၢ်ဝဲစီၤမ့ၡၤလီၤ. စီၤမ့ၡၤမ့ၢ်စီၤစံဖးအပၢ်, ဒီးစီၤစံဖးမ့ၢ်စီၤမၤရ့ၡၤအပၢ်, ဒီးစီၤမၤရ့ၡၤမ့ၢ်စီၤဃ့ဘြိၣ်အပၢ်န့ၣ်လီၤ.",
			"43": "<sup>43</sup> စီၤဃ့ဘြိၣ်အိၣ်ဒီးအဖိခွါလွံၢ်ဂၤလၢအမ့ၢ်ဝဲ, စီၤကိၤရး, စီၤတးပူၤဒီးစီၤရ့က့ၣ်ဒီးစီၤၡ့မၤလီၤ.",
			"44": "<sup>44</sup> စီၤၡ့မၤမ့ၢ်စီၤရၤဃၣ်အပၢ်ဒီးစီၤယၢ်ကၣ်အဖုန့ၣ်လီၤ. ဒီးစီၤၡ့မၤအဒီပုၢ်ဝဲၢ်ခွါစီၤရ့က့ၣ်န့ၣ်မ့ၢ်စီၤၡးမဲအပၢ်လီၤ.",
			"45": "<sup>45</sup> စီၤၡးမဲအဖိခွါန့ၣ်မ့ၢ်စီၤမၤဧိၣ်ဒီးစီၤမၤဧိၣ်န့ၣ်မ့ၢ် စီၤဘ့ၤသစူၢ်အပၢ်န့ၣ်လီၤ.",
			"46": "<sup>46</sup> စီၤကၤလ့းအိၣ်ဒီးအသံၣ်မါတဂၤလၢအမံၤမ့ၢ်ဝဲနီၢ်ဧ့ၤဖၣ်ဒီး လၢအီၤန့ၣ်အဝဲအိၣ်အါထီၣ်ဒီးအဖိခွါအိၣ်သၢဂၤလၢအမ့ၢ်ဝဲ, စီၤဃၤရၣ်, စီၤမိစၤဒီးစီၤက့စ့းလီၤ. စီၤဃၤရၣ်အိၣ်စ့ၢ်ကီးဒီးအဖိခွါတဂၤလၢအမံၤမ့ၢ်ဝဲစီၤက့စ့းလီၤ.",
			"47": "<sup>47</sup> (ပှၤအမံၤလၢစီၤယ့ၤဒဲအိၣ်ဒီးအဖိခွါဃုဂၤလၢအမ့ၢ်ဝဲ, စီၤရ့ၤက့ၣ်, စီၤယိၤသၣ်, စီၤက့ၡၣ်, စီၤပ့လ့း, စီၤဧ့ၤဖၣ်ဒီးစီၤယၡၤဧာ်န့ၣ်လီၤ.)",
			"48": "<sup>48</sup> စီၤကၤလ့းအိၣ်ဒီးအသံၣ်မါအဂၤတဂၤလၢအမံၤမ့ၢ်နီၢ်မၤကၤ လီၤ. ဒီးနီၢ်မၤကၤဆံးစၢ်န့ၢ်အီၤအဖိခွါခံဂၤလၢအမ့ၢ်ဝဲစီၤၡ့ ဘ့ၢ်ဒီးစီၤတ့ၢ်ဃနၤလီၤ.",
			"49": "<sup>49</sup> လၢခံနီၢ်မၤကၤအိၣ်အါထီၣ်ဒံးဒီးအဖိခွါအဂၤခံဂၤလၢအမ့ၢ် ဝဲစီၤၡၤဧာ်လၢအသူၣ်ထီၣ်ဝ့ၢ်မၤဒမးနၤဒီးစီၤၡဝၤလၢအသူၣ်ထီၣ် ဝ့ၢ်မၤကဘ့နၤဒီးကံဘဧၤန့ၣ်လီၤ. ဒီးလၢန့ၣ်အမဲာ်ညါစီၤကၤလ့းအိၣ်ဒီးအဖိမုၣ်တဂၤလၢအမံၤ မ့ၢ်ဝဲ, နီၢ်ဧၤကစ့လီၤ.",
			"50": "<sup>50</sup> ပှၤသ့ၣ်တဖၣ်အံၤမ့ၢ်စ့ၢ်ကီးစီၤကၤလ့းအစၢၤအသွဲၣ်တဖၣ်န့ၣ် လီၤ. စီၤဃူၢ်မ့ၢ်စီၤကၤလ့းဒီးနီၢ်အ့ဖရးသးအဖိခွါဝဲၢ်ကိန့ၣ် လီၤ. စီၤဃူၢ်အဖိခွါစီၤၡိဘလးသူၣ်ထီၣ်ကံးရယးဧၤရံၣ်,",
			"51": "<sup>51</sup> အဖိခွါခံဂၤတဂၤစီၤစၤလမၤသူၣ်ထီၣ်ဘ့ၤသလ့ဃ့ၣ်, ဒီးအဖိခွါသၢဂၤတဂၤစီၤဃၤရၣ်သူၣ်ထီၣ်ဘ့ၤသကၤဒ့ၢ်န့ၣ်လီၤ.",
			"52": "<sup>52</sup> စီၤၡိဘလး, ပှၤလၢအသူၣ်ထီၣ်ကံးရယးယဧၤရံၣ်န့ၣ်မ့ၢ်ပှၤဃ့ၤ ရိအ့းဖိ, ဘၣ်ထွဲဒီးမနူဃးတဝာ်",
			"53": "<sup>53</sup> ပှၤကံးရယးယဧၤရံၣ်, ပှၤယံးသၢ်, ပှၤပူၤသး, ပှၤၡူၤမသးဒီးပှၤမံၤၡရံဖိအဒူၣ်တဖၣ်အပၢ်ဖးဒိၣ်လၢပျၢၤန့ၣ်လီၤ. (ပှၤဂီၢ်မုၢ်အိၣ်လၢဝ့ၢ်တဖၣ်လၢစၤရၤသးဧၤဒီးအ့ၡတၤအူလးန့ၣ် မ့ၢ်ပှၤအဒူၣ်တဖၣ်အံၤအဒူၣ်ဖိထၢဖိန့ၣ်လီၤ.)",
			"54": "<sup>54</sup> စီၤစၤလမၤ, ပှၤလၢအသူၣ်ထီၣ်ဝ့ၢ်ဘ့ၤသလ့ဃ့ၣ်န့ၣ်, မ့ၢ်ပှၤနတိၤဖး, ပှၤဧးတးရိးဖိ, ပှၤဘ့ၤသယိၤအး, ပှၤစိးရဧၤလၢအမ့ၢ်ဒူၣ်ထၢခံဒူၣ်လၢမနူဃးအကျါတဒူၣ်အပၢ်ဖး ဒိၣ်လၢပျၢၤန့ၣ်လီၤ.",
			"55": "<sup>55</sup> (ပှၤတံရသးဖိ, ပှၤၡံမဧးဖိဒီးပှၤစူးကိၤသးဖိလၢအအိၣ်လၢ ဝ့ၢ်ယၤဘး, မ့ၢ်ဒူၣ်ထၢတဖၣ်လၢအအိၣ်ဒီးတၢ်သ့တၢ်ဘၣ်လၢတၢ်ကွဲးလံာ်ကွဲး လဲၢ်ဒီးတၢ်ကွဲးဆဲတၢ်ဂ့ၢ်တၢ်ကျိၤတဖၣ်န့ၣ်လီၤ.) အဝဲသ့ၣ်မ့ၢ်ပှၤက့ၣ်ဖိတဖၣ်လၢအဒိးတ့ဒိးဖျီဃုာ်တ့ၢ်အသးဒီး ပှၤဃၤမးရ့ကးဖိတဖၣ်န့ၣ်လီၤ."
		},
		"3": {
			"1": "<sup>1</sup> အအံၤမ့ၢ်စီၤဒၤဝံးအဖိတဖၣ်ဒ်အသးအနံၣ်အလါဒၣ်ဝဲ အဒိၣ်တုၤလၢအဆံးလၢအအိၣ်ဖျဲၣ်ထီၣ်ဝဲဖဲအဝဲဒၣ်အိၣ်လၢဝ့ၢ်ဃ့ ဘြိၣ်အပူၤအခါန့ၣ်လီၤ. စီၤအၤမနိၣ်လၢအမိၢ်မ့ၢ်ပှၤယံးစရ့လးဖိနီၢ်အဃံနိၣ်, စီၤဒၤနံးယ့လးလၢအမိၢ်မ့ၢ်ပှၤကၢ်မ့ၤလးဖိနီၢ်အဘံၤကါယံးလး,",
			"2": "<sup>2</sup> စီၤအးဘၡါလိၣ်လၢအမိၢ်မ့ၢ်ကၡူၢ်အစီၤပၤစီၤတးလမဲ အဖိမုၣ်နီၢ်မၤကၤ, စီၤအဒိနံၤယၤလၢအမိၢ်မ့ၢ်နီၢ်ဃးကံၤ,",
			"3": "<sup>3</sup> စီၤၡဖးတယၤလၢအမိၢ်မ့ၢ်နီၢ်အဘံတလး, စီၤယံးသြၣ်လၢအမိၢ် မ့ၢ်နီၢ်ဧ့ကလၤလီၤ.",
			"4": "<sup>4</sup> အဖိခွါဃုဂၤလိာ်အံၤအိၣ်ဖျဲၣ်ထီၣ်ဝဲဒၣ်ဖဲဝ့ၢ်ဃ့ဘြိၣ်ဖဲ စီၤဒၤဝံးမၤတၢ်နွံနံၣ်ဒီးဃုလါန့ၣ်လီၤ. ဒီးလၢဝ့ၢ်ယရူၤၡလ့ၣ်အပူၤန့ၣ်ပၢတၢ်ဒ်စီၤပၤအသိးသၢဆံသၢနံၣ်,",
			"5": "<sup>5</sup> ဒီးဖိခွါအါဂၤအိၣ်ဖျဲၣ်ထီၣ်လၢအဂီၢ်ဖဲန့ၣ်လီၤ. အမါနီၢ်ဘၤသၡ့ဘၤလၢအမ့ၢ်စီၤဧးမံၤအ့လးအဖိမုၣ်ဆံးစၢ် န့ၢ်အီၤလၢအဖိခွါလွံၢ်ဂၤလၢအမ့ၢ်ဝဲ, စီၤၡံမၤ, စီၤၡိၤဘာ်, စီၤနၤသၣ်ဒီးစီၤၡလိၤမိၤတဖၣ်န့ၣ်လီၤ.",
			"6": "<sup>6</sup> အဝဲအိၣ်ဒီးအဖိခွါအဂၤခွံဂၤလၢအမ့ၢ်ဝဲ, စီၤယံးဘဃၢ်, စီၤအလံၡမၤ, စီၤအလံဖလ့း,",
			"7": "<sup>7</sup> စီၤနိကၤ, စီၤန့ဖ့း, စီၤယၤဖံ,",
			"8": "<sup>8</sup> စီၤအလံၡမၤ, စီၤအလံဒၤ, ဒီးစီၤအလံဖလ့န့ၣ်လီၤ.",
			"9": "<sup>9</sup> ဒီးလၢအဖိခွါသ့ၣ်တဖၣ်အံၤအမဲာ်ညါန့ၣ်, စီၤပၤဒၤဝံးအိၣ်ဒီးအဖိခွါအဂၤတဖၣ်လၢအသံၣ်မါတဖၣ်န့ၣ် လီၤ. အဝဲအိၣ်စ့ၢ်ကီးဒီးအဖိမုၣ်တဂၤလၢအမ့ၢ်ဝဲနီၢ်တၤမၢ်န့ၣ် လီၤ.",
			"10": "<sup>10</sup> အအံၤမ့ၢ်စီၤပၤစီၤၡလိၤမိၤအစၢၤအသွဲၣ်စးထီၣ်လၢပၢ်တုၤလီၤ လၢဖိန့ၣ်လီၤ. စီၤၡလိၤမိၤ, စီၤရဃၤဘၣ်, စီၤအဘံယၤ, စီၤအၤစါ, စီၤယဟိၡၤဖး,",
			"11": "<sup>11</sup> စီၤယဟိရၣ်, စီၤအဃၤစယၤ, စီၤယိၤအၣ်,",
			"12": "<sup>12</sup> စီၤအမၤစယၤ, စီၤဧစၤရယၤ, စီၤယိၤသၣ်,",
			"13": "<sup>13</sup> စီၤအၤဃး, စီၤဃံးစကံယၤ, စီၤမနၤၡ့ၤ,",
			"14": "<sup>14</sup> စီၤအၤမိၣ်ဒီးစီၤယိၤၡံယၤန့ၣ်လီၤ.",
			"15": "<sup>15</sup> စီၤယိၤၡံယၤအိၣ်ဒီးအဖိခွါလွံၢ်ဂၤလၢအမ့ၢ်ဝဲစီၤယိဃၤ နၤ, စီၤယဟိယါကံၣ်, စီၤစံးဒကံယၤဒီးစီၤယဟိအါဃးလီၤ.",
			"16": "<sup>16</sup> ဒီးစီၤယဟိယါကံၣ်အိၣ်ဒီးအဖိခွါခံဂၤလၢအမ့ၢ်ဝဲ စီၤယဟိယါခံၣ်ဒီးစီၤစံးဒကံယၤလီၤ.",
			"17": "<sup>17</sup> အအံၤမ့ၢ်စီၤပၤယဟိယါခံၣ်အစၢၤအသွဲၣ်တဖၣ်လၢအဘၣ်တၢ်စိာ်မၢ ကဲကုၢ်အီၤလၢပှၤဘၤဘူၤလိၣ်ဖိသ့ၣ်တဖၣ်န့ၣ်လီၤ. စီၤယဟိယါခံၣ်အိၣ်ဒီးအဖိခွါနွံဂၤလၢအမ့ၢ်ဝဲ, စီၤၡၤလတံအ့လး,",
			"18": "<sup>18</sup> စီၤမၤလကံရၣ်, စီၤပဒါယၤ, စီၤၡ့နၤစၢ်, စီၤယကၤမယ့ၤ, စီၤဟိၡၤမၤဒီးစီၤနဒၤဘံယၤလီၤ.",
			"19": "<sup>19</sup> စီၤပဒါယၤအိၣ်ဒီးအဖိခွါခံဂၤလၢအမ့ၢ်ဝဲ, စီၤစရူၤဘၤဘ့လးဒီးစီၤၡံမံၤန့ၣ်လီၤ. စီၤစရူၤဘၤဘ့လးအိၣ်ဒီးအဖိခွါခံဂၤလၢအမ့ၢ်ဝဲစီၤမၡူ လၣ်ဒီးစီၤဃနၤနယၤ, ဒီးအိၣ်ဒီးအဖိမုၣ်တဂၤလၢအမ့ၢ်ဝဲနီၢ်ၡလိမံးန့ၣ်လီၤ.",
			"20": "<sup>20</sup> အဝဲအိၣ်စ့ၢ်ကီးဒီးအဖိခွါယဲၢ်ဂၤလၢအမ့ၢ်ဝဲ, စီၤဃၡူဘၤ, စီၤအိဟ့လး, စီၤဘရ့ကယၤ, စီၤဃစၤဒံယၤဒီးစီၤယူ ၡဘၤဃ့စ့းန့ၣ်လီၤ.",
			"21": "<sup>21</sup> စီၤဃနၤနယၤအိၣ်ဒီးအဖိခွါခံဂၤလၢအမ့ၢ်ဝဲစီၤပလၤတယၤဒီး စီၤယၡၤယါန့ၣ်လီၤ. စီၤယၡၤယါမ့ၢ်ဝဲစီၤရဖါယၤအပၢ်, ဒီးစီၤရဖါယၤမ့ၢ်ဝဲစီၤအၢ်နၣ်အပၢ်, ဒီးစီၤအၢ်နၣ်မ့ၢ်ဝဲ စီၤဧိၤဘါဒယၤအပၢ်ဒီးစီၤဧိၤဘါဒယၤမ့ၢ်ဝဲ စီၤၡကါနံယၤအပၢ်န့ၣ်လီၤ.",
			"22": "<sup>22</sup> စီၤၡကါနံယၤအိၣ်ဒီးအဖိခွါတဂၤလၢအမ့ၢ်ဝဲစီၤၡမါယၤဒီး အလံၤခွါယဲၢ်ဂၤလၢအမ့ၢ်ဝဲစီၤဃးတူာ်, စီၤယကၤလး, စီၤဘၤရံ, စီၤနၤရယၤ, ဒီးစီၤၡၤဖးန့ၣ်လီၤ.",
			"23": "<sup>23</sup> စီၤနၤရယၤအိၣ်ဒီးအဖိခွါသၢဂၤလၢအမ့ၢ်ဝဲစီၤအ့ၤလယိနၤ, စီၤဃံးစကံယၤဒီးစီၤဧးစရံကၣ်န့ၣ်လီၤ.",
			"24": "<sup>24</sup> စီၤအ့ၤလယိနၤအိၣ်ဒီးအဖိခွါနွံဂၤလၢအမ့ၢ်ဝဲစီၤဟိဒါ ယၤ, စီၤအ့လယၤၡံၣ်, စီၤပလါယၤ, စီၤဧးကူာ်, စီၤယိၤဃၤန့ၣ်, စီၤဒလါယၤဒီးစီၤဧနၤနံန့ၣ်လီၤ."
		},
		"4": {
			"1": "<sup>1</sup> အအံၤမ့ၢ်စီၤယူဒၤအစၢၤအသွဲၣ်တနီၤလၢအမ့ၢ်ဝဲ စီၤဖ့ၤရ့း, စီၤဃ့စရိၣ်, စီၤကၢ်မံၤ, စီၤဃူၢ်ဒီးစီၤၡိ ဘလးန့ၣ်လီၤ.",
			"2": "<sup>2</sup> စီၤၡိဘလးန့ၣ်မ့ၢ်ဝဲစီၤရအါယၤအပၢ်, ဒီးစီၤရအါယၤမ့ၢ်ဝဲ စီၤယၤဃးအပၢ်, စီၤယၤဃးမ့ၢ်ဝဲစီၤအဃူမဲၤဒီးစီၤလၤဃး, ပှၤအိၣ်လၢဝ့ၢ်စိရၤတဖၣ်အပၢ်ဖးဒိၣ်လၢပျၢၤန့ၣ်လီၤ.",
			"3": "<sup>3</sup> စီၤဃူၢ်မ့ၢ်စီၤကၤလ့းဒီးအမါနီၢ်အ့ဖရးသးအဖိခွါဝဲၢ်ကိ, ဒီးအဝဲအစၢၤအသွဲၣ်တဖၣ်သူၣ်ထီၣ်ဝ့ၢ်ဘ့ၤသလ့ဃ့ၣ်န့ၣ်လီၤ. စီၤဃူၢ်အိၣ်ဒီးအဖိခွါသၢဂၤလၢအမ့ၢ်ဝဲစီၤဧ့ၤတၣ်, စီၤပနူၤအ့လးဒီးစီၤဧ့စ့ၢ်န့ၣ်လီၤ. စီၤဧ့ၤတၣ်အိၣ်ဒီး အဖိခွါသၢဂၤလၢအမ့ၢ်ဝဲစီၤယံးစရ့လး, စီၤယံၡမၤ, ဒီးစီၤယံးဒဘၣ်ဒီးအိၣ်ဒီးအဖိမုၣ်တဂၤလၢအမ့ၢ် ဝဲနီၢ်ဟးစ့လလ့ပိနံၤလီၤ.",
			"4": "<sup>4</sup> စီၤပနူၤအ့လးသူၣ်ထီၣ်ဝ့ၢ်ကဒိၢ်, ဒီးစီၤဧ့စ့ၢ်သူၣ်ထီၣ်ဝ့ၢ် ဃူၡဲၤန့ၣ်လီၤ.",
			"5": "<sup>5</sup> စီၤအၤၡူၢ်လၢအသူၣ်ထီၣ်ဝ့ၢ်တကိၤန့ၣ်အိၣ်ဒီးအမါခံဂၤလၢ အမ့ၢ်ဝဲနီၢ်ဃ့လၤဒီးနီၢ်နၤရၤန့ၣ်လီၤ.",
			"6": "<sup>6</sup> အဝဲဒီးနီၢ်နၤရၤအိၣ်ဒီးအဖိခွါလွံၢ်ဂၤလၢအမ့ၢ်ဝဲ, စီၤအဃူစၣ်, စီၤဃ့ဖၢ်, စီၤတ့မနံၤဒီးစီၤအဃၤၡတၤရံန့ၣ်လီၤ.",
			"7": "<sup>7</sup> စီၤအၤၡူၢ်ဒီးနီၢ်ဃ့လၤအိၣ်ဒီးအဖိခွါသၢဂၤလၢအမ့ၢ်ဝဲ စီၤစ့ရ့း, စီၤယစိဃၢ်ဒီးစီၤအ့ၤသၣ်န့ၣ်လီၤ.",
			"8": "<sup>8</sup> စီၤကိးမ့ၢ်စီၤဧၤနူာ်ဒီးစီၤစိၤဘ့ဘၤတဖၣ်အပၢ်, ဒီးပၢ်ဖးဒိၣ်လၢပျၢၤလၤဒူၣ်ထၢတဖၣ်လၢအဟဲလီၤစၢၤလီၤသွဲၣ် လၢစီၤဟ့ၤရူၣ်အဖိခွါစီၤအဃၤရဃ့လးအဂီၢ်န့ၣ်လီၤ.",
			"9": "<sup>9</sup> ပှၤအိၣ်ဝဲတဂၤလၢအမံၤမ့ၢ်ဝဲစီၤယၤဘ့း, လၢအဘၣ်တၢ်ပာ်ကဲ အီၤဒိၣ်ဒိၣ်ကလဲာ်လၢအဟံၣ်ဖိဃီဖိန့ၣ်လီၤ. အမိၢ်ယုၢ်န့ၢ်အမံၤလၢစီၤယၤဘ့းမ့ၢ်လၢအတၢ်အိၣ်ဖျဲၣ်ထီၣ်န့ၣ် ဒုးဆိးကဲးအမိၢ်ဒိၣ်မးအဃိန့ၣ်လီၤ.",
			"10": "<sup>10</sup> ဘၣ်ဆၣ်စီၤယၤဘ့းဘါထုကဖၣ်တၢ်ဆူအံၣ်စရ့လးအကစၢ် ယွၤဒီးစံးဝဲ, “ကစၢ်ယွၤဧၢ, ဆိၣ်ဂ့ၤယၤဒီးဟ့ၣ်လဲၢ်ထီၣ်ယအိၣ်ယဆိးအလီၢ်တ က့ၢ်. အိၣ်ဒီးယၤဒီးတြီဃာ်န့ၢ်ယၤလၢကယဲၢ်တၢ်အၢတၢ်သီ တမံၤလၢ်လၢ်လၢကမၤဆူးဆါယၤန့ၣ်တက့ၢ်.” ဒီးကစၢ်ယွၤဟ့ၣ်အီၤတၢ်လၢအဃ့ဝဲဒၣ်န့ၣ်လီၤ.",
			"11": "<sup>11</sup> စီၤကၤလ့းလၢအမ့ၢ်စီၤၡူဧၤအဒီပုၢ်ဝဲၢ်ခွါအိၣ်ဒီးအဖိခွါ တဂၤလၢမ့ၢ်ဝဲစီၤမဃံၢ်န့ၣ်လီၤ. စီၤမဃံၢ်န့ၣ်မ့ၢ်ဝဲစီၤအ့ၡတိၣ်အပၢ်,",
			"12": "<sup>12</sup> စီၤအ့ၡတိၣ်အိၣ်ဒီးအဖိခွါသၢဂၤလၢအမ့ၢ်ဝဲ, စီၤဘ့ၤသရၤဖၤ, စီၤပၤစ့ၤဒီးစီၤတဃံးနၤန့ၣ်လီၤ. စီၤတဃံးနၤန့ၣ်မ့ၢ်ပှၤသူၣ်ထီၣ်ဝ့ၢ်ရံၤနဃ့ၣ်န့ၣ်လီၤ. ပှၤလီၤစၢၤလၢပှၤသ့ၣ်တဖၣ်အံၤအိၣ်ဝဲဆိးဝဲလၢရ့ကၤန့ၣ်လီၤ.",
			"13": "<sup>13</sup> စီၤကနးစးအိၣ်ဒီးအဖိခွါခံဂၤလၢအမ့ၢ်ဝဲစီၤဧီၤသန့လး ဒီးစီၤစရါယၤန့ၣ်လီၤ. စီၤဧီၤသန့လးအိၣ်ဒီးအဖိခွါခံဂၤလၢအမ့ၢ်ဝဲစီၤဃသးဒီး စီၤမဧိနိၤသဲန့ၣ်လီၤ.",
			"14": "<sup>14</sup> စီၤမဧိနိၤသဲမ့ၢ်စီၤဧိးဖြၤအပၢ်န့ၣ်လီၤ. စီၤစရါယၤမ့ၢ်စီၤယိၤအးအပၢ်, ဒီးစီၤယိၤအးမ့ၢ်ပှၤလၢ အသူၣ်ထီၣ်ပှၤစုသ့တဖၣ်အတၢ်တြီၤဖဲပှၤအိၣ်ဖဲန့ၣ်ခဲလၢာ်မ့ၢ် ပှၤမၤတၢ်ဖိလၢအသ့တဖၣ်န့ၣ်လီၤ.",
			"15": "<sup>15</sup> စီၤယဖူန့ၤအဖိခွါစီၤကၤလ့းအိၣ်ဒီးအဖိခွါသၢဂၤလၢအမ့ၢ် ဝဲ, စီၤဧံၤရူ, စီၤအ့လၤဒီးစီၤနၤဧၣ်န့ၣ်လီၤ. ဒီးစီၤအ့လၤမ့ၢ်စီၤကနးစးအပၢ်န့ၣ်လီၤ.",
			"16": "<sup>16</sup> စီၤယဟၤလလ့လးအိၣ်ဒီးအဖိခွါလွံၢ်ဂၤလၢအမ့ၢ်ဝဲ, စီၤစံဖး, စီၤစံဖၤ, စီၤတံရယၤဒီးစီၤအစၤရ့လးန့ၣ်လီၤ.",
			"17": "<sup>17</sup> စီၤဧ့စရၤအိၣ်ဒီးအဖိခွါလွံၢ်ဂၤလၢအမ့ၢ်ဝဲစီၤယ့သ့ၢ်, စီၤမ့ရ့း, စီၤဧ့ၤဖ့ၢ်, ဒီးစီၤယၤလိၣ်န့ၣ်လီၤ.",
			"18": "<sup>18</sup> စီၤမ့ရ့းဒိးတ့ဒိးဖျီအသးဒီးကီၢ်အဲၤကူပတူးအစီၤပၤ အဖိမုၣ်နီၢ်ဘံးသယၤဒီးအိၣ်ဒီးအဖိမုၣ်တဂၤလၢအမ့ၢ်ဝဲနီၢ် မံးရယၣ်ဒီးအဖိခွါခံဂၤလၢအမ့ၢ်စီၤၡးမဲဒီးစီၤယံးၡဘၤ န့ၣ်လီၤ. စီၤယံးၡဘၤသူၣ်ထီၣ်ဝ့ၢ်အ့ၡတမိးန့ၣ်လီၤ. စီၤမ့ရ့းဒိးတ့ဒိးဖျီစ့ၢ်ကီးအသးဒီးပိာ်မုၣ်တဂၤလၢပှၤ ယူဒၤအဒူၣ်အပူၤဒီးအိၣ်ဒီးအဖိခွါသၢဂၤ, လၢအမ့ၢ်ဝဲ စီၤယ့ရ့း, ပှၤလၢအသူၣ်ထီၣ်ဝ့ၢ်ကဒိၢ်, စီၤဃ့ဘ့ၢ်, ပှၤလၢအသူၣ်ထီၣ်ဝ့ၢ်စိကိၤဒီးစီၤယကူသံၤအ့လး, ပှၤလၢအသူၣ်ထီၣ်ဝ့ၢ်စါနိၤန့ၣ်လီၤ.",
			"19": "<sup>19</sup> စီၤဟိၤဒံယၤဒိးတ့ဒိးဖျီအသးဒီးစီၤနၤဃၣ်အဒီပုၢ်ဝဲၢ် မုၣ်န့ၣ်လီၤ. အဝဲသ့ၣ်အစၢၤအသွဲၣ်တဖၣ်သူၣ်ထီၣ်ပှၤကၢ်မးဖိအဒူၣ်ထၢလၢအအိၣ် ဝဲဆိးဝဲလၢဝ့ၢ်ကံလၤ, ဒီးပှၤမၤကးဖိအဒူၣ်ထၢလၢအအိၣ်ဝဲဆိးဝဲလၢဝ့ၢ်အ့ၡတမိးန့ၣ်လီၤ.",
			"20": "<sup>20</sup> စီၤၡံမိၣ်အိၣ်ဒီးအဖိခွါလွံၢ်ဂၤလၢအမ့ၢ်ဝဲစီၤအၤမနိၣ်, စီၤရံးနၤ, စီၤဘ့ၣ်ဃနၣ်ဒီးစီၤတံလိၣ်န့ၣ်လီၤ. ဒီးစီၤယံၡံၤအိၣ်ဒီးအဖိခွါခံဂၤလၢအမ့ၢ်ဝဲစီၤစိဃ့း ဒီးစီၤဘ့ၣ်စိဃ့းန့ၣ်လီၤ.",
			"21": "<sup>21</sup> စီၤၡ့လၤမ့ၢ်စီၤယူဒၤအဖိခွါတဖၣ်အကျါတဂၤန့ၣ်လီၤ. လၢအဝဲအစၢၤအသွဲၣ်တဖၣ်န့ၣ်အိၣ်ဃုာ်စ့ၢ်ကီးဒီးစီၤအ့ၢ်လၢ အသူၣ်ထီၣ်ဝ့ၢ်လ့ကၤ, စီၤလၤဒၤလၢအသူၣ်ထီၣ်ဝ့ၢ်မရ့ၡၤ, ဒီးပှၤတဖၣ်လၢအအိၣ်ဝဲဆိးဝဲလၢဝ့ၢ်အၤၡဘ့ၤ, လၢအမ့ၢ်ပှၤဆးဖှီဝါကဆှၣ်အဒူၣ်ထၢ,",
			"22": "<sup>22</sup> စီၤယိကံၣ်, ဒီးပှၤဂီၢ်မုၢ်အိၣ်လၢဝ့ၢ်ကိၤစ့ဘၤ, ဒီးစီၤယိၤအၣ်ဒီးစီၤစၤရာ်, ပှၤတဖၣ်လၢအဒိးတ့ဒိးဖျီအသး ဒီးပှၤမိၤအးမုၣ်တဖၣ်ဒီးအိၣ်ဝဲဆိးဝဲဖဲဝ့ၢ်ဘ့ၤသလ့ဃ့ၣ် န့ၣ်လီၤ. (အအံၤ, မ့ၢ်တၢ်ကွဲးနီၣ်ကွဲးဃါလၢပျၢၤတဖၣ်န့ၣ်လီၤ.)",
			"23": "<sup>23</sup> အဝဲသ့ၣ်တဖၣ်န့ၣ်မ့ၢ်ပှၤတ့သပၢၤတဖၣ်လၢစီၤပၤအတၢ်မၤအပူၤဒီး အိၣ်ဝဲဆိးဝဲလၢဝ့ၢ်နံးတ့ၣ်ဒီးဝ့ၢ်ကဒ့ရၤန့ၣ်လီၤ.",
			"24": "<sup>24</sup> စီၤစူၤမ့းအိၣ်, အိၣ်ဒီးအဖိခွါယဲၢ်ဂၤလၢအမ့ၢ်ဝဲစီၤနမူၤအ့လး, စီၤယၤမံၣ်, စီၤယၤရံၤ, စီၤစ့ရၤဒီးစီၤၡီအူးန့ၣ်လီၤ.",
			"25": "<sup>25</sup> စီၤၡီအူးအဖိခွါမ့ၢ်ဝဲစီၤၡၤလူၣ်, ဒီးအလံၤန့ၣ်မ့ၢ်ဝဲစီၤမံးဘစၣ်, ဒီးအလိၤန့ၣ်မ့ၢ်ဝဲစီၤမံးၡမၤလီၤ.",
			"26": "<sup>26</sup> ဒီးစးထီၣ်လၢစီၤမံးၡမၤန့ၣ်တၢ်လီၤစၢၤလီၤသွဲၣ်ဟဲခီဖျိ စီၤဃမူၤအ့လး, စီၤစးကူၢ်ဒီးစီၤၡံမံၤန့ၣ်လီၤ.",
			"27": "<sup>27</sup> စီၤၡံမံၤအိၣ်ဒီးအဖိခွါတဆံဃုဂၤဒီးအဖိမုၣ်ဃုဂၤန့ၣ် လီၤ. မ့မ့ၢ်အဘူးအတံၢ်တဖၣ်အဖိစှၤဝဲဒီးစူၤမ့းအိၣ်အဒူၣ်အထၢ အနီၣ်ဂံၢ်တအါထဲသိးယူဒၤအဒူၣ်အထၢအနီၣ်ဂံၢ်ဘၣ်န့ၣ်လီၤ.",
			"28": "<sup>28</sup> တုၤလီၤလၢစီၤပၤဒၤဝံးပၢတၢ်အကတီၢ်န့ၣ်စီၤစူးမ့းအိၣ် အစၢၤအသွဲၣ်တဖၣ်အိၣ်ဝဲဆိးဝဲလၢဝ့ၢ်လၢလာ်တဖၣ်အံၤလၢအမ့ၢ်ဝဲ ဘ့ၢ်ၡဘၤ, မိၤလဒၤ, ဃစၢ်ၡူဧလး,",
			"29": "<sup>29</sup> ဘံလဟၤ, ဧ့ၤစ့ၣ်, တိလး,",
			"30": "<sup>30</sup> ဘသူအ့လး, ဃိၢ်မါ, စံကလး,",
			"31": "<sup>31</sup> ဘ့ၤသမၢ်ကဘိး, ဃစၢ်စူစၤ, ဘၤသဘံၢ်ရံဒီးၡၤရဲၣ်န့ၣ်လီၤ.",
			"32": "<sup>32</sup> အဝဲသ့ၣ်အိၣ်ဆိးစ့ၢ်ကီးဝဲလၢတၢ်လီၢ်အဂၤယဲၢ်တီၤလၢအမ့ၢ်ဝဲ, ဧ့ၤတၣ်, ဧ့ၣ်, ရံးမိၣ်, တိက့ၣ်, ဒီးဧၤၡၣ်,",
			"33": "<sup>33</sup> ဒီးသဝီအိၣ်ဝးတရံးတဖၣ်, ယံၤတုၤလၢမုၢ်နုာ်ကလံၤထံးတခီလၢ ဝ့ၢ်ဘဧၤလးန့ၣ်လီၤ. အအံၤမ့ၢ်တၢ်ကွဲးနီၣ်တဖၣ်လၢအဝဲသ့ၣ်ပၢၤဃာ်ဝဲဘၣ်ဃးဒီးအပှၤ ဟံၣ်ဖိဃီဖိဒီးတၢ်လီၢ်တဖၣ်လၢအအိၣ်အဆိးတ့ၢ်ဝဲန့ၣ်လီၤ.",
			"34": "<sup>34</sup> ပှၤသ့ၣ်တဖၣ်အံၤမ့ၢ်ပှၤအခိၣ်လၢအဒူၣ်ဒၣ်ဝဲအဂီၢ်န့ၣ်လီၤ.",
			"35": "<sup>35</sup> စီၤမၡိဘာ်, စီၤယၤမလ့း, စီၤယိၡၤလၢအမ့ၢ်စီၤအမၤစယါအဖိ ခွါ, စီၤယိၤအ့လး, စီၤယ့ၤဟူ (စီၤယိၤစံဘယၤအဖိခွါ, စီၤစရါယၤအဖိခွါ, စီၤဧစံၤအ့လးအဖိခွါ)",
			"36": "<sup>36</sup> စီၤအ့လံၤဧ့နံၤ, စီၤယၤကိဘၤ, စီၤယၤၡိဃယၤ, စီၤဧစံယၤ, စီၤဧဒံၤအ့လး, စီၤယစးမအ့လး, စီၤဘနါယၤ,",
			"37": "<sup>37</sup> စီၤစံစၤ (စီၤၡမံအဖိခွါ, စီၤအးလိၣ်အဖိခွါ, ပှၤလီၤစၢၤလၢစီၤယဒါယၤ, စီၤၡံးမရံဒီးစီၤၡမါယၤန့ၣ် လီၤ.)",
			"38": "<sup>38</sup> မ့ၢ်လၢအဝဲသ့ၣ်အဟံၣ်ဖိဃီဖိအါထီၣ်ကွ့ၢ်ကွ့ၢ်အဃိ,",
			"39": "<sup>39</sup> အဝဲသ့ၣ်ရၤလီၤအသးဆူမုၢ်နုာ်တကပၤတုၤဃီၤဆူ ဝ့ၢ်ကဒိၣ်ဃၣ်ဃၣ်ဒီးဒုးအီၣ်အသိတဖၣ်အဆၣ်ဖဲ တၢ်တြီၤကပၤလၢဝ့ၢ်အံၤအိၣ်သူၣ်လီၤအသးအမုၢ်ထီၣ်တကပၤန့ၣ် လီၤ.",
			"40": "<sup>40</sup> ဖဲန့ၣ်, အဝဲသ့ၣ်ထံၣ်န့ၢ်တၢ်လီၢ်ဖးလဲၢ်လၢဂ့ၤဝဲ, ဒီးမ့ၢ်တၢ်လီၢ်လီၤပျီဖးဒိၣ်တတီၤလၢအဘှ့ၣ်အဘှီၣ်ဒီးမုာ်ခုၣ်န့ၣ်လီၤ. ပှၤဂီၢ်မုၢ်လၢအအိၣ်ဆိးတ့ၢ်လၢညါဖဲန့ၣ်မ့ၢ်ပှၤဃၣ်ဖိတဖၣ်လီၤ.",
			"41": "<sup>41</sup> လၢယူဒၤအစီၤပၤဃံးစကံယၤအစိၤန့ၣ်ပှၤလၢအမံၤဘၣ်တၢ်ယၢၤ ထီၣ်အီၤလၢထးသ့ၣ်တဖၣ်အံၤလဲၤဝဲဆူဝ့ၢ်ကဒိၢ်ဒီးမၤဟးဂီၤကွံာ် ပှၤအိၣ်ဖဲန့ၣ်အဒဲဒီးအတၢ်အိၣ်တၢ်ဆိးအလီၢ်တဖၣ်န့ၣ်လီၤ. အဝဲသ့ၣ်ဟီထီၣ်ကွံာ်ပှၤဂီၢ်မုၢ်တဖၣ်န့ၣ်ဒီးအိၣ်ဆိးဖဲန့ၣ်ထီဘိ ဂၢၢ်ကျၢၤမ့ၢ်လၢတၢ်အီၣ်ဆၣ်အလီၢ်အါအါဂီၢ်ဂီၢ်အိၣ်လၢအသိတဖၣ် အဂီၢ်အဃိန့ၣ်လီၤ.",
			"42": "<sup>42</sup> ပှၤအဂၤလၢစီၤစူၤမ့းအိၣ်အဒူၣ်ဖိအကျါ, ယဲၢ်ကယၤဂၤလဲၤဝဲ ဆူမုၢ်ထီၣ်ဆူကီၢ်အဒိၣ်န့ၣ်လီၤ. အဝဲသ့ၣ်ဘၣ်တၢ်ဆှၢအီၤလၢစီၤယံၡံၤအဖိခွါတဖၣ်လၢအမ့ၢ်ဝဲ, စီၤပလၤတယၤ, စီၤနၤရယၤ, စီၤရဖါယၤဒီးစီၤဧူးစံၤအ့လး န့ၣ်လီၤ.",
			"43": "<sup>43</sup> ဖဲန့ၣ်အဝဲသ့ၣ်မၤသံကွံာ်ဝဲပှၤဧမၤလ့းဖိလၢအအိၣ်လီၤတဲာ် တဖၣ်ဒီးအဝဲသ့ၣ်အိၣ်ဝဲဆိးဝဲဖဲန့ၣ်တုၤမုၢ်မဆါတနံၤအံၤ န့ၣ်လီၤ."
		},
		"5": {
			"1": "<sup>1</sup> အအံၤမ့ၢ်စီၤယၤကိာ်အဖိခွါဝဲၢ်ကိစီၤရူၤဘ့ၣ်အစၢၤအသွဲၣ် တဖၣ်န့ၣ်လီၤ. (မ့ၢ်လၢအဝဲအိၣ်ဃုာ်ဒီးအပၢ်အသံၣ်မါတဖၣ်အကျါတဂၤအဃိ, တၢ်ခွဲးတၢ်ယာ်တဖၣ်လၢအဘၣ်ဃးဒီးဖိဝဲၢ်ကိလီၤမၢ်ကွံာ်န့ၢ် အီၤ, ဒီးတၢ်ခွဲးတၢ်ယာ်တဖၣ်န့ၣ်ဘၣ်တၢ်ဟ့ၣ်လီၤကွံာ်အီၤဆူစီၤယိၤ သးန့ၣ်လီၤ.",
			"2": "<sup>2</sup> မ့ၢ်နာ်သက့ဒီး, ယူဒၤမ့ၢ်ဒူၣ်တဒူၣ်လၢအကဲထီၣ်ပှၤဂံၢ်ဆူၣ်ဘါ ဆူၣ်ကတၢၢ်ဒီးဒုးအိၣ်ထီၣ်ပှၤပၢတၢ်တဂၤလၢကယဲၢ်ပှၤအဒူၣ်ခဲလၢာ် အဂီၢ်န့ၣ်လီၤ.)",
			"3": "<sup>3</sup> စီၤရူၤဘ့ၣ်လၢအမ့ၢ်စီၤယၤကိာ်အဖိခွါဝဲၢ်ကိအိၣ်ဒီးအဖိ ခွါလွံၢ်ဂၤလၢအမ့ၢ်ဝဲ, စီၤဟနိာ်, စီၤပးလူ, စီၤဃ့စရိၣ်ဒီးစီၤကၢ်မံၤန့ၣ်လီၤ.",
			"4": "<sup>4</sup> အအံၤမ့ၢ်စီၤယိၤအ့လးအစၢၤအသွဲၣ်တဖၣ်လၢစိၤတစိၤဘၣ်တစိၤ န့ၣ်လီၤ. စီၤၡမါယၤ, စီၤကိး, စီၤၡံမံၤ,",
			"5": "<sup>5</sup> စီၤမံၤကါ, စီၤရအါယၤ, စီၤဘဧၤလး, ဒီးစီၤဘ့ရၤန့ၣ်လီၤ.",
			"6": "<sup>6</sup> ပှၤအၤၡူၢ်ဖိအစီၤပၤဖးဒိၣ်တံးလကးပံးလန့စ့ၢ်စိာ်မၢကဲ ကုၢ်စီၤဘ့ရၤလၢအမ့ၢ်ပှၤအဒူၣ်ဖိအခိၣ်တဂၤဒီးဟီထီၣ်ကွံာ် အီၤန့ၣ်လီၤ.",
			"7": "<sup>7</sup> ဒူၣ်ဖိထၢဖိအတၢ်ကွဲးနီၣ်တဖၣ်ကွဲးလီၤဒူၣ်ထၢအခိၣ်အနၢ်တဖၣ် လၢရူၤဘ့ၣ်အဒူၣ်ပူၤအမံၤဒ်လၢလာ်အံၤလီၤ. စီၤယံၤအ့လး, စီၤစကၤရယါ,",
			"8": "<sup>8</sup> ဒီးစီၤဘ့လၤလၢအမ့ၢ်စီၤဧၤစးအဖိခွါ, စီၤၡမၤအလံၤလၢစီၤ ယိၤအ့လးအဒူၣ်ထၢန့ၣ်လီၤ. ဒူၣ်ထၢအံၤအိၣ်ဝဲဆိးဝဲဖဲဧရိၤဧ့ၢ်ဒီးလီၢ်ကဝီၤစးထီၣ်ဖဲ န့ၣ်ဆူကလံၤစိး, တုၤလၢဝ့ၢ်နဘိဒီးဝ့ၢ်ဘဧၤလးမဧိၣ်န့ၣ်လီၤ.",
			"9": "<sup>9</sup> အဝဲသ့ၣ်အိၣ်ဒီးဆၣ်ဖိကီၢ်ဖိအဖုအဂီၢ်ဖးဒိၣ်လၢကီၢ်ကံးလဧး အပူၤ, ဒီးလၢတၢ်န့ၣ်အဃိအဝဲသ့ၣ်ဟံးန့ၢ်တၢ်လီၢ်ယံၤဝဲ တုၤလၢမုၢ်ထီၣ်မဲးမုၢ်ခိၣ်လၢအအိၣ်လၢထံကျိဖရၤသးအကၢၣ်ခိၣ် ဒီတကျိၤန့ၣ်လီၤ.",
			"10": "<sup>10</sup> လၢစီၤပၤစီၤစီၤလူးပၢတၢ်အစိၤန့ၣ်စီၤရူၤဘ့ၣ်အဒူၣ်ဒုးတၢ် ဒီးပှၤဟၤကၢ်ဖိဒီးမၤသံအဝဲသ့ၣ်လၢတၢ်ဒုးအပူၤဒီးဟံးန့ၢ် ကွံာ်အဝဲသ့ၣ်အထံအကီၢ်လၢကီၢ်ကံးလဧးအမုၢ်ထီၣ်တကပၤန့ၣ်လီၤ.",
			"11": "<sup>11</sup> ပှၤကးအဒူၣ်ဖိတဖၣ်အိၣ်ဝဲဆိးဝဲဖဲပှၤရူၤဘ့ၣ်ဖိအဒူၣ်အကလံၤ စိးလၢကီၢ်ဘၤၡၣ်အပူၤဒီးလၢမုၢ်ထီၣ်ယံၤဝဲတုၤလၢဝ့ၢ်စၤ လကးန့ၣ်လီၤ.",
			"12": "<sup>12</sup> စီၤယိၤအ့လးမ့ၢ်ပှၤဒုးအိၣ်ထီၣ်ဒူၣ်ထၢလၢအလဲၤလၢညါကတၢၢ်တ ဒူၣ်, ဒီးစီၤၡၤဖၣ်မ့ၢ်ပှၤဒုးအိၣ်ထီၣ်ဒူၣ်ထၢအကါဒိၣ်ကတၢၢ်ခံဒူၣ် တဒူၣ်န့ၣ်လီၤ. စီၤယၤနဲဒီးစီၤၡၤဖးမ့ၢ်ပှၤတဖၣ်လၢအဒုးအိၣ်ထီၣ်ဒူၣ်ထၢ အဂၤတဖၣ်လၢကီၢ်ဘၤၡၣ်အပူၤန့ၣ်လီၤ.",
			"13": "<sup>13</sup> ပှၤအဂၤတဖၣ်လၢဒူၣ်အပူၤလၢအဘၣ်ထွဲဆူဒူၣ်ထၢနွံဒူၣ်မ့ၢ်ဒ်လၢ လာ်အံၤလီၤ. စီၤမံၤက့လး, စီၤမၡူလၣ်, စီၤၡဘၤ, စီၤယိၤရဲ, စီၤယၤကၣ်, စီၤစံၤ, ဒီးစီၤဧ့ၤဘ့ၢ်န့ၣ်လီၤ.",
			"14": "<sup>14</sup> အဝဲသ့ၣ်မ့ၢ်ပှၤလီၤစၢၤလီၤသွဲၣ်လၢစီၤဃူရံၤအဖိခွါစီၤအဘံဃ ယ့းလး, လၢအပၢ်ဖးဒိၣ်လၢပျၢၤတဖၣ်ဘၣ်တၢ်ဒွးက့ၤအီၤဒ်လၢလာ် အံၤအသိးန့ၣ်လီၤ. စီၤအဘံဃယ့းလး, စီၤဃူရံၤ, စီၤယၤရိၤ, စီၤကံးလဧး, စီၤမံၤက့လး, စီၤယၡံၤၡဲ, စီၤယးဃဒိၤဒီးစီၤဘူစးတဖၣ်န့ၣ်လီၤ.",
			"15": "<sup>15</sup> စီၤအဃံၤလၢအမ့ၢ်စီၤဧၤဘ့ၤဒ့လးအဖိခွါ, စီၤကူနံၤအလံၤန့ၣ်မ့ၢ်ပှၤဒူၣ်ထၢတဖၣ်အခိၣ်န့ၣ်လီၤ.",
			"16": "<sup>16</sup> အဝဲသ့ၣ်အိၣ်ဝဲဆိးဝဲလၢကီၢ်ဘၤၡၣ်ဒီးကီၢ်ကံးလဧးအလီၢ်ကဝီၤ တဖၣ်အပူၤ, ဒီးဝ့ၢ်အိၣ်ဖဲန့ၣ်သ့ၣ်တဖၣ်အပူၤဒီးကယဲၢ်တၢ်အီၣ်ဆၣ်လီၢ်တဖၣ် လၢအအိၣ်ဖဲၡၤရိၣ်တၢ်ပျီပူၤန့ၣ်လီၤ.",
			"17": "<sup>17</sup> (တၢ်ကွဲးနီၣ်သ့ၣ်တဖၣ်အံၤဘၣ်တၢ်ပာ်ဖှိၣ်တ့ၢ်အီၤဖဲယူဒၤအစီၤ ပၤစီၤယိၤသၣ်ဒီးအံၣ်စရ့လးအစီၤပၤယၤရၤဘၣ်ခံဂၤတဂၤအမုၢ် နံၤတဖၣ်န့ၣ်လီၤ.)",
			"18": "<sup>18</sup> လၢရူၤဘ့ၣ်, ကးဒီးမုၢ်ထီၣ်မနၤၡ့ၤအဒူၣ်တဖၣ်အပူၤန့ၣ်ပှၤသုး ဖိအိၣ်ဝဲအဂၤ လွံၢ်ကလးလွံၢ်ကထိနွံကယၤဃုဆံ ဒီးဘၣ်တၢ်သိၣ်လိအီၤဂ့ၤဂ့ၤ ဘၣ်ဘၣ်လၢတၢ်ကသူကတီၤ, နးဒီးချံၣ်တဖၣ်န့ၣ်လီၤ.",
			"19": "<sup>19</sup> အဝဲသ့ၣ်လဲၤထီၣ်ဒုးတၢ်ထီဒါပှၤဟၤကၢ်ဖိအဒူၣ်လၢအမ့ၢ်ပှၤယ တူၢ်, ပှၤနၤဖံၣ်, ဒီးပှၤနိဒာ်ဖိတဖၣ်န့ၣ်လီၤ.",
			"20": "<sup>20</sup> အဝဲသ့ၣ်အိၣ်ဒီးတၢ်နာ်လၢကစၢ်ယွၤအပူၤ, ဘါထုကဖၣ်ဆူအအိၣ်လၢတၢ်မၤစၢၤအဂီၢ်ဒီးကစၢ်ယွၤစံးဆၢအဝဲ သ့ၣ်အတၢ်ထုကဖၣ်တဖၣ်ဒီးယွၤဟ့ၣ်အီၤတၢ်မၤနၢၤလၢပှၤဟၤကၢ်ဖိ ဒီးအသိၣ်အမှံၤတဖၣ်အဖီခိၣ်န့ၣ်လီၤ.",
			"21": "<sup>21</sup> အဝဲသ့ၣ်မၤန့ၢ်ကီၤလးအူးအဒုယဲၢ်ကလး, သိအဒု ခံကလီၢ်ယဲၢ်ကလး, ကသ့ၣ်ယီၤအဒု ခံကထိ လၢအဒုၣ်အဒါတဖၣ်အအိၣ်ဒီးဖီၣ်န့ၢ်ပှၤက ညီတကလီၢ် ဂၤဒ်တၢ်ဒုးတၢ်ယၤအပှၤဘၣ်စၢဃာ်တဖၣ်အသိးန့ၣ်လီၤ.",
			"22": "<sup>22</sup> အဝဲသ့ၣ်မၤသံကွံာ်အဒုၣ်အဒါအါအါဂီၢ်ဂီၢ်မ့ၢ်လၢတၢ်ဒုးတၢ် ယၤမ့ၢ်ကစၢ်ယွၤအတၢ်ဘၣ်အသးအဃိန့ၣ်လီၤ. ဒီးအဝဲသ့ၣ်အိၣ်ဝဲဆိးဝဲဖဲတၢ်လီၢ်ဖဲန့ၣ်တုၤအဘၣ်တၢ်စိာ်မၢ ကဲကုၢ်အီၤတစုန့ၣ်လီၤ.",
			"23": "<sup>23</sup> ပှၤမုၢ်ထီၣ်မနၤၡ့ၤဖိတဖၣ်အိၣ်ဝဲဆိးဝဲလၢကီၢ်ဘၤၡၣ်အလီၢ် ကဝီၤတဖၣ်ဒီးယံၤဝဲတုၤလၢဘဧၤလးဃ့ရမိၣ်, စနံၢ်, ကစၢၢ်ဃ့ရမိၣ်လၢကလံၤစိးတကပၤဒီးအနီၣ်ဂံၢ်အါထီၣ်ဝဲ ဒိၣ်ဒိၣ်ကလဲာ်န့ၣ်လီၤ.",
			"24": "<sup>24</sup> ပှၤလၢလာ်တဖၣ်အံၤမ့ၢ်အဝဲသ့ၣ်အဒူၣ်ထၢတဖၣ်အခိၣ်စုာ်စုာ်န့ၣ် လီၤ. စီၤဧ့ဖၢ်, စီၤယံၡံၤ, စီၤအလံၤအ့လး, စီၤဧၤစရံၤအ့လး, စီၤယံးရမံယၤ, စီၤဟိဒၤဝယၤ, စီၤယၤဃဒံၤအ့လးန့ၣ်လီၤ. အဝဲသ့ၣ်ခဲလၢာ်မ့ၢ်ပှၤသုးဖိဖျိးစိတဖၣ်အခိၣ်နၢ်မံၤဟူသၣ် ဖျါလၢအဒူၣ်ထၢတဖၣ်အကျါန့ၣ်လီၤ.",
			"25": "<sup>25</sup> ဘၣ်ဆၣ်, ပှၤမုၢ်ထီၣ်တဖၣ်တတီဒီးအပၢ်ဖးဒိၣ်လၢပျၢၤတဖၣ်အကစၢ် ယွၤဘၣ်. ဒီးဟးသဒၣ်ကွံာ်အီၤ, ဒ်သိးကဘူၣ်ထီၣ်ဘါထီၣ်ပှၤကလုာ်လၢကစၢ်ယွၤဟီထီၣ်ကွံာ်အီၤလၢ ကီၢ်ပူၤတဖၣ်အကစၢ်တဖၣ်န့ၣ်လီၤ.",
			"26": "<sup>26</sup> လၢတၢ်န့ၣ်အဃိကစၢ်ယွၤထိၣ်ဂဲၤထီၣ်ကီၢ်အၤၡူၢ်အစီၤပၤဖးဒိၣ် ပူလး (ဘၣ်တၢ်သ့ၣ်ညါစ့ၢ်ကီးလၢစီၤပၤတံးကလးပလ့စ့ၢ်) အသးလၢကနုာ်လီၤဒုးအဝဲသ့ၣ်အထံအကီၢ်န့ၣ်လီၤ. ဒီးအဝဲဟီထီၣ်ကွံာ်ပှၤရူၤဘ့ၣ်, ကးဒီးမုၢ်ထီၣ်မနၤၡ့ၤအဒူၣ် တဖၣ်ဒီးလဲၤဒုးအိၣ်ဆိးဂၢၢ်ကျၢၤအဝဲသ့ၣ်လၢဃၤလၤ, ဃၤဘိၢ်, ဟၤရၢ်ဒီးထံကျိကိစၣ်အကပၤန့ၣ်လီၤ."
		},
		"6": {
			"1": "<sup>1</sup> စီၤလ့ၤဝံအိၣ်ဒီးအဖိခွါသၢဂၤလၢအမ့ၢ်, စီၤက့ရၡိၣ်, စီၤကဃးဒီးစီၤမရၤရံၤန့ၣ်လီၤ.",
			"2": "<sup>2</sup> စီၤကဃးအိၣ်ဒီးအဖိခွါလွံၢ်ဂၤလၢအမ့ၢ်, စီၤဧၤမရၣ်, စီၤယံးစဟၢ်, စီၤဃ့ဘြိၣ်ဒီးစီၤဧူးစံၤအ့လးန့ၣ်လီၤ.",
			"3": "<sup>3</sup> စီၤဧၤမရၣ်အိၣ်ဒီးအဖိခွါခံဂၤလၢအမ့ၢ်စီၤအၤဟရိၣ်ဒီးစီၤ မိၤၡ့, ဒီးအဖိမုၣ်တဂၤလၢအမ့ၢ်နီၢ်မံးရယၣ်န့ၣ်လီၤ. ဒီးစီၤအၤဟရိၣ်အိၣ်ဒီးအဖိခွါလွံၢ်ဂၤလၢအမ့ၢ်စီၤနဒး, စီၤအဘံဟူၤ, စီၤအလၤဧစၢ်ဒီးစီၤအံသမၢ်န့ၣ်လီၤ.",
			"4": "<sup>4</sup> စီၤအလၤဧစၢ်အစၢၤအသွဲၣ်တဖၣ်လၢစိၤတစိၤဘၣ်တစိၤန့ၣ်မ့ၢ်ဝဲ စီၤဖံၤနဃၣ်, စီၤအဘံၤၡူ,",
			"5": "<sup>5</sup> စီၤဘူးကံၤ, စီၤဧူၤစံ,",
			"6": "<sup>6</sup> စီၤစရၤဃယၤ, စီၤမရၤယိး, စီၤအမၤရယၤ, စီၤအဃံတူာ်,",
			"8": "<sup>8</sup> စီၤစၤဒိး, စီၤအဃံမၤဧး, စီၤဧစၤရယၤ, စီၤယိဃၤနၤ,",
			"10": "<sup>10</sup> စီၤဧစၤရယၤ (ပှၤလၢအမၤတၢ်လၢတၢ်လုၢ်ဟံၣ်လၢစီၤၡလိၤမိၤသူၣ် ထီၣ်ဝဲလၢဝ့ၢ်ယရူၤၡလ့ၣ်အပူၤ)",
			"11": "<sup>11</sup> စီၤအမၤရယၤ, စီၤအဃံတူာ်, စီၤစၤဒိး, စီၤၡၤလူၣ်,",
			"13": "<sup>13</sup> စီၤဃံးလကံယၤ, စီၤဧစၤရယၤ, စီၤစရါယၤ, စီၤယဃိၤစါဒးတဖၣ်န့ၣ်လီၤ.",
			"15": "<sup>15</sup> စီၤပၤနဘူၤကးန့စၢ်ဟီထီၣ်ကွံာ်စီၤယဃိၤစါဒးဃုာ်ဒီးကီၢ် ယူဒၤဒီးဝ့ၢ်ယရူၤၡလ့ၣ်အပှၤဂီၢ်မုၢ်တဖၣ်လၢယွၤဆှၢအီၤဆူတၢ် စိာ်မၢကဲကုၢ်အပူၤန့ၣ်လီၤ.",
			"16": "<sup>16</sup> စီၤလ့ၤဝံအိၣ်ဒီးအဖိခွါသၢဂၤလၢအမ့ၢ်, စီၤက့ရၡိၣ်, စီၤကဃးဒီးစီၤမရၤရံၤန့ၣ်လီၤ.",
			"17": "<sup>17</sup> အဝဲသ့ၣ်တဂၤဘၣ်တဂၤအိၣ်ဒီးအဖိခွါတဖၣ်လီၤ. စီၤက့ရၡိၣ်မ့ၢ်စီၤလံးဘနံၤဒီးစီၤၡံမံၤအပၢ်,",
			"18": "<sup>18</sup> စီၤကဃးမ့ၢ်စီၤဧၤမရၣ်, စီၤယံးစဟၢ်, စီၤဃ့ဘြိၣ်ဒီးစီၤ ဧူးစံၤအ့လးတဖၣ်အပၢ်,",
			"19": "<sup>19</sup> ဒီးစီၤမရၤရံၤမ့ၢ်စီၤမၤဃလံဒီးစီၤမူၡံၤအပၢ်န့ၣ်လီၤ.",
			"20": "<sup>20</sup> အအံၤမ့ၢ်စီၤက့ရၡိၣ်အစၢၤအသွဲၣ်တဖၣ်လၢစိၤတစိၤဘၣ်တစိၤန့ၣ် လီၤ. စီၤလံးဘနံၤ, စီၤယၤဃး, စီၤစံးမၤ,",
			"21": "<sup>21</sup> စီၤယိအၤ, စီၤဧံးဒိၤ, စီၤစ့ရၤ, ဒီးစီၤယအးတရဲလီၤ.",
			"22": "<sup>22</sup> အအံၤမ့ၢ်စီၤကဃးအစၢၤအသွဲၣ်တဖၣ်လၢစိၤတစိၤဘၣ်တစိၤန့ၣ်လီၤ. စီၤဧၤမံၤနဒး, စီၤကိၤရး, စီၤအးစံၢ်,",
			"23": "<sup>23</sup> စီၤအ့လကါနၤ, စီၤအဘံယၢ်စာ်, စီၤအးစံၢ်, စီၤတၤဃး, စီၤအူရံၤအ့လး, စီၤဧူးစံယါဒီးစီၤၡီလူးလီၤ.",
			"25": "<sup>25</sup> စီၤအ့လကါနၤအိၣ်ဒီးအဖိခွါခံဂၤလၢအမ့ၢ်, စီၤဧမၤစဲဒီးစီၤအဃံမိးလီၤ.",
			"26": "<sup>26</sup> အအံၤမ့ၢ်စီၤအဃံမိးအစၢၤအသွဲၣ်တဖၣ်လၢစိၤတစိၤဘၣ်တစိၤန့ၣ် လီၤ. စီၤအ့လကါနၤ, စီၤစိၤဖဲ, စီၤနၤဃး,",
			"27": "<sup>27</sup> စီၤအလံအာ်, စီၤယရိဃၣ်, စီၤအ့လကါနၤန့ၣ်လီၤ.",
			"28": "<sup>28</sup> စီၤၡမူၤအ့လးအိၣ်ဒီးအဖိခွါခံဂၤလၢအမ့ၢ်, စီၤယိၤအ့လး, ပှၤအဒိၣ်တဂၤဒီးစီၤအဘံယၤ, ပှၤအဆံးတဂၤန့ၣ်လီၤ.",
			"29": "<sup>29</sup> အအံၤမ့ၢ်စီၤမရၤရံၤအစၢၤအသွဲၣ်တဖၣ်လၢစိၤတစိၤဘၣ်တစိၤန့ၣ် လီၤ. စီၤမးဃလံ, စီၤလံးဘနံၤ, စီၤၡံမံၤ, စီၤဧူးစး,",
			"30": "<sup>30</sup> စီၤၡံမၤ, စီၤဃးကံယၤ, ဒီးစီၤဧစံယၤန့ၣ်လီၤ.",
			"31": "<sup>31</sup> ပှၤတဖၣ်အံၤမ့ၢ်ပှၤလၢစီၤပၤဒၤဝံးပာ်ဝဲလၢပှၤသးဝံၣ်တၢ်ဖိ အခိၣ်လၢတၢ်ဘူၣ်ထီၣ်ဘါထီၣ်ယွၤအလီၢ်လၢဝ့ၢ်ယရူၤၡလ့ၣ်အပူၤ, ဖဲတၢ်အၢၣ်လီၤအီလီၤအတလါဘၣ်တၢ်ဆှၢနုာ်အီၤဖဲန့ၣ်ဝံၤအလီၢ် ခံန့ၣ်လီၤ.",
			"32": "<sup>32</sup> အဝဲသ့ၣ်ဟံးန့ၢ်မူဒါလၢယွၤအိၣ်ဝဲဆိးဝဲအဒဲပူၤတဂၤလၢ အကတီၢ်ဒၣ်ဝဲဒ်တၢ်ပာ်လီၤအီၤ, ဖဲတၢ်ဆၢကတီၢ်လၢစီၤပၤၡလိၤမိၤတချုးသူၣ်ထီၣ်ဒံးတၢ်လုၢ် ဟံၣ်န့ၣ်လီၤ.",
			"33": "<sup>33</sup> ဒူၣ်ထၢအတၢ်လီၤစၢၤတဖၣ်လၢအဟံးန့ၢ်မူဒါအံၤ, မ့ၢ်ဒ်အဖီလာ်အသိးလီၤ. လၢပှၤကဃးဖိအဒူၣ်ထၢပူၤန့ၣ်, စီၤဟ့မၣ်, လၢအမ့ၢ်စီၤယိၤအ့လးအဖိခွါ, မ့ၢ်တၢ်သးဝံၣ်ရိအခီၣ်ထံးတဖုအခိၣ်န့ၣ်လီၤ. အဝဲအတၢ်လီၤစၢၤလီၤသွဲၣ်စးထီၣ်လၢစီၤယၤကိာ်မ့ၢ်ဒ်လာ်အံၤ န့ၣ်လီၤ. စီၤဟ့မၣ်, စီၤယိၤအ့လး, စီၤၡမူၤအ့လး,",
			"34": "<sup>34</sup> စီၤအ့လကါနၤ, စီၤယရိဃၣ်, စီၤအလံၤအ့လး, စီၤတိအး,",
			"35": "<sup>35</sup> စီၤစူာ်, စီၤအ့လကါနၤ, စီၤမၤဃး, စီၤဧမၤစဲ,",
			"36": "<sup>36</sup> စီၤအ့လကါနၤ, စီၤယိၤအ့လး, စီၤဧစၤရယၤ, စီၤစဖါနယၤ,",
			"37": "<sup>37</sup> စီၤတၤဃး, စီၤအးစံၢ်, စီၤအဘံယၤစာ်, စီၤကိၤရး,",
			"38": "<sup>38</sup> စီၤယံးစဟၢ်, စီၤကဃး, စီၤလ့ၤဝံဒီးစီၤယၤကိာ်န့ၣ်လီၤ.",
			"39": "<sup>39</sup> စီၤအၤစာ်မ့ၢ်တၢ်သးဝံၣ်ရိခံဖုတဖုအခိၣ်န့ၣ်လီၤ. အဝဲအတၢ်လီၤစၢၤလီၤသွဲၣ်စးထီၣ်လၢစီၤလ့ၤဝံ, မ့ၢ်ဒ်လာ်အံၤန့ၣ်လီၤ. စီၤအၤစာ်, စီၤဘရ့ကံယၤ, စီၤၡံမၤ,",
			"40": "<sup>40</sup> စီၤမံၤက့လး, စီၤဘၤစ့ယၤ, စီၤမၤလကံယၤ,",
			"41": "<sup>41</sup> စီၤအ့ၤသနံ, စီၤစ့ရၤ, စီၤဧဒါယၤ,",
			"42": "<sup>42</sup> စီၤအ့သၣ်, စီၤစံးမၤ, စီၤၡံမံၤ, စီၤယၤဃး, စီၤက့ရၡိၣ်ဒီးစီၤလ့ၤဝံန့ၣ်လီၤ.",
			"44": "<sup>44</sup> စီၤအ့သၣ်လၢပှၤမရၤရံၤဖိအဒူၣ်ထၢပူၤန့ၣ်မ့ၢ်တၢ်သးဝံၣ်ရိ သၢဖုတဖုအခိၣ်န့ၣ်လီၤ. အဝဲအတၢ်လီၤစၢၤလီၤသွဲၣ်စးထီၣ်လၢစီၤလ့ၤဝံ, မ့ၢ်ဒ်လာ်အံၤန့ၣ်လီၤ. စီၤအ့သၣ်, စီၤကံၡံၤ, စီၤဧၤဘ့းဒံ, စီၤမးလူး,",
			"45": "<sup>45</sup> စီၤဃၡၤဘယၤ, စီၤအမၤစယါ, စီၤဃံလကံယၤ,",
			"46": "<sup>46</sup> စီၤအးမစံ, စီၤဘၤနံ, စီၤၡၤမ့ၢ်,",
			"47": "<sup>47</sup> စီၤမးဃလံၤ, စီၤမူၡံၤ, စီၤမရၤရံၤ, ဒီးစီၤလ့ၤဝံန့ၣ်လီၤ.",
			"48": "<sup>48</sup> အဝဲသ့ၣ်အပှၤလ့ၤဝံဖိကဒဲကဒဲဒီးအီၤသ့ၣ်တဖၣ်န့ၣ်ဘၣ်တၢ်ဟ့ၣ် မူဟ့ၣ်ဒါအီၤလၢမူဒါအဂၤအကလုာ်ကလုာ်လၢတၢ်ဘူၣ်ထီၣ်ဘါထီၣ် ယွၤအလီၢ်န့ၣ်လီၤ.",
			"49": "<sup>49</sup> စီၤအၤဟရိၣ်ဒီးအစၢၤအသွဲၣ်တဖၣ်ပာ်ထီၣ်တၢ်လုၢ်နၢမူ တဖၣ်ဒီးလုၢ်ထီၣ်တၢ်လုၢ်တၢ်ပာ်တဖၣ်လၢအဘၣ်တၢ်ဆူးကဲၤအီၤလၢတၢ် လုၢ်လီၢ်အဖီခိၣ်န့ၣ်လီၤ. အဝဲသ့ၣ်အိၣ်မူအိၣ်ဒါလၢတၢ်ဘူၣ်ထီၣ်ဘါထီၣ်ယွၤလၢတၢ်လီၢ်စီ ဆှံကတၢၢ်ခဲလၢာ်ဒီးလၢတၢ်လုၢ်တၢ်ပာ်တဖၣ်လၢကစၢ်ယွၤပျၢ်ကွံာ် ပှၤအံၣ်စရ့လးဖိတဖၣ်အတၢ်ဒဲးဘးအဂီၢ်န့ၣ်လီၤ. အဝဲသ့ၣ်မၤတ့ၢ်တၢ်အံၤခဲလၢာ်ဒ်တၢ်သိၣ်တၢ်သီလၢအဘၣ်တၢ်ဟ့ၣ် လီၤခီဖျိကစၢ်ယွၤအခ့အပှၤစီၤမိၤၡ့န့ၣ်လီၤ.",
			"50": "<sup>50</sup> အအံၤမ့ၢ်ပှၤတဖၣ်လၢအဟဲလီၤစၢၤလီၤသွဲၣ်လၢစီၤအၤဟရိၣ်လီၤ. စီၤအလၤဧစၢ်, စီၤဖံၤနဃၣ်, စီၤအဘံၤၡူ,",
			"51": "<sup>51</sup> စီၤဘူးကံၤ, စီၤဧူၤစံ, စီၤစရၤဃယၤ, စီၤမရၤယိး, စီၤအမၤရယၤ, စီၤအဃံတူာ်,",
			"53": "<sup>53</sup> စီၤစၤဒိးဒီးစီၤအဃံမၤဧးန့ၣ်လီၤ.",
			"54": "<sup>54</sup> အအံၤမ့ၢ်တၢ်အိၣ်တၢ်ဆိးအလီၢ်လၢအဘၣ်တၢ်ဟ့ၣ်လီၤတ့ၢ်အီၤဆူစီၤ အၤဟရိၣ်အစၢၤအသွဲၣ်တဖၣ်, လၢအမ့ၢ်ပှၤကဃးဖိအဒူၣ်ထၢန့ၣ်လီၤ. လၢတၢ်အိၣ်တၢ်ဆိးအလီၢ်လၢပှၤလ့ၤဝံဖိတဖၣ်မၤန့ၢ်ဝဲအပူၤန့ၣ်, အဝဲသ့ၣ်ဒိးန့ၢ်တၢ်နီၤဟ့ၣ်အဆိကတၢၢ်လီၤ.",
			"55": "<sup>55</sup> တၢ်အံၤအိၣ်ဃုာ်ဒီးဝ့ၢ်ဃ့ဘြိၣ်ဒီးတၢ်အီၣ်ဆၣ်အလီၢ်လါဟ့ အိၣ်ဝးတရံးအီၤတဖၣ်လၢကီၢ်ယူဒၤအပူၤန့ၣ်လီၤ.",
			"56": "<sup>56</sup> ဘၣ်ဆၣ်, ပျီတဖၣ်ဒီးသဝီတဖၣ်လၢအဘၣ်ဃးဒီးဝ့ၢ်န့ၣ်, ဘၣ်တၢ်ဟ့ၣ်လီၤအီၤဆူစီၤယဖူန့ၤအဖိခွါစီၤကၤလ့းန့ၣ်လီၤ.",
			"57": "<sup>57</sup> ဝ့ၢ်လၢလာ်တဖၣ်အံၤဘၣ်တၢ်ဟ့ၣ်လီၤအီၤဆူစီၤအၤဟရိၣ်အစၢၤ အသွဲၣ်တဖၣ်န့ၣ်လီၤ. ဝ့ၢ်ဃ့ဘြိၣ်လၢအမ့ၢ်ဝ့ၢ်တၢ်ပူၤဖျဲးအဝ့ၢ်, ဝ့ၢ်ယးတံၢ်ဒီးကီၢ်လံးဘနၤအဝ့ၢ်တဖၣ်လၢအမ့ၢ်ဝ့ၢ်အ့ၡတမိး, ဝ့ၢ်ဃံလ့ၣ်,",
			"58": "<sup>58</sup> ဝ့ၢ်ဒဘံၢ်, ဝ့ၢ်ဧၤၡၣ်ဒီးဝ့ၢ်ဘ့ၤသၡ့မ့ၣ်ဃုၣ်ဒီးအဝဲသ့ၣ်အတၢ်အီၣ်ဆၣ် အလီၢ်လါဟ့တဖၣ်န့ၣ်လီၤ.",
			"60": "<sup>60</sup> လၢပှၤဘံၣ်ယၤမံၣ်ဖိတဖၣ်အိၣ်ဆိးအလီၢ်ကဝီၤပူၤန့ၣ်ဝ့ၢ်လၢလာ် တဖၣ်အံၤလၢအမ့ၢ်, ဝ့ၢ်က့ဘၤ, ဝ့ၢ်ဧၤလ့မ့း, ဝ့ၢ်ဧၤနသိးဒီးအဝဲသ့ၣ်အတၢ်အီၣ်ဆၣ်အလီၢ်လါဟ့ တဖၣ်န့ၣ်, ဘၣ်တၢ်ဟ့ၣ်လီၤအီၤဆူပှၤဘံၣ်ယၤမံၣ်ဖိ အဒူၣ်အတၢ်အိၣ်တၢ်ဆိးအလီၢ်အပူၤန့ၣ်လီၤ. ဝ့ၢ်ခဲလၢာ်အိၣ်ဝဲတဆံသၢဝ့ၢ်လၢအဝဲသ့ၣ်အဒူၣ်ဖိထၢဖိခဲလၢာ် ကအိၣ်ဝဲဆိးဝဲအဂီၢ်န့ၣ်လီၤ.",
			"61": "<sup>61</sup> ဝ့ၢ်အဖျၢၣ်တဆံလၢအအိၣ်ဝဲလၢမုၢ်နုာ်မနၤၡ့ၤအိၣ်ဆိးအလီၢ် အပူၤန့ၣ်, ဘၣ်တၢ်ဟ့ၣ်လီၤအီၤခီဖျိတၢ်ဖးဆူပှၤကဃးဖိ အဒူၣ်ထၢအိၣ်လီၤတဲာ်တဖၣ်, တဒူၣ်ဘၣ်တဒူၣ်န့ၣ်လီၤ.",
			"62": "<sup>62</sup> ဝ့ၢ်တဆံသၢဝ့ၢ်လၢအအိၣ်လၢ, ပှၤယံးစၣ်ကၢ်, ပှၤအၤၡ့ၢ်, ပှၤနးသၤလံ, ပှၤမနၤၡ့ၤလၢကီၢ်ဘၤၡၣ်အပူၤတဖၣ်အိၣ် ဆိးဝဲန့ၣ်, ဘၣ်တၢ်ဟ့ၣ်လီၤအီၤဆူပှၤက့ရၡိၣ်ဖိ အဒူၣ်ထၢ, တဒူၣ်ဘၣ်တဒူၣ်လီၤ.",
			"63": "<sup>63</sup> ဒ်န့ၣ်အသိးဝ့ၢ်တဆံခံဝ့ၢ်လၢပှၤရူၤဘ့ၣ်, ပှၤကးဒီးပှၤစဘူလိၣ် တဖၣ်အိၣ်ဆိးဝဲလၢအပူၤန့ၣ်ဘၣ်တၢ်ဟ့ၣ်လီၤအီၤဆူပှၤမရၤရံၤ အဒူၣ်ထၢ, တဒူၣ်ဘၣ်တဒူၣ်န့ၣ်လီၤ.",
			"64": "<sup>64</sup> လၢကျဲဒ်အံၤန့ၣ်, ကီၢ်အံၣ်စရ့လးအပှၤဂီၢ်မုၢ်ဟ့ၣ်လီၤဝ့ၢ်တဖၣ် ဒီးအတၢ်အီၣ်ဆၣ်လီၢ်လါဟ့အိၣ်ဝးတရံးအီၤဆူ ပှၤလ့ၤဝံဖိတဖၣ်လၢကအိၣ်ဝဲဆိးဝဲအဂီၢ်န့ၣ်လီၤ.",
			"65": "<sup>65</sup> (ဝ့ၢ်တဖၣ်လၢအဘၣ်တၢ်ယၢၤထီၣ်အီၤလၢထး, လၢအအိၣ်လၢပှၤယူဒၤ, ပှၤစူၤမ့းအိၣ်ဒီးပှၤဘံၣ်ယၤမံၣ်အိၣ်ဝဲဆိးဝဲအလီၢ်အပူၤန့ၣ်, ဘၣ်တၢ်ဟ့ၣ်လီၤစ့ၢ်ကီးအီၤခီဖျိတၢ်ဖီၣ်တၢ်ဖးတဖၣ်န့ၣ်လီၤ.)",
			"66": "<sup>66</sup> ဟံၣ်ဒူၣ်ဃီထၢတနီၤလၢအဘၣ်ဃးဒီးပှၤကဃးဖိအဒူၣ်ထၢန့ၣ်, ဘၣ်တၢ်ဟ့ၣ်လီၤအီၤလၢဝ့ၢ်တဖၣ်ဒီးတၢ်အီၣ်ဆၣ်အလီၢ်လါဟ့တဖၣ်လၢ အအိၣ်လၢပှၤအ့ဖရဲၣ်အိၣ်ဝဲဆိးဝဲအလီၢ်အပူၤလၢအမ့ၢ်ဝဲ,",
			"67": "<sup>67</sup> ဝ့ၢ်ၡက့ၣ်, လၢအမ့ၢ်ဝ့ၢ်တၢ်ပူၤဖျဲးအဝ့ၢ်လၢအအိၣ်လၢအ့ဖရဲၣ် အတၢ်လူၢ်တဖၣ်အကျါ,",
			"68": "<sup>68</sup> ဝ့ၢ်ယၤကမၣ်, ဝ့ၢ်ဘ့ၤသဃိရိၣ်, ဝ့ၢ်အးယၤလိၣ်, ဒီးဝ့ၢ်ကၤသးရံးမိၣ်န့ၣ်လီၤ.",
			"70": "<sup>70</sup> လၢမုၢ်နုာ်မနၤၡ့ၤအိၣ်ဆိးလီၢ်အပူၤန့ၣ်အဝဲသ့ၣ်တဖၣ်ဘၣ်တၢ် ဟ့ၣ်လီၤအီၤလၢဝ့ၢ်တဖၣ်လၢအမ့ၢ်, ဝ့ၢ်ဧၤန့ၢ်ဒီးဝ့ၢ်ဘံးလၣ်ဃုာ်ဒီးတၢ်အီၣ်ဆၣ်လီၢ်လါဟ့လၢ အအိၣ်ဝးတရံးအီၤန့ၣ်လီၤ.",
			"71": "<sup>71</sup> ဟံၣ်ဒူၣ်ဃီထၢတဖၣ်လၢပှၤက့ရၡိၣ်ဖိအဒူၣ်ထၢပူၤန့ၣ်ဘၣ်တၢ်ဟ့ၣ် လီၤအီၤလၢဝ့ၢ်လၢလာ်တဖၣ်အံၤဃုာ်ဒီးတၢ်အီၣ်ဆၣ်အလီၢ်လါဟ့ အိၣ်ဝးတရံးအီၤန့ၣ်လီၤ. လၢမုၢ်ထီၣ်မနၤၡ့ၤအိၣ်ဆိးလီၢ်အပူၤန့ၣ်ဝ့ၢ်ကိလၣ်လၢကီၢ်ဘၤ ၡၣ်အပူၤ, ဒီးဝ့ၢ်ဧၤၡတြိးန့ၣ်လီၤ.",
			"72": "<sup>72</sup> လၢပှၤယံးစၣ်ကၢ်ဖိအိၣ်ဆိးလီၢ်အပူၤန့ၣ်မ့ၢ်ဝဲဝ့ၢ်ကၤဒ့ၣ်, ဝ့ၢ်ဒၤဘြး,",
			"73": "<sup>73</sup> ဝ့ၢ်ရၤမိးဒီးဝ့ၢ်ဧၤန့ၣ်တဖၣ်န့ၣ်လီၤ.",
			"74": "<sup>74</sup> လၢပှၤအၤၡ့ၢ်ဖိအိၣ်ဆိးလီၢ်အပူၤန့ၣ်ဝ့ၢ်မၤၡလး, ဝ့ၢ်ဧးဘဒိၣ်,",
			"75": "<sup>75</sup> ဝ့ၢ်ဃူကိးဒီးဝ့ၢ်ရဃိာ်န့ၣ်လီၤ.",
			"76": "<sup>76</sup> လၢပှၤနးသၤလံဖိအိၣ်ဆိးလီၢ်အပူၤန့ၣ်ဝ့ၢ်က့ဒ့ၣ်လၢကီၢ်ကၤ လံၤလါအပူၤ, ဝ့ၢ်ဃမိၣ်ဒီးဝ့ၢ်ကံရယးသံၣ်န့ၣ်လီၤ.",
			"77": "<sup>77</sup> ဟံၣ်ဒူၣ်ဃီထၢတဖၣ်လၢအအိၣ်လီၤတဲာ်လၢပှၤမရၤရံၤဖိ အဒူၣ်ထၢပူၤန့ၣ်ဘၣ်တၢ်ဟ့ၣ်လီၤအီၤလၢဝ့ၢ်လၢလာ်တဖၣ်အံၤဃုာ် ဒီးတၢ်အီၣ်ဆၣ်အလီၢ်လါဟ့အိၣ်ဝးတရံးအီၤတဖၣ်န့ၣ်လီၤ. လၢပှၤစဘူလိၣ်ဖိအိၣ်ဆိးလီၢ်အပူၤန့ၣ်ဝ့ၢ်ရံးမိၣ်ဒီးဝ့ၢ်တၤ ဘိၢ်န့ၣ်လီၤ.",
			"78": "<sup>78</sup> လၢထံကျိယၢ်ဒ့ၣ်အမုၢ်ထီၣ်ဝ့ၢ်ယရံၤဃိအဃၢၤပှၤရူၤဘ့ၣ်ဖိ အိၣ်ဆိးလီၢ်အပူၤန့ၣ်, ဝ့ၢ်ဘ့စ့ၢ်လၢအအိၣ်လၢတၢ်ပၢၤခိၣ်ထီၣ် ထီ, ဝ့ၢ်ယးဟစၤ,",
			"79": "<sup>79</sup> ဝ့ၢ်ကဒ့မိးဒီးဝ့ၢ်မ့ဖၤန့ၣ်လီၤ.",
			"80": "<sup>80</sup> လၢပှၤကးဖိအိၣ်ဆိးလီၢ်အပူၤန့ၣ်မ့ၢ်ဝဲဝ့ၢ်ရၤမိး, လၢကီၢ်ကံးလဧးအပူၤ, ဝ့ၢ်မၤဃန့ၤ,",
			"81": "<sup>81</sup> ဝ့ၢ်ဃ့ၡဘိၣ်ဒီးဝ့ၢ်ယၤစ့ၢ်န့ၣ်လီၤ."
		},
		"7": {
			"1": "<sup>1</sup> စီၤယံးစၣ်ကၢ်အိၣ်ဒီးအဖိခွါလွံၢ်ဂၤလၢအမ့ၢ်, စီၤတိလၤ, စီၤပူဧၤ, စီၤယၤၡူာ်ဒီးစီၤၡံးမရိၣ်န့ၣ်လီၤ.",
			"2": "<sup>2</sup> စီၤတိလၤအိၣ်ဒီးအဖိခွါဃုဂၤလၢအမ့ၢ်, စီၤဧူၤစံ, စီၤရဖါယၤ, စီၤယရံၤအ့လး, စီၤယၤဃမဲ, စီၤယံးဘစၣ်ဒီးစီၤၡမူၤအ့လးန့ၣ်လီၤ. အဝဲသ့ၣ်တဖၣ်မ့ၢ်ဟံၣ်ဒူၣ်ဃီထၢအခိၣ်လၢပှၤတိလၤအဒူၣ်ထၢပူၤ ဒီးမ့ၢ်ပှၤသုးဖိသ့ၣ်တဖၣ်လၢအမံၤဟူသၣ်ဖျါန့ၣ်လီၤ. လၢစီၤပၤဒၤဝံးအစိၤန့ၣ်အဝဲသ့ၣ်အစၢၤအသွဲၣ်တဖၣ်နီၣ်ဂံၢ်အိၣ် ဝဲခံကလးခံကထိဃုကယၤ ဂၤန့ၣ်လီၤ.",
			"3": "<sup>3</sup> စီၤဧူၤစံအိၣ်ဒီးအဖိခွါတဂၤလၢအမ့ၢ်စီၤယံးစရါဃၤယၤန့ၣ် လီၤ. စီၤယံးစရါဃၤယၤအိၣ်ဒီးအဖိခွါလွံၢ်ဂၤလၢအမ့ၢ်စီၤမံၤက့ လး, စီၤဧိၤဘါဒယၤ, စီၤယိၤအ့လးဒီးစီၤယံးၡံယၤတဖၣ်လၢခဲ လၢာ်, မ့ၢ်ဟံၣ်ဒူၣ်ဃီထၢတဖၣ်အခိၣ်န့ၣ်လီၤ.",
			"4": "<sup>4</sup> အဝဲသ့ၣ်အိၣ်ဒီးအမါအါဂၤဒီးအဖိတဖၣ်လၢအစၢၤအသွဲၣ်တဖၣ်ဟ့ၣ်ထီၣ် ပှၤသၢကလးဃုကထိ ဂၤလၢကမၤသုးမုၢ်သံၣ်ဘိအတၢ်မၤအဂီၢ်န့ၣ်လီၤ.",
			"5": "<sup>5</sup> လံာ်ထူလံာ်ထံးအတၢ်ကွဲးနီၣ်ကွဲးဃါအိၣ်ဝဲလၢပှၤယံးစၣ်ကၢ်အဒူၣ်, အဟံၣ်ဒူၣ်ဃီထၢဖိပိာ်ခွါခဲလၢာ်အိၣ်ဝဲ ၈၇၀၀၀ ဂၤကြၢးဝဲ ဘၣ်ဝဲလၢသုးမုၢ်သံၣ်ဘိအတၢ်မၤအဂီၢ်န့ၣ်လီၤ.",
			"6": "<sup>6</sup> စီၤဘံၣ်ယၤမံၣ်အိၣ်ဒီးအဖိခွါသၢဂၤလၢအမ့ၢ်, စီၤဘ့လၤ, စီၤဘ့က့ၢ်ဒီးစီၤယဒံၤအ့လးန့ၣ်လီၤ.",
			"7": "<sup>7</sup> စီၤဘ့လၤအိၣ်ဒီးအဖိခွါယဲၢ်ဂၤလၢအမ့ၢ်, စီၤအ့စဘိၣ်, စီၤဧူၤစံ, စီၤဧူၤစံၤအ့လး, စီၤယရံမိးဒီးစီၤဧံရံၤန့ၣ်လီၤ. အဝဲသ့ၣ်ခဲလၢာ်မ့ၢ်ဟံၣ်ဒူၣ်ဃီထၢတဖၣ်အခိၣ်လၢအဒူၣ်ထၢအပူၤ ဒီးမ့ၢ်ပှၤသုးဖိလၢအမံၤဟူသၣ်ဖျါခဲလၢာ်န့ၣ်လီၤ. အဝဲသ့ၣ်အစၢၤအသွဲၣ်အိၣ်ဝဲဒီးပိာ်ခွါ ခံကလးခံကထိသၢဆံ လွံၢ်ဂၤကြၢးဝဲဘၣ်ဝဲလၢသုးမုၢ်သံၣ်ဘိအတၢ်မၤအဂီၢ်န့ၣ်လီၤ.",
			"8": "<sup>8</sup> စီၤဘ့က့ၢ်အိၣ်ဒီးအဖိခွါနွံဂၤလၢအမ့ၢ်, စီၤစမံရၤ, စီၤယိၤအၣ်, စီၤအလၤဧစၢ်, စီၤအ့လံၤဧ့နံၤ, စီၤဧိၣ်ရံၤ, စီၤယရံမိး, စီၤအဘံယၤ, စီၤဧၤနသိးဒီးစီၤဧၤလ့မ့းန့ၣ်လီၤ.",
			"9": "<sup>9</sup> လံာ်ထူလံာ်ထံးအတၢ်ကွဲးနီၣ်ကွဲးဃါဘၣ်ထွဲဒီးအဝဲသ့ၣ်အစၢၤ အသွဲၣ်, ဒ်ဟံၣ်ဒူၣ်ဃီထၢတဖၣ်အတၢ်ဂံၢ်အသိး, ပိာ်ခွါအိၣ်ဝဲ ခံကလးခံကယၤဂၤ, ကြၢးဝဲဘၣ်ဝဲလၢသုးမုၢ်သံၣ်ဘိအတၢ်မၤအဂီၢ်န့ၣ်လီၤ.",
			"10": "<sup>10</sup> စီၤယဒံၤဧ့လးအိၣ်ဒီးအဖိခွါတဂၤလၢအမ့ၢ်, စီၤဘံးလဟၣ်ဒီးစီၤဘံးလဟၣ်အိၣ်ဒီးအဖိခွါနွံဂၤလၢအမ့ၢ်, စီၤယဧူၢ်ၡး, စီၤဘံၣ်ယၤမံၣ်, စီၤအ့ဟူာ်, စီၤကနၤနါ, စီၤစ့သၣ်, စီၤတၢ်ၡံၣ်ဒီးစီၤအဃံၡဃၢ်န့ၣ်လီၤ.",
			"11": "<sup>11</sup> အဝဲသ့ၣ်မ့ၢ်ဟံၣ်ဒူၣ်ဃီထၢတဖၣ်အခိၣ်လၢဒူၣ်ထၢအပူၤ, ဒီးမ့ၢ်ပှၤသုးဖိလၢအမံၤဟူသၣ်ဖျါခဲလၢာ်န့ၣ်လီၤ. အဝဲသ့ၣ်အစၢၤအသွဲၣ်တဖၣ်အိၣ်ဒီးပိာ်ခွါ တကလးနွံကထိခံကယၤ ဂၤကြၢးဝဲဘၣ်ဝဲလၢသုးမုၢ်သံၣ်ဘိအတၢ်မၤအဂီၢ်န့ၣ်လီၤ.",
			"12": "<sup>12</sup> စီၤၡူဖံၣ်ဒီးစီၤဃူဖံၣ်မ့ၢ်စီၤဧံၢ်အစၢၤအသွဲၣ်တဖၣ်လၢအဘၣ် ထွဲဒီးပှၤဘံၣ်ယၤမံၣ်ဖိအဒူၣ်ထၢန့ၣ်လီၤ. စီၤအဃ့ၢ်လၢအမ့ၢ်စီၤဒၣ်အိၣ်ဒီးအဖိခွါတဂၤလၢအမ့ၢ်စီၤဃူ ၡံၣ်န့ၣ်လီၤ.",
			"13": "<sup>13</sup> စီၤနးသၤလံအိၣ်ဒီးအဖိခွါလွံၢ်ဂၤလၢအမ့ၢ်စီၤယၤဃစံၤအ့ လး, စီၤကူနံၤ, စီၤယ့စ့ၢ်ဒီးစီၤၡၤလူၣ်န့ၣ်လီၤ. (အဝဲသ့ၣ်မ့ၢ်နီၢ်ဘံၤလဟၤအစၢၤအသွဲၣ်တဖၣ်န့ၣ်လီၤ.)",
			"14": "<sup>14</sup> စီၤမနၤၡ့ၤအဖိခွါခံဂၤလၢအဒိးန့ၢ်ဝဲလၢအသံၣ်မါပှၤအရၣ် မုၣ်န့ၣ်မ့ၢ်ဝဲစီၤအၤစရံၤအ့လးဒီးစီၤမၤကံၢ်န့ၣ်လီၤ. စီၤမၤကံၢ်န့ၣ်မ့ၢ်စီၤကံးလဧးအပၢ်န့ၣ်လီၤ.",
			"15": "<sup>15</sup> စီၤမၤကံၢ်ဃုထံၣ်န့ၢ်မါတဂၤလၢစီၤဃူဖံၣ်အဂီၢ်ဒီးတဂၤလၢ စီၤၡူဖံၣ်အဂီၢ်န့ၣ်လီၤ. စီၤမၤကံၢ်အိၣ်ဒီးအဒီပုၢ်ဝဲၢ်မုၣ်တဂၤလၢအမံၤမ့ၢ်နီၢ်မၤကၤန့ၣ်လီၤ. စီၤမၤကံၢ်အဖိခွါခံဂၤတဂၤမ့ၢ်စီၤစလၤဖဃးဒီးအဝဲအိၣ်ထဲ အဖိမုၣ်တဖၣ်ဧိၤန့ၣ်လီၤ.",
			"16": "<sup>16</sup> ဒီးစီၤမၤကံၢ်အမါအမံၤမ့ၢ်စ့ၢ်ကီးနီၢ်မၤကၤဒီးဆံးစၢ်န့ၢ် အီၤဖိခွါခံဂၤ, လၢအမံၤမ့ၢ်ဝဲစီၤပ့ရ့ၣ်ဒီးစီၤၡ့ရ့ၣ်န့ၣ်လီၤ. စီၤပ့ရ့ၣ်အိၣ်ဒီးအဖိခွါခံဂၤလၢအမ့ၢ်, စီၤအူလၣ်ဒီးစီၤရ့ၤက့ၣ်,",
			"17": "<sup>17</sup> ဒီးစီၤအူလၣ်အိၣ်ဒီးအဖိခွါတဂၤလၢအမံၤမ့ၢ်ဝဲစီၤဘဒၣ်န့ၣ်လီၤ. အဝဲသ့ၣ်ခဲလၢာ်မ့ၢ်ပှၤလီၤစၢၤလီၤသွဲၣ်လၢစီၤကံးလဧးလၢ အမ့ၢ်စီၤမၤကံၢ်အဖိခွါဒီးစီၤမနၤၡ့ၤအလံၤခွါန့ၣ်လီၤ.",
			"18": "<sup>18</sup> စီၤကံးလဧးအဒီပုၢ်ဝဲၢ်မုၣ်နီၢ်ဟးမိၤလ့က့းအိၣ်ဒီးအဖိ ခွါသၢဂၤလၢအမ့ၢ်, စီၤအံၡဟိး, စီၤအဘံၤဧ့စ့ၢ်ဒီးစီၤမၤဃလၤန့ၣ်လီၤ.",
			"19": "<sup>19</sup> (စီၤၡမံဒၤလၢအမ့ၢ်စ့ၢ်ကီးစီၤမနၤၡ့ၤအစၢၤအသွဲၣ်တဂၤန့ၣ် အိၣ်ဒီးအဖိခွါလွံၢ်ဂၤလၢအမ့ၢ်, စီၤအဃံယၣ်, စီၤၡက့ၣ်, စီၤလံးကဃံဒီးစီၤအနံဧၣ်န့ၣ်လီၤ.)",
			"20": "<sup>20</sup> အအံၤမ့ၢ်စီၤအ့ဖရဲၣ်အစၢၤအသွဲၣ်တဖၣ်လၢစိၤတစိၤဘၣ်တစိၤန့ၣ် လီၤ. စီၤၡူၤသ့လၤ, စီၤဘ့ရ့း, စီၤတၤဃး, စီၤအ့ၤလၤဒၤ, စီၤတၤဃး,",
			"21": "<sup>21</sup> စီၤစၤဘး, စီၤၡူၤသ့လၤန့ၣ်လီၤ. အါန့ၢ်အန့ၣ်စီၤအ့ဖရဲၣ်အိၣ်ဒီးအဖိခွါအဂၤခံဂၤလၢအမ့ၢ်, စီၤဧ့စ့ၢ်ဒီးစီၤအ့လၤန့ၣ်လီၤ. အဝဲသ့ၣ်ခံဂၤဘၣ်တၢ်မၤသံကွံာ်အီၤဖဲအကျဲးစၢးလၢသါကဟုၣ် န့ၢ်ပှၤကၤသးဖိလၢအအိၣ်ဆိးဖဲထံကီၢ်န့ၣ်အပူၤအဆၣ်ဖိကီၢ်ဖိ အခါန့ၣ်လီၤ.",
			"22": "<sup>22</sup> အဝဲသ့ၣ်အပၢ်စီၤအ့ဖရဲၣ်ဘၣ်မိၢ်ဘၣ်မးလၢအဝဲသ့ၣ်အဃိအါနံၤ အါသီဒီးအဒီပုၢ်ဝဲၢ်ခွါတဖၣ်ဟဲလၢကမၤမုာ်ထီၣ်က့ၤအီၤအဂီၢ် န့ၣ်လီၤ.",
			"23": "<sup>23</sup> ဒီးအဝဲမံဃုာ်ကဒီးဒီးအမါဒီးအမါဒၢထီၣ်ဝဲဒီးဆံးစၢ်န့ၢ် အဖိခွါတဂၤန့ၣ်လီၤ. အဝဲသ့ၣ်ယုၢ်န့ၢ်ဝဲအမံၤလၢစီၤဘရံဧၤလီၤ. အဂ့ၢ်ဒ်အံၤ, တၢ်ကိၢ်တၢ်ဂီၤဟဲတုၤအိၣ်ဘၣ်အဝဲသ့ၣ်အဒူၣ်ဖိ ထၢဖိအဃိလီၤ.",
			"24": "<sup>24</sup> စီၤအ့ဖရဲၣ်အိၣ်ဒီးအဖိမုၣ်တဂၤလၢအမံၤမ့ၢ်, နီၢ်ၡ့ရၤန့ၣ်လီၤ. အဝဲသူၣ်ထီၣ်ဝ့ၢ်တဖၣ်လၢအမ့ၢ်, ဝ့ၢ်ဘ့ၤသဃိရိၣ်ထးခီဒီးလာ်ခီ, ဒီးဝ့ၢ်အူစ့ၣ်ၡ့ၤရ့ၤန့ၣ်လီၤ.",
			"25": "<sup>25</sup> စီၤအ့ဖရဲၣ်အိၣ်စ့ၢ်ကီးဒီးအဖိခွါတဂၤလၢအမံၤမ့ၢ်ဝဲ စီၤရ့ဖၤန့ၣ်လီၤ. အဝဲအစၢၤအသွဲၣ်တဖၣ်မ့ၢ်ဒ်လၢလာ်အံၤလီၤ. စီၤရ့ၡ့ာ်, စီၤတ့လၤ, စီၤတၤဃၣ်,",
			"26": "<sup>26</sup> စီၤလၤဒၣ်, စီၤဧးမံၤဟူး, စီၤအလံၡမၤ,",
			"27": "<sup>27</sup> စီၤနိၣ်ဒီးစီၤယိၤၡူန့ၣ်လီၤ.",
			"28": "<sup>28</sup> တၢ်အိၣ်တၢ်ဆိးအလီၢ်လၢအဝဲသ့ၣ်ဟံးန့ၢ်ဝဲဒီးအိၣ်ဆိးဝဲန့ၣ် မ့ၢ်ဝ့ၢ်ဘ့ၤသ့လးဒီးဝ့ၢ်အိၣ်ဝးတရံးအီၤတဖၣ်, လၢမုၢ်ထီၣ်န့ၣ်ယံၤတုၤလၢဝ့ၢ်နၤရၣ်ဒီးလၢမုၢ်နုာ်န့ၣ်ယံၤ တုၤလၢက့စ့ၢ်ဒီးဝ့ၢ်အိၣ်ဝးတရံးသ့ၣ်တဖၣ်န့ၣ်လီၤ. တၢ်န့ၣ်အိၣ်ဃုာ်စ့ၢ်ကီးဒီးဝ့ၢ်တဖၣ်လၢအမ့ၢ်ဝဲဝ့ၢ်ၡက့ၣ်, ဝ့ၢ်ဂါစၤဒီးဝ့ၢ်အိၣ်ဝးတရံးအဝဲသ့ၣ်တဖၣ်န့ၣ်လီၤ.",
			"29": "<sup>29</sup> စီၤမနၤၡ့ၤအစၢၤအသွဲၣ်တဖၣ်ပၢၤဃာ်ဝ့ၢ်တဖၣ်လၢအမ့ၢ်ဝ့ၢ်ဘ့ၤသ ၡၣ်, ဝ့ၢ်တၤနး, ဝ့ၢ်မကံးဒိၤ, ဝ့ၢ်ဒိၢ်ဒီးဝ့ၢ်ဖိအိၣ်ဝးတရံးအဝဲ သ့ၣ်တဖၣ်န့ၣ်လီၤ. ကယဲၢ်တၢ်လီၢ်သ့ၣ်တဖၣ်အံၤမ့ၢ်တၢ်လီၢ်လၢစီၤယၤကိာ်အဖိခွါစီၤ ယိၤသးအစၢၤအသွဲၣ်တဖၣ်အိၣ်ဆိးတ့ၢ်ဝဲန့ၣ်လီၤ.",
			"30": "<sup>30</sup> ပှၤတဖၣ်အံၤမ့ၢ်ဝဲစီၤအၤၡ့ၢ်အစၢၤအသွဲၣ်တဖၣ်န့ၣ်လီၤ. အဝဲအိၣ်ဒီးအဖိခွါလွံၢ်ဂၤလၢအမ့ၢ်, စီၤယံးမနၤ, စီၤယံးၡဝၤ, စီၤယံးၡဝံၤဒီးစီၤဘရံဧၤလီၤ. ဒီးအဖိမုၣ်အိၣ်စ့ၢ်ကီးတဂၤလၢအမံၤမ့ၢ်ဝဲ, နီၢ်စ့ရၤန့ၣ်လီၤ.",
			"31": "<sup>31</sup> စီၤဘရံဧၤအိၣ်ဒီးအဖိခွါခံဂၤလၢအမ့ၢ်, စီၤဃ့ဘ့ၢ်ဒီးစီၤမၤလကၤအ့လးန့ၣ်လီၤ. စီၤမၤလကၤအ့လးသူၣ်ထီၣ်ဝ့ၢ်ဘံးရစၤဝံး, တၢ်လီၢ်ဖဲအဝဲအဖိခွါစီၤဘံးရစၤဝံးအစၢၤအသွဲၣ်တဖၣ်အိၣ်ဆိးဝဲလီၤ.",
			"32": "<sup>32</sup> စီၤဃ့ဘ့ၢ်အိၣ်ဒီးအဖိခွါသၢဂၤလၢအမ့ၢ်, စီၤယၤဖလ့း, စီၤၡိမ့ၢ်, ဒီးစီၤဃိသၣ်လီၤ. ဒီးအဖိမုၣ်အိၣ်စ့ၢ်ကီးတဂၤလၢအမံၤမ့ၢ်ဝဲနီၢ်ၡူဧၤန့ၣ်လီၤ.",
			"33": "<sup>33</sup> စီၤယၤဖလ့းအိၣ်စ့ၢ်ကီးဒီးအဖိခွါသၢဂၤလၢအမ့ၢ်စီၤပါစး, စီၤဘံးမဟၤလးဒီးစီၤဧၤၡဝးန့ၣ်လီၤ.",
			"34": "<sup>34</sup> အဒီပုၢ်ဝဲၢ်ခွါစီၤၡိမ့ၢ်အိၣ်ဒီးအဖိခွါသၢဂၤလၢအမ့ၢ်, စီၤရိဟကၤ, စီၤယဃူဘၤဒီးစီၤအရၣ်လီၤ.",
			"35": "<sup>35</sup> အဒီပုၢ်ဝဲၢ်ခွါစီၤဃိသၣ်လၢအမံၤမ့ၢ်စ့ၢ်ကီးစီၤဟ့လ့ၣ်အိၣ် ဒီးအဖိခွါလွံၢ်ဂၤလၢအမ့ၢ်, စီၤစိဖၤ, စီၤယံးမနၤ, စီၤၡ့လ့ၣ်ဒီးစီၤဧၤမလးန့ၣ်လီၤ.",
			"36": "<sup>36</sup> စီၤစိဖၤအစၢၤအသွဲၣ်တဖၣ်န့ၣ်မ့ၢ်ဝဲစီၤစူၤအၤ, စီၤဃၤရန့ဖ့ၢ်, စီၤၡူဧၤလး, စီၤဘ့ရံၤ, စီၤယးမရၤ,",
			"37": "<sup>37</sup> စီၤဘ့စ့ၢ်, စီၤဟိး, စီၤၡးမၤ, စီၤၡံလၡၣ်, စီၤယံးသရၣ်, ဒီးစီၤဘ့ရၤန့ၣ်လီၤ.",
			"38": "<sup>38</sup> စီၤယ့သ့ၢ်အစၢၤအသွဲၣ်တဖၣ်န့ၣ်မ့ၢ်ဝဲစီၤယဖူန့ၤ, စီၤပံးစပၤဒီးစီၤအရၤ,",
			"39": "<sup>39</sup> ဒီးစီၤဧူးလၤအစၢၤအသွဲၣ်တဖၣ်န့ၣ်မ့ၢ်ဝဲစီၤအရၤ, စီၤဃနံၤအ့လးဒီးစီၤရံစယၤန့ၣ်လီၤ.",
			"40": "<sup>40</sup> အဝဲသ့ၣ်ခဲလၢာ်မ့ၢ်စီၤအၤၡ့ၢ်အစၢၤအသွဲၣ်တဖၣ်န့ၣ်လီၤ. အဝဲသ့ၣ်မ့ၢ်ဟံၣ်ဒူၣ်ဃီထၢတဖၣ်အခိၣ်, ပှၤဒုးတၢ်ဖိလၢအမံၤဟူသၣ်ဖျါ, ပှၤခိၣ်ပှၤနၢ်လၢအဖျိးစိ တဖၣ်န့ၣ်လီၤ. စီၤအၤၡ့ၢ်အစၢၤအသွဲၣ်အိၣ်ဒီးပှၤပိာ်ခွါ ခံကလးဃုကထိ ဂၤကြၢးဝဲဘၣ်ဝဲလၢသုးမုၢ်သံၣ်ဘိအတၢ်မၤ အဂီၢ်န့ၣ်လီၤ."
		},
		"8": {
			"1": "<sup>1</sup> စီၤဘံၣ်ယၤမံၣ်အိၣ်ဒီးအဖိခွါယဲၢ်ဂၤန့ၣ်လီၤ. ဒ်အသးအနံၣ်အလါဟဲဝဲအသိးန့ၣ်, အဝဲသ့ၣ်မ့ၢ်, စီၤဘ့လၤ, စီၤအၤၡဘ့လၤ, စီၤအၤဃရၤ,",
			"2": "<sup>2</sup> စီၤနိဃၤဒီးစီၤရၤဖၤန့ၣ်လီၤ.",
			"3": "<sup>3</sup> စီၤဘ့လၤအစၢၤအသွဲၣ်တဖၣ်န့ၣ်မ့ၢ်ဝဲစီၤအၤဒၢ်, စီၤက့ၤရၤ, စီၤအဘံဟူာ်,",
			"4": "<sup>4</sup> စီၤအဘံၡူ, စီၤနဧၤမၣ်, စီၤအၤဃိၤ,",
			"5": "<sup>5</sup> စီၤက့ရၤ, စီၤၡဖူဖၣ်ဒီးစီၤဃူရၣ်န့ၣ်လီၤ.",
			"6": "<sup>6</sup> စီၤအ့ဟူာ်အစၢၤအသွဲၣ်တဖၣ်န့ၣ်မ့ၢ်ဝဲစီၤနဧၤမၣ်, စီၤအဃံယၤ, စီၤက့ရၤန့ၣ်လီၤ. အဝဲသ့ၣ်မ့ၢ်ဟံၣ်ဒူၣ်ဃီထၢ တဖၣ်အခိၣ်လၢအအိၣ်ဆိးဝဲဖဲဝ့ၢ်က့ဘၤ, ဘၣ်ဆၣ်ဘၣ်တၢ်ဟီထီၣ်ဆူၣ်အီၤလၢကဟးထီၣ်ကွံာ်ဒီးလဲၤအိၣ်ဝဲ ဆိးဝဲဖဲဝ့ၢ်မၤနဃးအပူၤန့ၣ်လီၤ.",
			"7": "<sup>7</sup> စီၤက့ရၤလၢအမ့ၢ်စီၤဧူးစၤဒီးစီၤအဃံဟူာ်အပၢ်ဆှၢအဝဲသ့ၣ် လၢတၢ်လဲၤအံၤအပူၤန့ၣ်လီၤ.",
			"8": "<sup>8</sup> စီၤၡၤဃရံၣ်ပာ်မၢ်ကွံာ်အမါခံဂၤလၢအမ့ၢ်နီၢ်ဃူၡံၣ်ဒီးနီၢ် ဘၤရၤန့ၣ်လီၤ.",
			"9": "<sup>9</sup> လၢခံဖဲအအိၣ်ဝဲဆိးဝဲလၢကီၢ်မိၤအးအပူၤန့ၣ်, အဝဲန့ၢ်အမါလၢနီၢ်ဃိဒ့ၣ်, ဒီးအိၣ်ဒီးအဖိခွါနွံဂၤလၢအ မ့ၢ်, စီၤယိဘာ်, စီၤစံဘယၤ, စီၤမ့ၡၤ, စီၤမၤလက့ၣ်,",
			"10": "<sup>10</sup> စီၤယဧူးစး, စီၤၡ့ကယၤ, ဒီးစီၤမံရမၤန့ၣ်လီၤ. ဖိခွါတဖၣ်အံၤခဲလၢာ်ကဲထီၣ်ဟံၣ်ဒူၣ်ဃီထၢတဖၣ်အခိၣ်န့ၣ်လီၤ.",
			"11": "<sup>11</sup> အဝဲအိၣ်စ့ၢ်ကီးဒီးအဖိခွါခံဂၤလၢနီၢ်ဃူၡံၣ်ဆံးစၢ်န့ၢ်အီၤ, လၢအမ့ၢ်ဝဲစီၤအဘံတူာ်ဒီးစီၤအ့လပၤလးန့ၣ်လီၤ.",
			"12": "<sup>12</sup> စီၤအ့လပၤလးအိၣ်ဒီးအဖိခွါသၢဂၤလၢအမ့ၢ်, စီၤဧ့ၤဘ့ၢ်, စီၤမံၡၣ်ဒီးစီၤၡၤမးန့ၣ်လီၤ. စီၤၡၤမးအံၤမ့ၢ်ပှၤသူၣ်ထီၣ်ဝ့ၢ်အိနိၤ, ဝ့ၢ်လိးဒီးဝ့ၢ်အိၣ် ဝးတရံးအဝဲသ့ၣ်တဖၣ်န့ၣ်လီၤ.",
			"13": "<sup>13</sup> စီၤဘရံဧၤဒီးစီၤၡမၤမ့ၢ်ဟံၣ်ဒူၣ်ဃီထၢတဖၣ်အခိၣ်လၢအအိၣ်ဝဲ ဆိးဝဲဖဲဝ့ၢ်အးယၤလိၣ်ဒီးဟီထီၣ်ကွံာ်ပှၤဂီၢ်မုၢ်အိၣ်ဆိး တ့ၢ်ဝဲလၢဝ့ၢ်ကၤသးအပူၤန့ၣ်လီၤ.",
			"14": "<sup>14</sup> စီၤဘရံဧၤအစၢၤအသွဲၣ်တဖၣ်အကျါန့ၣ်အိၣ်ဃုာ်ဒီးစီၤအဃံယိၤ, စီၤၡၤၡး, စီၤယရံမိး,",
			"15": "<sup>15</sup> စီၤစဘၤဒယၤ, စီၤဧၤရး, စီၤဧၤဒၢ်, စီၤမံၤက့လး, စီၤယးၡမၤဒီးစီၤယိဃၤန့ၣ်လီၤ.",
			"17": "<sup>17</sup> စီၤအ့လပၤဧၤလးအစၢၤအသွဲၣ်တဖၣ်အကျါန့ၣ်အိၣ်ဃုာ်ဒီးစီၤစဘၤ ဒယၤ, စီၤမၡူလၣ်, စီၤဃံးစကံ, စီၤဃ့ဘ့ၢ်,",
			"18": "<sup>18</sup> စီၤယးၡးမရဲ, စီၤယံးစလံအၤဒီးစီၤယိဘာ်န့ၣ်လီၤ.",
			"19": "<sup>19</sup> စီၤၡံမဧံအစၢၤအသွဲၣ်တဖၣ်အကျါန့ၣ်အိၣ်ဃုာ်ဒီးစီၤယၤကံၣ်, စီၤစံးကရံ, စီၤစၤဘဒံၤ,",
			"20": "<sup>20</sup> စီၤအ့လံၤဧ့နံၤ, စီၤစံးလသဲ, စီၤအလံအ့လး,",
			"21": "<sup>21</sup> စီၤဧဒါယၤ, စီၤဘရါယၤ, ဒီးစီၤၡံးမရံန့ၣ်လီၤ.",
			"22": "<sup>22</sup> စီၤၡၤၡးအစၢၤအသွဲၣ်တဖၣ်အကျါန့ၣ်အိၣ်ဃုာ်ဒီးစီၤယံးၡဖၣ်, စီၤဧ့ၤဘ့ၢ်, စီၤအလံၤအ့လး,",
			"23": "<sup>23</sup> စီၤဧၤဘဒိၣ်, စီၤစံးကရံ, စီၤဃၤနၣ်,",
			"24": "<sup>24</sup> စီၤဃနၤနယၤ, စီၤဧ့လၣ်, စီၤဧၤနသိသယၤ,",
			"25": "<sup>25</sup> စီၤယံးဖံးဒယၤ, ဒီးစီၤပနူၤအ့လးန့ၣ်လီၤ.",
			"26": "<sup>26</sup> စီၤယရိဃၣ်အစၢၤအသွဲၣ်တဖၣ်အကျါန့ၣ်အိၣ်ဃုာ်ဒီးစီၤၡ့မၡံး ရဲၤ, စီၤၡဃၤရယၤ, စီၤဧသၤလယၤ,",
			"27": "<sup>27</sup> စီၤယၤရ့ၤၡယၤ, စီၤအ့လံယၤ, ဒီးစီၤစံးကရံန့ၣ်လီၤ.",
			"28": "<sup>28</sup> ပှၤတဖၣ်အံၤမ့ၢ်ဟံၣ်ဒူၣ်ဃီထၢအခိၣ်အပၢ်ဖးဒိၣ်လၢပျၢၤတဖၣ်ဒီး အဝဲသ့ၣ်အပှၤအခိၣ်အဒိၣ်ကတၢၢ်အစၢၤအသွဲၣ်တဖၣ်လၢအအိၣ်ဆိးတ့ၢ်လၢ ဝ့ၢ်ယရူၤၡလ့ၣ်အပူၤန့ၣ်လီၤ.",
			"29": "<sup>29</sup> စီၤဧူၤအ့လးသူၣ်ထီၣ်ဝ့ၢ်ကံးဘိၣ်ဒီးအိၣ်ဝဲဆိးဝဲဖဲန့ၣ်လီၤ. အဝဲအမါအမံၤမ့ၢ်ဝဲနီၢ်မၤကၤ,",
			"30": "<sup>30</sup> ဒီးအဖိခွါဝဲၢ်ကိမ့ၢ်ဝဲစီၤဧၤဘဒိၣ်န့ၣ်လီၤ. အဖိခွါအဂၤတဖၣ်မ့ၢ်ဝဲ, စီၤစူၢ်, စီၤကံၣ်, စီၤဘဧၤလး, စီၤန့ၢ်, စီၤနၤဒၤ,",
			"31": "<sup>31</sup> စီၤကဒိၢ်, စီၤအဃံယိၤ, စီၤစ့က့ၢ်,",
			"32": "<sup>32</sup> ဒီးစီၤမံးကလိးလၢအမ့ၢ်စီၤၡံမံၤအပၢ်န့ၣ်လီၤ. အဝဲသ့ၣ်အစၢၤအသွဲၣ်တဖၣ်အိၣ်ဆိးတ့ၢ်ဝဲဖဲဝ့ၢ်ယရူၤၡလ့ၣ်, ဘူးဒီးအဟံၣ်ဒူၣ်ဃီထၢအဂၤတဖၣ်လၢအဝဲသ့ၣ်အဒူၣ်ထၢန့ၣ်လီၤ.",
			"33": "<sup>33</sup> စီၤန့ၢ်မ့ၢ်စီၤကံၣ်အပၢ်, ဒီးစီၤကံၣ်မ့ၢ်စီၤပၤစီၤစီလူးအပၢ်န့ၣ်လီၤ. စီၤစီလူးအိၣ်ဒီးအဖိခွါလွံၢ်ဂၤလၢအမ့ၢ်, စီၤယိနၤသၣ်, စီၤမၤလကံၡူၤ, စီၤအဘံနဒာ်ဒီးစီၤအ့ၡဘဧၤလးန့ၣ်လီၤ.",
			"34": "<sup>34</sup> စီၤယိနၤသၣ်မ့ၢ်စီၤမရံးဘဧၤလးလၢအထီၣ်ဖိစီၤမံၤကါအပၢ် န့ၣ်လီၤ.",
			"35": "<sup>35</sup> စီၤမံၤကါအိၣ်ဒီးအဖိခွါလွံၢ်ဂၤလၢအမ့ၢ်စီၤပံၤသိၣ်, စီၤမ့လ့း, စီၤတၤရ့ၤဒီးစီၤအၤဃးန့ၣ်လီၤ.",
			"36": "<sup>36</sup> စီၤအၤဃးမ့ၢ်စီၤယဟိဒၤအပၢ်န့ၣ်လီၤ. စီၤယဟိဒၤအိၣ်ဒီးအဖိခွါသၢဂၤလၢအမ့ၢ်, စီၤဧၤလ့မ့း, စီၤဧၤစမၤဝ့း, ဒီးစီၤစံၣ်ရံၤလီၤ. စီၤစံၣ်ရံၤမ့ၢ်စီၤမိစၤအပၢ်,",
			"37": "<sup>37</sup> စီၤမိစၤမ့ၢ်စီၤဘံးနၤအပၢ်, ဒီးစီၤဘံးနၤထီၣ်ဖိစီၤရၤ ဖၤ, ဒီးစီၤရၤဖၤထီၣ်ဖိစီၤအ့လဧၤစၤ, ဒီးစီၤအ့လဧၤစၤထီၣ်ဖိ စီၤအၤစ့လးလီၤ.",
			"38": "<sup>38</sup> စီၤအၤစ့လးအိၣ်ဒီးအဖိခွါဃုဂၤလၢအမ့ၢ်, စီၤဧးစရံကၣ်, စီၤဘိကရူၤ, စီၤယံးၡမၤဧ့လး, စီၤၡၤရံယၤ, စီၤဧိၤဘါဒယၤဒီးစီၤဃၤနၣ်န့ၣ်လီၤ.",
			"39": "<sup>39</sup> စီၤအၤစ့လးအဒီပုၢ်ဝဲၢ်ခွါစီၤဧ့ၤၡ့းအိၣ်ဒီးအဖိခွါသၢ ဂၤလၢအမ့ၢ်, စီၤအူလၣ်, စီၤယဧူၡးဒီးစီၤအလံၤဖ့လ့းန့ၣ်လီၤ.",
			"40": "<sup>40</sup> စီၤအူလၣ်အဖိခွါတဖၣ်မ့ၢ်ပှၤသုးဖိဒီးပှၤခးချံၣ်ဖျိးစိ တဖၣ်န့ၣ်လီၤ. အဝဲအိၣ်ဒီးအဖိခွါဒီးအလံၤခွါခဲလၢာ်တကယၤယဲၢ်ဆံဂၤန့ၣ် လီၤ. ပှၤလၢတၢ်ယၢၤထီၣ်အမံၤလၢထးတဖၣ်ခဲလၢာ်န့ၣ်မ့ၢ်စီၤဘံၣ်ယၤ မံၣ်အဒူၣ်, အဒူၣ်ဖိထၢဖိတဖၣ်လီၤ."
		},
		"9": {
			"1": "<sup>1</sup> ကယဲၢ်ကီၢ်အံၣ်စရ့လးအပှၤဂီၢ်မုၢ်ခဲလၢာ်ဘၣ်တၢ်ကွဲးနီၣ်အမံၤဒ် အဝဲသ့ၣ်အဟံၣ်ဒူၣ်ဃီထၢတဖၣ်အိၣ်ဝဲအသိး, ဒီးတၢ်ဂ့ၢ်ကြၢးသ့ၣ်ညါအံၤဘၣ်တၢ်ကွဲးနီၣ်အီၤလၢကီၢ်အံၣ်စရ့ လးအစီၤပၤတဖၣ်အလံာ်အပူၤန့ၣ်လီၤ. ကီၢ်ယူဒၤအပှၤဂီၢ်မုၢ်တဖၣ်ဘၣ်တၢ်ဆှၢဖျိးကွံာ်အီၤဆူ ကီၢ်ဘၤဘူၤလိၣ်ဒ်တၢ်စံၣ်ညီၣ်လၢအဝဲသ့ၣ်အတၢ်ကမၣ်တဖၣ်အဃိန့ၣ် လီၤ.",
			"2": "<sup>2</sup> ပှၤအဆိကတၢၢ်တဖုလၢအဟဲက့ၤကဒါက့ၤဆူအဝဲသ့ၣ်အတၢ်စုလီၢ်ခီၣ် ခိၣ်အိၣ်အဝ့ၢ်တဖၣ်အကျါန့ၣ်အိၣ်ဃုာ်ဒီးပှၤအံၣ်စရ့လးဖိပတီၢ်မုၢ်တဖၣ်, ပှၤလုၢ်တၢ်အခိၣ်တဖၣ်, ပှၤလ့ၤဝံဖိတဖၣ်ဒီးတၢ်လုၢ်ဟံၣ်အပှၤမၤတၢ်ဖိသ့ၣ်တဖၣ်န့ၣ်လီၤ.",
			"3": "<sup>3</sup> ပှၤဂီၢ်မုၢ်လၢပှၤယူဒၤအဒူၣ်, ပှၤဘံၣ်ယၤမံၣ်အဒူၣ်, ပှၤအ့ဖရဲၣ်အဒူၣ်ဒီးပှၤမနၤၡ့ၤအဒူၣ်တဖၣ်လဲၤဝဲဒ်သိးကအိၣ်ဝဲ ဆိးဝဲလၢဝ့ၢ်ယရူၤၡလ့ၣ်အပူၤန့ၣ်လီၤ.",
			"4": "<sup>4</sup> ပှၤယူဒၤဖိအဒူၣ်, အဟံၣ်ဒူၣ်ဃီထၢဃုကယၤခွံဆံဒူၣ်အိၣ်ဝဲ ဆိးဝဲဖဲဝ့ၢ်ယရူၤၡလ့ၣ်အပူၤန့ၣ်လီၤ. စီၤယူဒၤအဖိခွါစီၤဖ့ၤရ့းအစၢၤအသွဲၣ်တဖၣ်န့ၣ်အိၣ်ဒီးစီၤ ဧူသဲၤလၢအမ့ၢ်စီၤဧးမံၤဟူးအဖိခွါဒီးစီၤဧိၣ်ရံၤအလံၤဒ် အဝဲသ့ၣ်အပှၤအခိၣ်အသိးန့ၣ်လီၤ.",
			"5": "<sup>5</sup> အဝဲအပၢ်ဖးဒိၣ်လၢပျၢၤအဂၤတဖၣ်အကျါန့ၣ်အိၣ်ဃုာ်ဒီးစီၤအံၤမရံ ဒီးစီၤဘၤနံန့ၣ်လီၤ. စီၤယူဒၤအဖိခွါစီၤၡ့လၤအစၢၤ အသွဲၣ်တဖၣ်အိၣ်ဒီးစီၤဧစံယၤလၢအမ့ၢ်အဝဲအခိၣ်, ဒီးအဝဲမ့ၢ်အဟံၣ်ဒူၣ်ဃီထၢဒၣ်ဝဲအခိၣ်န့ၣ်လီၤ.",
			"6": "<sup>6</sup> စီၤယူဒၤအဖိခွါစီၤစ့ရၤအစၢၤအသွဲၣ်တဖၣ်အိၣ်ဒီးစီၤယူၤ အ့လးဒ်အဝဲသ့ၣ်အခိၣ်န့ၣ်လီၤ.",
			"7": "<sup>7</sup> ပှၤဘံၣ်ယၤမံၣ်အဒူၣ်, အဟံၣ်ဖိဃီဖိလၢလာ်တဖၣ်အံၤအိၣ်ဝဲ ဆိးဝဲလၢဝ့ၢ်ယရူၤၡလ့ၣ်အပူၤန့ၣ်လီၤ. စီၤစၤလူလၢအမ့ၢ်စီၤမၡူလၣ်အဖိခွါ, စီၤမၡူလၣ်မ့ၢ်စီၤဟိဒၤဝယၤအဖိခွါ, ဒီးစီၤဟိဒၤဝယၤမ့ၢ်စီၤဟးစနူအၤအဖိခွါ,",
			"8": "<sup>8</sup> စီၤယံးဘနံယၤလၢအမ့ၢ်စီၤယရိဃၣ်အဖိခွါ. စီၤအ့လၤလၢအမ့ၢ်စီၤဧူးစံအဖိခွါဒီးစီၤမံးကြံၤအလံၤခွါ. စီၤမၡူလၣ်လၢအမ့ၢ်စီၤၡဖးတယၤအဖိခွါ, စီၤၡဖးတယၤမ့ၢ်စီၤ ရဧူၤအ့လးအဖိခွါဒီးစီၤရဧူၤအ့လးမ့ၢ်စီၤယံးဘနံယၤအဖိ ခွါန့ၣ်လီၤ.",
			"9": "<sup>9</sup> ပှၤအဒူၣ်အံၤအဟံၣ်ဒူၣ်ဃီထၢခွံကယၤယဲၢ်ဆံဃုဒူၣ်အိၣ်ဝဲဆိး ဝဲဖဲန့ၣ်လီၤ. ပှၤပိာ်ခွါလၢအမံၤဘၣ်တၢ်ယၢၤထီၣ်လၢထးတဖၣ်ခဲ လၢာ်, မ့ၢ်ဟံၣ်ဒူၣ်ဃီထၢတဖၣ်အခိၣ်န့ၣ်လီၤ.",
			"10": "<sup>10</sup> ပှၤလုၢ်တၢ်အခိၣ်လၢလာ်သ့ၣ်တဖၣ်အံၤအိၣ်ဝဲဆိးဝဲလၢဝ့ၢ်ယရူၤ ၡလ့ၣ်အပူၤန့ၣ်လီၤ. စီၤယဒါယၤ, စီၤယဟိယၤရံာ်ဒီးစီၤယၤကံၣ်.",
			"11": "<sup>11</sup> စီၤဧစၤရယၤလၢအမ့ၢ်စီၤဃံးလကံယၤအဖိခွါ (ပဒိၣ်အဒိၣ်ကတၢၢ်လၢ တၢ်လုၢ်ဟံၣ်အပူၤ), လၢအပၢ်ဖးဒိၣ်လၢပျၢၤတဖၣ်အကျါအိၣ်ဃုာ်ဒီးစီၤမၡူလၣ်, စီၤမရၤယိးဒီးစီၤအဃံးတူာ်န့ၣ်လီၤ.",
			"12": "<sup>12</sup> စီၤဧဒါယၤလၢအမ့ၢ်စီၤယရိဃၣ်အဖိခွါ, လၢအပၢ်ဖးဒိၣ်လၢပျၢၤ တဖၣ်အကျါအိၣ်ဃုာ်ဒီးစီၤပၤၡဃူၢ်ဒီးစီၤမၤလကံယၤ, စီၤမၤစဲလၢအမ့ၢ်စီၤဧၤဒံၤအ့လးအဖိခွါ, လၢအပၢ်ဖးဒိၣ်လၢပျၢၤတဖၣ်အကျါအိၣ်ဃုာ်ဒီးစီၤယၤကစ့ရၤ, စီၤမၡူလၣ်, စီၤမၡံးလ့မံးဒီးစီၤအံးမ့ၢ်န့ၣ်လီၤ.",
			"13": "<sup>13</sup> ပှၤလုၢ်တၢ်အခိၣ်တဖၣ်လၢအမ့ၢ်ဟံၣ်ဒူၣ်ဃီထၢတဖၣ်အခိၣ်ခဲလၢာ်အိၣ် ဝဲတကထိနွံကယၤဃုဆံဂၤန့ၣ်လီၤ. အဝဲသ့ၣ်မ့ၢ်ပှၤသ့ဂ့ၤဂ့ၤဘၣ်ဘၣ်တဖၣ်လၢတၢ်ဖံးတၢ်မၤခဲလၢာ် လၢအဘၣ်တၢ်မၤအီၤလၢတၢ်လုၢ်ဟံၣ်အပူၤန့ၣ်လီၤ.",
			"14": "<sup>14</sup> ပှၤလ့ၤဝံဖိလၢလာ်သ့ၣ်တဖၣ်အံၤအိၣ်ဝဲဆိးဝဲလၢဝ့ၢ်ယရူၤ ၡလ့ၣ်အပူၤန့ၣ်လီၤ. စီၤၡမါယၤလၢအမ့ၢ်စီၤဃၤၡူာ်အဖိခွါ, လၢအပၢ်ဖးဒိၣ်လၢပျၢၤတဖၣ်အကျါအိၣ်ဃုာ်ဒီး စီၤဧးစရံကၣ်ဒီးစီၤဃၡၤဘယၤလၢအဘၣ်ဃး ဒီးပှၤမရၤရံၤအဒူၣ်န့ၣ်လီၤ.",
			"15": "<sup>15</sup> စီၤဘးကဘးကၢ်, စီၤဃ့ရ့ၣ်ဒီးစီၤကၤလလး, စီၤမးတၤနယၤလၢအမ့ၢ်စီၤမံၤကါအဖိခွါ, လၢအပၢ်ဖးဒိၣ်လၢပျၢၤတဖၣ်အကျါအိၣ်ဃုာ်ဒီးစီၤစံးကရံဒီး စီၤအၤစာ်န့ၣ်လီၤ.",
			"16": "<sup>16</sup> စီၤဧိၤဘါဒယၤလၢအမ့ၢ်စီၤၡမါယၤအဖိခွါ, လၢအပၢ်ဖးဒိၣ်လၢပျၢၤအကျါအိၣ်ဃုာ်ဒီးစီၤကၤလလးဒီးစီၤယဒူ သူၣ်. စီၤဘ့ရ့ကံယၤလၢအမ့ၢ်စီၤအၤစါအဖိခွါဒီးစီၤအ့လကါနၤ အလံၤခွါလၢအအိၣ်ဝဲဆိးဝဲလၢတၢ်လီၢ်ကဝီၤဘၣ်ထွဲဒီးပှၤနတိ ဖၤဖိအဝ့ၢ်န့ၣ်လီၤ.",
			"17": "<sup>17</sup> တၢ်လုၢ်ဟံၣ်အပှၤပၢၤတၢ်ဖိလၢလာ်တဖၣ်အံၤအိၣ်ဝဲဆိးဝဲ လၢဝ့ၢ်ယရူၤၡလ့ၣ်အပူၤန့ၣ်လီၤ. စီၤၡၤလူၣ်, စီၤဧးကူာ်, စီၤတၤလမိၣ်ဒီးစီၤဃံမ့ၣ်န့ၣ်လီၤ. စီၤၡၤလူၣ်မ့ၢ်အဝဲသ့ၣ်အပှၤအခိၣ်န့ၣ်လီၤ.",
			"18": "<sup>18</sup> တုၤဃီၤလၢအဆၢကတီၢ်အဝဲန့ၣ်, အဝဲသ့ၣ်အဒူၣ်ထၢတဖၣ်, အဟံၣ်ဖိဃီဖိဘၣ်တၢ်ပာ်လီၤအီၤဖဲတၢ်လုၢ်ဟံၣ်အတြဲၤမုၢ်ထီၣ်, ဖဲစီၤပၤတဖၣ်လဲၤနုာ်ဝဲ, အကျဲစၢၤန့ၣ်လီၤ. လၢညါန့ၣ်အဝဲသ့ၣ်ဆၢထၢၣ်ပၢၤတၢ်ဖဲတြဲၤတဖၣ်လၢပှၤလဲၤနုာ်ဆူ ပှၤလ့ၤဝံဖိတဖၣ်အသူၣ်ဒဲအလီၢ်န့ၣ်လီၤ.",
			"19": "<sup>19</sup> စီၤၡၤလူၣ်လၢအမ့ၢ်စီၤကိၤရ့အဖိခွါဒီးစီၤအဘံယၤစာ်အလံၤခွါ, ဃုာ်ဒီးအဝဲအဒူၣ်ထၢအဟံၣ်ဖိဃီဖိကဒဲကဒဲလၢပှၤကိၤရးအဒူၣ် ထၢပူၤတဖၣ်, အိၣ်မူဒါလၢတၢ်ပၢၤကျဲစၢၤလဲၤနုာ်ဆူ ယွၤအိၣ်ဝဲဆိးဝဲအလီၢ်အဒဲ, ဒ်အဝဲသ့ၣ်အပၢ်ဖးဒိၣ်လၢပျၢၤ တဖၣ်မၤတ့ၢ်ဝဲ, ဖဲအဝဲသ့ၣ်မ့ၢ်ပှၤအခိၣ်တဖၣ်လၢယွၤသူၣ်ဒဲအလီၢ်အဂီၢ်အသိးန့ၣ်လီၤ.",
			"20": "<sup>20</sup> စီၤအလၤဧစၢ်အဖိခွါစီၤဖံနဃၣ်မ့ၢ်ပှၤပၢဆှၢကွၢ်ထွဲတ့ၢ်အဝဲ သ့ၣ်တဘျီ, ဒီးအဝဲမ့ၢ်ပှၤလၢယွၤအိၣ်ဒီးအီၤန့ၣ်လီၤ.",
			"21": "<sup>21</sup> စီၤမၡ့လ့းမယၤအဖိခွါစီၤစကၤရယၤမ့ၢ်စ့ၢ်ကီးပှၤပၢၤတၢ်ဖိ တဂၤဖဲကျဲစၢၤလၢအလဲၤနုာ်ဆူယွၤအိၣ်ဝဲဆိးဝဲသူၣ်ဒဲ အလီၢ်န့ၣ်လီၤ.",
			"22": "<sup>22</sup> ပှၤပိာ်ခွါခဲလၢာ်အိၣ်ဝဲခံကယၤတဆံခံဂၤလၢအဘၣ်တၢ်ဃုထၢ ထီၣ်အီၤဒ်ပှၤပၢၤတၢ်ဖိတဖၣ်အသိးလၢကျဲစၢၤတဖၣ်ဒီးတြဲၤတဖၣ် အဂီၢ်န့ၣ်လီၤ. တၢ်ကွဲးနီၣ်အဝဲသ့ၣ်အမံၤအသၣ်ဒ်သဝီတဖၣ်လၢအဝဲသ့ၣ်အိၣ်ဆိးဝဲ အသိးန့ၣ်လီၤ. ပှၤလၢအပာ်လီၤအဝဲသ့ၣ်အပၢ်ဖးဒိၣ်လၢပျၢၤတဖၣ်လၢမူဒါလီၢ်လၤ တဖၣ်အံၤအဂီၢ်မ့ၢ်စီၤပၤစီၤဒၤဝံးဒီးဝံစီၤၡမူၤအ့လးန့ၣ်လီၤ.",
			"23": "<sup>23</sup> အဝဲသ့ၣ်ဒီးအစၢၤအသွဲၣ်တဖၣ်ပၢၤဒံးဒၣ်တြဲၤတဖၣ်လၢပှၤလဲၤနုာ် ဆူတၢ်လုၢ်ဟံၣ်ပူၤန့ၣ်လီၤ.",
			"24": "<sup>24</sup> တြဲၤလၢအမဲာ်ကွၢ်ဃီၤဆူမူပၤလွံၢ်ကျိၤ, ကလံၤစိး, ကလံၤထံး, မုၢ်ထီၣ်ဒီးမုၢ်နုာ်အိၣ်တဘ့ၣ်စုာ်စုာ်, ဒီးအပှၤပၢၤတၢ်အဒိၣ်အိၣ်တဂၤစုာ်စုာ်လီၤ.",
			"25": "<sup>25</sup> ပှၤပၢၤတၢ်ဖိတဖၣ်အံၤဘၣ်တၢ်မၤစၢၤအီၤလၢအဘူးအတံၢ်တဖၣ်လၢ အအိၣ်ဝဲဆိးဝဲလၢဒူသဝီတဖၣ်အပူၤ, လၢအဟံးန့ၢ်တၢ်ပၢၤတၢ်အမူအဒါတဘျီနွံသီတကတီၢ်ဘၣ်တကတီၢ်စုာ် စုာ်န့ၣ်လီၤ.",
			"26": "<sup>26</sup> ပှၤပၢၤတၢ်ဖိအခိၣ်အဒိၣ်ကတၢၢ်လွံၢ်ဂၤ, မ့ၢ်ပှၤလ့ၤဝံဖိတဖၣ် ဒီးမ့ၢ်ပှၤအိၣ်ဒီးမူဒါအဒိၣ်လၢခံကတၢၢ်န့ၣ်လီၤ. အဝဲသ့ၣ်အိၣ်မူအိၣ်ဒါစ့ၢ်ကီးလၢဒၢးတဖၣ်လၢတၢ်လုၢ်ဟံၣ်အပူၤ ဒီးလၢတၢ်လုၢ်ဟံၣ်အတၢ်ပာ်ဖှိၣ်လၢတၢ်ပာ်အီၤဖဲန့ၣ်တဖၣ်အဂီၢ်လီၤ.",
			"27": "<sup>27</sup> အဝဲသ့ၣ်အိၣ်ဝဲဆိးဝဲဘူးဒီးတၢ်လုၢ်ဟံၣ်မ့ၢ်လၢအဝဲသ့ၣ်အိၣ်မူ အိၣ်ဒါလၢကပၢၤအီၤဒီးအိးထီၣ်တြဲၤတဖၣ်ကိးမုၢ်ဂီၤဒဲးအဃိန့ၣ်လီၤ.",
			"28": "<sup>28</sup> ပှၤလ့ၤဝံဖိအဂၤတဖၣ်အိၣ်မူအိၣ်ဒါလၢတၢ်အဃၢၤအဃိၢ်တဖၣ်လၢ အဘၣ်တၢ်သူအီၤလၢတၢ်ဘူၣ်ထီၣ်ဘါထီၣ်ယွၤအဂီၢ်န့ၣ်လီၤ. အဝဲသ့ၣ်ဘၣ်သမံသမိးတၢ်အဃၢၤအဃိၢ်တဖၣ်အံၤဖဲ တၢ်ထုးထီၣ်သူအီၤအခါမ့ၢ်ဂ့ၤ, တၢ်ဟဲက့ၤပာ်ကဒါက့ၤအီၤအခါ မ့ၢ်ဂ့ၤန့ၣ်လီၤ.",
			"29": "<sup>29</sup> ပှၤအဂၤတဖၣ်ဘၣ်ကွၢ်ထွဲတၢ်စီဆှံအပီးအလီတဖၣ်, ဒီးကိၣ်ကမူၣ်, စပံးထံ, သ့ၣ်စၤယံးအသိ, သိနၢမူဒီးတၢ်နၢမူ အဂၤတဖၣ်န့ၣ်လီၤ.",
			"30": "<sup>30</sup> ဘၣ်ဆၣ်တၢ်ဃါဃုာ်တၢ်နၢမူတဖၣ်အမူအဒါန့ၣ်ဘၣ်ဃးဒၣ်ဆူ ပှၤလုၢ်တၢ်အခိၣ်တဖၣ်န့ၣ်လီၤ.",
			"31": "<sup>31</sup> ပှၤလ့ၤဝံဖိတဂၤလၢအမံၤမ့ၢ်စီၤမးတံးသယၤ, စီၤၡၤလူၣ်အဖိခွါဝဲၢ်ကိ, လၢပှၤကိၤရးဖိအဒူၣ်ထၢပူၤန့ၣ် အိၣ်မူအိၣ်ဒါလၢတၢ်ကတဲာ်ကတီၤတၢ်လုၢ်တၢ်ပာ်လၢတၢ်ကကုၢ်ဃိအီၤ တဖၣ်အဂီၢ်န့ၣ်လီၤ.",
			"32": "<sup>32</sup> ပှၤကိၤရးအဒူၣ်ထၢ, အဟံၣ်ဖိဃီဖိတဖၣ်အိၣ်မူအိၣ်ဒါလၢတၢ် ကတဲာ်ကတီၤကိၣ်စီဆှံလၢတၢ်လုၢ်ဟံၣ်အဂီၢ်ကိးမုၢ်အိၣ်ဘှံး အနံၤဒဲးန့ၣ်လီၤ.",
			"33": "<sup>33</sup> လ့ၤဝံအဟံၣ်ဒူၣ်ဃီထၢတနီၤအိၣ်မူအိၣ်ဒါလၢတၢ်လုၢ်ဟံၣ်အတၢ် သူၣ်ဝံၣ်သးဆၢအဂီၢ်န့ၣ်လီၤ. ဟံၣ်ဒူၣ်ဃီထၢတဖၣ်အံၤအခိၣ်အိၣ်ဆိးဝဲလၢတၢ်လုၢ်ဟံၣ်အတၢ်သူၣ် ထီၣ်တနီၤအပူၤ, ဒီးအိၣ်ပူၤအိၣ်ဖျဲးဝဲဒီးမူဒါအဂၤတဖၣ်မ့ၢ်လၢ, အဝဲသ့ၣ်ဘၣ်တၢ်ကိးထီၣ်အီၤလၢမုၢ်ဆါဒီးမုၢ်နၤအဃိန့ၣ်လီၤ.",
			"34": "<sup>34</sup> ပှၤပိာ်ခွါလၢတၢ်ယၢၤထီၣ်အမံၤလၢထးတဖၣ်အံၤ, မ့ၢ်ပှၤလ့ၤဝံဖိအဟံၣ်ဒူၣ်ဃီထၢတဖၣ်အခိၣ်, ဒ်အပၢ်ဖးဒိၣ်လၢပျၢၤအတၢ်ဟဲလီၤစၢၤအသိးန့ၣ်လီၤ. အဝဲသ့ၣ်မ့ၢ်ခိၣ်နၢ်တဖၣ်လၢအအိၣ်ဆိးဝဲဖဲဝ့ၢ်ယရူၤၡလ့ၣ်အပူၤ န့ၣ်လီၤ.",
			"35": "<sup>35</sup> စီၤယဧူၤအ့လးသူၣ်ထီၣ်ဝ့ၢ်ကံးဘိၣ်ဒီးအိၣ်ဝဲဆိးဝဲဖဲန့ၣ် လီၤ. ဒီးအမါန့ၣ်မ့ၢ်ဝဲနီၢ်မၤကၤလီၤ.",
			"36": "<sup>36</sup> အဖိခွါဝဲၢ်ကိန့ၣ်မ့ၢ်ဝဲစီၤဧၤဘဒိၣ်ဒီးအဖိခွါအဂၤတဖၣ် န့ၣ်မ့ၢ်ဝဲစီၤစူၢ်, စီၤကံၣ်, စီၤဘဧၤလး, စီၤန့ၢ်, စီၤနၤဒး,",
			"37": "<sup>37</sup> စီၤကဒိၢ်, စီၤအဃံယိၤ, စီၤစကၤရယၤဒီးစီၤမံးကလိးလၢအမ့ၢ် စီၤၡံမၣ်အပၢ်န့ၣ်လီၤ.",
			"38": "<sup>38</sup> အဝဲသ့ၣ်အစၢၤအသွဲၣ်တဖၣ်အိၣ်ဝဲဆိးဝဲဖဲဝ့ၢ်ယရူၤၡလ့ၣ်အပူၤ ဘူးဒီးအဟံၣ်ဒူၣ်အဂၤတဖၣ်လၢအဒူၣ်ထၢဒၣ်ဝဲန့ၣ်လီၤ.",
			"39": "<sup>39</sup> စီၤန့ၢ်ထီၣ်ဖိစီၤကံၣ်, ဒီးစီၤကံၣ်ထီၣ်ဖိစီၤစီလူးန့ၣ်လီၤ. စီၤစီလူးအိၣ်ဒီးအဖိခွါလွံၢ်ဂၤလၢအမ့ၢ်ဝဲ, စီၤယိနၤသၣ်, စီၤမၤလကံၡူၤ, စီၤအဘံနဒာ်ဒီးစီၤအ့ၡလဧၤလး န့ၣ်လီၤ.",
			"40": "<sup>40</sup> စီၤယိနၤသၣ်အဖိခွါန့ၣ်မ့ၢ်စီၤမရံးဘဧၤလး, ဒီးစီၤမရံးဘဧၤလးထီၣ်ဖိစီၤမံၤကါန့ၣ်လီၤ.",
			"41": "<sup>41</sup> စီၤမံၤကါအိၣ်ဒီးအဖိခွါလွံၢ်ဂၤလၢအမ့ၢ်ဝဲစီၤပံၤသိၣ်, စီၤမ့လ့း, စီၤတၤဃရ့ဒီးစီၤအၤဃးန့ၣ်လီၤ.",
			"42": "<sup>42</sup> စီၤအၤဃးထီၣ်ဖိစီၤယၤရ့ၤဒီးစီၤယၤရ့ၤအိၣ်ဒီးအဖိခွါ သၢဂၤလၢအမ့ၢ်ဝဲ, စီၤဧၤလ့မ့း, စီၤဧၤစမၤဝ့းဒီးစီၤစံၣ်ရံၤန့ၣ်လီၤ. ဒီးစီၤစံၣ်ရံၤမ့ၢ်စီၤမိစၤအပၢ်,",
			"43": "<sup>43</sup> ဒီးစီၤမိစၤထီၣ်ဖိစီၤဘံးနၤ, ဒီးစီၤဘံးနၤထီၣ်ဖိစီၤရၤဖယၤ, ဒီးစီၤရၤဖယၤထီၣ်ဖိစီၤအ့လၤဧစၤဒီးစီၤအ့လၤဧစၤထီၣ်ဖိ စီၤအၤစ့လးန့ၣ်လီၤ.",
			"44": "<sup>44</sup> စီၤအၤစ့လးအိၣ်ဒီးအဖိခွါဃုဂၤလၢအမ့ၢ်ဝဲ, စီၤဧးစရံကၣ်, စီၤဘိကရူၤ, စီၤယံးၡမၤဧ့လး, စီၤၡၤရံယၤ, စီၤဧိၤဘါဒယၤ, ဒီးစီၤဃၤနၣ်န့ၣ်လီၤ."
		},
		"10": {
			"1": "<sup>1</sup> ဒီးပှၤဖလ့ၡသးဖိဒုးတၢ်ဒီးပှၤအံၣ်စရ့လးဖိလၢကစၢၢ်ကံး လဘိအလိၤန့ၣ်လီၤ. ဒီးပှၤအံၣ်စရ့လးဖိအါဂၤဘၣ်တၢ်မၤသံအီၤဖဲန့ၣ်ဒီးပှၤလၢ အအိၣ်လီၤတဲာ်တဖၣ်, အိၣ်ဃုာ်ဒီးစီၤပၤစီၤစီလူးဒီးအဖိခွါဃ့ၢ်ပူၤဖျဲးကွံာ် ဝဲဒၣ်န့ၣ်လီၤ.",
			"2": "<sup>2</sup> ဘၣ်ဆၣ်ပှၤဖလ့ၡသးဖိသ့ၣ်တဖၣ်ဖီၣ်န့ၢ်အဝဲသ့ၣ်ဒီးမၤသံကွံာ် စီၤစီလူးအဖိခွါသၢဂၤ, လၢအမ့ၢ်ဝဲ, စီၤယိနၤသၣ်, စီၤအဘံနဒာ်ဒီးစီၤမးလကံၡူၤသ့ၣ်တဖၣ်န့ၣ်လီၤ.",
			"3": "<sup>3</sup> တၢ်ဒုးဆူၣ်ဝဲနးမး, ဝးတရံးစီၤစီလူး, ဒီးအဝဲဘၣ်တၢ်ခး အီၤလၢဒုၣ်ဒါအပျၢ်တဖၣ်ဒီးဘၣ်ဒိဘၣ်ထံးဝဲဒိၣ်မးန့ၣ်လီၤ.",
			"4": "<sup>4</sup> အဝဲစံးဘၣ်ပှၤသးစၢ်တဂၤလၢအစိာ်အစုကဝဲၤတဖၣ်, “ထုးထီၣ်နနးဒီးမၤသံကွံာ်ယၤဒ်သိးယကပူၤဖျဲးဒီးပှၤဖလ့ ၡသးဖိလၢတအိၣ်ဘၣ်ဒီးယွၤသ့ၣ်တဖၣ်အံၤအတၢ်သးခုခူသူၣ်ဒီးကွၢ်စူၣ် မၤတရီတပါယၤန့ၣ်တက့ၢ်.” ဘၣ်ဆၣ်ပှၤသးစၢ်အံၤပျံၤတၢ်ဒိၣ်မးလၢကမၤတၢ်အံၤအဂီၢ်န့ၣ်လီၤ. လၢတၢ်န့ၣ်အဃိစီၤစီလူးဟံးထီၣ်အနးဒၣ်ဝဲဒီးထိၣ်လီၤဃံၤ အသးလၢအဖီခိၣ်န့ၣ်လီၤ.",
			"5": "<sup>5</sup> ပှၤသးစၢ်န့ၣ်ထံၣ်ဝဲလၢစီၤစီလူးသံလံသတးဒီး, အဝဲစ့ၢ်ကီးထိၣ်လီၤဃံၤအသးလၢအနးဒၣ်ဝဲအလိၤဒီးသံဝဲ ဒၣ်န့ၣ်လီၤ.",
			"6": "<sup>6</sup> လၢတၢ်န့ၣ်အဃိ, စီၤစီလူးဒီးအဖိခွါသၢဂၤသံဝဲခဲလၢာ် တပူၤဃီ, ဒီးအစၢၤအသွဲၣ်တဖၣ်တအိၣ်နီတဂၤနီတဘျီလၢကပၢတၢ်ဘၣ်န့ၣ်လီၤ.",
			"7": "<sup>7</sup> တုၤပှၤအံၣ်စရ့လးဖိတဖၣ်လၢအအိၣ်ဝဲဆိးဝဲလၢယံးစရ့လး ကစၢၢ်ကဆူးနၢ်ဟူဝဲလၢသုးဖိတဖၣ်ဃ့ၢ်ကွံာ်လံဒီးစီၤစီလူး ဒီးအဖိခွါသၢဂၤသံလံန့ၣ်, အဝဲသ့ၣ်ပာ်တီၢ်ကွံာ်အဝ့ၢ်သ့ၣ်တဖၣ်ဒီးထွးထီၣ်ဃ့ၢ်ကွံာ်န့ၣ် လီၤ. တုၤနုၤတစုပှၤဖလ့ၡသးဖိသ့ၣ်တဖၣ်ဟဲဒီးဟံးန့ၢ်ကွံာ်အတၢ် လီၢ်သ့ၣ်တဖၣ်ဒီးအိၣ်ဝဲဆိးဝဲလၢအပူၤန့ၣ်လီၤ.",
			"8": "<sup>8</sup> ဖဲတၢ်ဒုးဝံၤအလီၢ်ခံမုၢ်ဆ့ၣ်ထီၣ်န့ၣ်, ပှၤဖလ့ၡသးဖိတဖၣ်လဲၤ ဒ်သိးကဘ့ၣ်ကွံာ်ဒီးဂုာ်န့ၢ်ပှၤသံတဖၣ်အကူအသိးန့ၣ်လီၤ. အဝဲသ့ၣ်ထံၣ်ဘၣ်စီၤစီလူးဒီးအဖိခွါတဖၣ်အစိၣ်အိၣ်ဒါလီၤ အသးလၢကစၢၢ်ကံးလဘိအလိၤန့ၣ်လီၤ.",
			"9": "<sup>9</sup> အဝဲသ့ၣ်ဒီၣ်တဲာ်ကွံာ်စီၤစီလူးအခိၣ်, ဘ့ၣ်လီၤကွံာ်ဝဲအသဃိး ဒီးမၢပှၤစိာ်တၢ်ကစီၣ်တဖၣ်စိာ်ထီၣ်တၢ်သ့ၣ်တဖၣ်န့ၣ်, ဒီးလဲၤဝ့ၤဝီၤတၢ်လၢကီၢ်ဖလ့ၡသးဒီတဘ့ၣ်လၢကတဲဘၣ်တၢ်သးခု ကစီၣ်ဆူအဝဲသ့ၣ်အကစၢ်, တၢ်ဂီၤတၢ်ဖီၣ်တဖၣ်ဒီးပှၤဂီၢ်မုၢ်တဖၣ်န့ၣ်လီၤ.",
			"10": "<sup>10</sup> အဝဲသ့ၣ်လဲၤပာ်စီၤစီလူးအစုကဝဲၤတဖၣ်, လၢအကစၢ်တဖၣ်အတၢ်လုၢ်ဟံၣ်အကျါတဖျၢၣ်အပူၤ, ဒီးမ့မ့ၢ်အခိၣ်န့ၣ်, လဲၤဘျးလီၤစဲၤဝဲလၢအကစၢ်ဒၤကိၣ်အတၢ် လုၢ်ဟံၣ်အပူၤန့ၣ်လီၤ.",
			"11": "<sup>11</sup> တုၤယၤဘ့ၣ်အပှၤဂီၢ်မုၢ်လၢကီၢ်ကံးလဧးတဖၣ်နၢ်ဟူဝဲ တၢ်လၢပှၤဖလ့ၡသးဖိတဖၣ်မၤဘၣ်တ့ၢ်စီၤစီလူးန့ၣ်,",
			"12": "<sup>12</sup> ပှၤကညီအဒူကတၢၢ်တဖၣ်လဲၤဒီးဟံးန့ၢ်စီၤစီလူးဒီးအဖိခွါ တဖၣ်အစိၣ်, ဒီးဟဲက့ၤစိာ်ဝဲဆူဝ့ၢ်ယၤဘ့ၣ်န့ၣ်လီၤ. ဒီးခူၣ်လီၤကွံာ်အဝဲသ့ၣ်ဖဲသ့ထိးဖၣ်တထံးအဖီလာ်ဒီးဒုၣ်တၢ် အီၣ်နွံနံၤန့ၣ်လီၤ.",
			"13": "<sup>13</sup> စီၤစီလူးသံဝဲ, မ့ၢ်လၢတတီဒီးယွၤအဃိန့ၣ်လီၤ. အဝဲတဒိကနၣ်, ယွၤအတၢ်မၤလိာ်တဖၣ်ဘၣ်. အဝဲကျဲးစၢးတ့ၢ်ဒ်သိးကမၤန့ၢ်တၢ်နဲၣ်ကျဲတဖၣ်ခီဖျိဃ့တၢ် ဟ့ၣ်ကူၣ်လၢပှၤသံအကလၤတဖၣ်အအိၣ်, လၢကဃ့ဝဲလၢယွၤအအိၣ်အလီၢ်န့ၣ်လီၤ.",
			"14": "<sup>14</sup> လၢတၢ်န့ၣ်အဃိယွၤမၤသံကွံာ်အီၤဒီးဟ့ၣ်လီၤဝဲတၢ်ပၢဘၣ်ဘီ မုၢ်ဆူစီၤယံးၡဲအဖိခွါစီၤဒၤဝံးအစုပူၤန့ၣ်လီၤ."
		},
		"11": {
			"1": "<sup>1</sup> အံၣ်စရ့လးအပှၤဂီၢ်မုၢ်ခဲလၢာ်လဲၤဆူစီၤဒၤဝံးအအိၣ်ဖဲဃ့ဘြိၣ်ဒီးစံးဘၣ်အီၤ, “ပမ့ၢ်နညၣ်ဒီးနသွံၣ်နထံဒၣ်နဲန့ၣ်လီၤ.",
			"2": "<sup>2</sup> လၢအပူၤကွံာ်, ဖဲစီၤစီလူးမ့ၢ်ဒံးပစီၤပၤအခါဒၣ်လဲာ်န့ၣ် နဆှၢတ့ၢ်အံၣ်စရ့လးအပှၤဂီၢ်မုၢ်လၢတၢ်ဒုးတၢ်ယၤအပူၤ, ဒီးနယွၤ, ကစၢ်ယွၤအၢၣ်လီၤနၤလၢနကမ့ၢ်ပှၤဆှၢအပှၤဂီၢ်မုၢ် ဒီးကဲထီၣ်ပှၤပၢဘၣ်အဝဲသ့ၣ်န့ၣ်လီၤ.”",
			"3": "<sup>3</sup> လၢတၢ်န့ၣ်အဃိ, အံၣ်စရ့လးအပှၤခိၣ်ပှၤနၢ်ခဲလၢာ်, ဟဲဆူစီၤပၤဒၤဝံးအအိၣ်ဖဲဃ့ဘြိၣ်န့ၣ်လီၤ. အဝဲမၤတၢ်အၢၣ်လီၤစီဆှံဒီးအဝဲသ့ၣ်, ဒီးအဝဲသ့ၣ်ဖှူအီၤလၢ စီၤပၤဒီးအဝဲကဲထီၣ်အံၣ်စရ့လးအစီၤပၤဒ်ယွၤအၢၣ်လီၤတ့ၢ် တၢ်, ခီဖျိစီၤၡမူၤအ့လးအသိးန့ၣ်လီၤ.",
			"4": "<sup>4</sup> စီၤပၤဒၤဝံးဒီးကယဲၢ်ပှၤအံၣ်စရ့လးဖိခဲလၢာ်လဲၤဒီးဒုး ဝ့ၢ်ယရူၤၡလ့ၣ်န့ၣ်လီၤ. ဖဲန့ၣ်အခါဝ့ၢ်ယရူၤၡလ့ၣ်ဘၣ်တၢ်သ့ၣ်ညါအီၤဒ်ဝ့ၢ်ယဘူၣ်ဒီးပှၤ ယဘူၣ်ဖိတဖၣ်လၢအမ့ၢ်ပှၤအိၣ်ဝဲ ဆိးဝဲအဆိကတၢၢ်ဖဲကီၢ်န့ၣ်အပူၤအိၣ်ဆိးဝဲဒံးဖဲန့ၣ်လီၤ.",
			"5": "<sup>5</sup> ပှၤယဘူၣ်ဖိတဖၣ်တဲဘၣ်စီၤဒၤဝံးလၢတမ့ၢ်ကနုာ်လီၤဘၣ်ဆူဝ့ၢ် ယရူၤၡလ့ၣ်အပူၤနီတဘျီဘၣ်န့ၣ်လီၤ. ဘၣ်ဆၣ်စီၤဒၤဝံးမၤန့ၢ်ဝ့ၢ်စံယိၣ်အတိာ်ဒီးဝ့ၢ်န့ၣ်ကဲထီၣ် တၢ်လီၢ်လၢအဘၣ်တၢ်သ့ၣ်ညါအီၤဒ် “စီၤဒၤဝံးအဝ့ၢ်” န့ၣ်လီၤ.",
			"6": "<sup>6</sup> စီၤဒၤဝံးစံးဝဲ, “ပှၤအဆိကတၢၢ်တဂၤလၢအမၤသံဘၣ်ပှၤယဘူၣ် ဖိအဆိကတၢၢ်တဂၤန့ၣ်ကကဲထီၣ်သုးမုၢ်အခိၣ်ဖးဒိၣ်န့ၣ်လီၤ.” နီၢ်စရူၤယၤအဖိခွါစီၤယိၤအာ်မ့ၢ်ပှၤအဆိ ကတၢၢ်တဂၤလၢအတီခိၣ်ရိၣ်မဲလၢတၢ်ဒုးအပူၤ, ဒီးအဝဲကဲထီၣ်သုးခိၣ်ဖးဒိၣ်န့ၣ်လီၤ.",
			"7": "<sup>7</sup> မ့ၢ်လၢစီၤဒၤဝံးလဲၤအိၣ်ဝဲဆိးဝဲဖဲတိာ်န့ၣ်အပူၤအဃိဘၣ် တၢ်ကိးလၢ “စီၤဒၤဝံးအဝ့ၢ်” န့ၣ်လီၤ.",
			"8": "<sup>8</sup> အဝဲသူၣ်ထီၣ်ဝ့ၢ်အခိၣ်ဒူဝးတရံး, စးထီၣ်လၢကစၢၢ်ကလိ အမုၢ်ထီၣ်မံးလိၤ, ဖဲစီၤယိၤအာ်တခီဘှီဂ့ၤက့ၤတၢ်အိၣ်လီၤ တဲာ်လၢဝ့ၢ်ပူၤအဂၤတဖၣ်န့ၣ်လီၤ.",
			"9": "<sup>9</sup> စီၤဒၤဝံးအဂံၢ်အဘါဒံးယံာ်ဒံးဆူၣ်ထီၣ်မ့ၢ်လၢယွၤသ့တၢ်လၢာ် အိၣ်ဒီးအီၤအဃိန့ၣ်လီၤ.",
			"10": "<sup>10</sup> အအံၤမ့ၢ်တၢ်ကွဲးနီၣ်ကွဲးဃါဘၣ်ထွဲဒီးစီၤဒၤဝံးအပှၤသုး ဖိအမံၤဟူသၣ်ဖျါတဖၣ်န့ၣ်လီၤ. အဝဲသ့ၣ်တဖၣ်ဃုာ်ဒီးပှၤအံၣ်စရ့လးဖိအိၣ်လီၤတဲာ်တဖၣ်န့ၣ်, မၤစၢၤသကိးစီၤဒၤဝံးဒ်သိးကကဲထီၣ်ဘၣ်စီၤပၤအဂီၢ်ဒ်ယွၤ အၢၣ်လီၤတ့ၢ်အသိးဒီးအဝဲသ့ၣ်ပၢၤဃာ်အဘီအမုၢ်ဒ်သိးကအိၣ်ဂၢၢ် အိၣ်ကျၢၤန့ၣ်လီၤ.",
			"11": "<sup>11</sup> ပှၤအဆိကတၢၢ်တဂၤန့ၣ်မ့ၢ်ဝဲစီၤယၤၡဘၣ်လၢပှၤဃၤကမိၣ်ဖိ အဒူၣ်ထၢပူၤ, ပှၤအခိၣ်လၢပှၤသၢဂၤအကျါန့ၣ်လီၤ. အဝဲဒုးတၢ်ဒီးအဘီထီဒါပှၤသၢကယၤဂၤဒီးမၤသံကွံာ်အဝဲသ့ၣ် ခဲလၢာ်လၢတၢ်ဒုးတဘျီအပူၤန့ၣ်လီၤ.",
			"12": "<sup>12</sup> ပှၤလၢခံတဂၤလၢပှၤမံၤဟူသၣ်ဖျါသၢဂၤအကျါမ့ၢ်ဝဲ စီၤဒိဒိၤအဖိခွါစီၤအလၤဧစၢ်လၢပှၤအဃိဃးဖိအဒူၣ်ထၢပူၤ န့ၣ်လီၤ.",
			"13": "<sup>13</sup> အဝဲဒုးတၢ်လၢစီၤဒၤဝံးအဂီၢ်ထီဒါပှၤဖလ့ၡသးဖိတဖၣ်ဖဲ တၢ်ဒုးလၢပၤစဒၤမံၣ်န့ၣ်လီၤ. ဖဲပှၤအံၣ်စရ့လးဖိစးထီၣ်ဃ့ၢ်ထီၣ်ကွံာ်ဝဲန့ၣ်အဝဲအိၣ်ဝဲဖဲ ဘုမုယီၤအပျီတဘ့ၣ်အပူၤ,",
			"14": "<sup>14</sup> ဒီးအဝဲဒီးအပှၤတဖၣ်ထၢၣ်ဂၢၢ်ဝဲဖဲပျီခၢၣ်သးဒီးဒုးပှၤဖလ့ ၡသးဖိတဖၣ်န့ၣ်လီၤ. ဒီးယွၤဟ့ၣ်လီၤအီၤတၢ်မၤနၢၤဖးဒိၣ်န့ၣ်လီၤ.",
			"15": "<sup>15</sup> ဘၣ်တနံၤန့ၣ်ပှၤသၢဂၤလၢပှၤသုးဖိစဲၣ်နီၤသၢဆံအကျါ, လဲၤလီၤဆူစီၤဒၤဝံးအအိၣ်ဖဲလၢၢ်လၢအဝဲအိၣ်ဆိးဝဲဘူးဒီး လၢၢ်ကအိဧၤဒူးလၣ်, ဖဲပှၤဖလ့ၡသးဖိတဖုသူၣ်အဒဲဖဲ ကစၢၢ်ကဆူးရၤဖၤအခါန့ၣ်လီၤ.",
			"16": "<sup>16</sup> ဖဲအကတီၢ်အံၤန့ၣ်စီၤဒၤဝံးအိၣ်ဝဲလၢတိာ်ပူၤဒီးဖလ့ၡသးဖိ အသုးဖိတဖုမၤန့ၢ်ဒီးအိၣ်ဆိးဝဲဖဲဝ့ၢ်ဘ့ၤသလ့ဃ့ၣ်န့ၣ်လီၤ.",
			"17": "<sup>17</sup> စီၤဒၤဝံးသးသယုၢ်အဟံၣ်ဒီးစံးဝဲ, “ယအဲၣ်ဒိးမးလၢပှၤတဂၤ ဂၤကဟဲစိာ်န့ၢ်ယၤထံအီတခွးလၢထံပူၤလၢအအိၣ်ဖဲ ဝ့ၢ်ဘ့ၤသလ့ဃ့ၣ်အတြဲၤကပၤန့ၣ်လီၤ.”",
			"18": "<sup>18</sup> ဒီးပှၤသုးဖိစဲၣ်နီၤသၢဂၤလဲၤခီဂာ်ဆူၣ်ပှၤဖလ့ၡသးဖိသူၣ် ဒဲအလီၢ်ဒီးဒၢၣ်န့ၢ်ထံတနီၤလၢထံပူၤ, ဒီးဟဲက့ၤစိာ်န့ၢ်စီၤ ဒၤဝံးန့ၣ်လီၤ. ဘၣ်ဆၣ်အဝဲတအီဝဲဒၣ်ဘၣ်. မ့မ့ၢ်လူလီၤကွံာ်ဝဲဒ်တၢ်လုၢ်ထီၣ်လၢယွၤအဂီၢ်အသိး,",
			"19": "<sup>19</sup> ဒီးစံးဝဲ, “ယအီထံအံၤတလီၤဘၣ်. တၢ်အံၤကလီၤဂာ်ဒီးတၢ်အီပှၤတဖၣ်လၢအညိကွံာ်အသးလၢတၢ်သံခ့ သံပှၤအတၢ်မၤအဂီၢ်အသွံၣ်န့ၣ်လီၤ.” လၢတၢ်န့ၣ်အဃိအဝဲဂ့ၢ်လိာ်လၢကအီထံန့ၣ်လီၤ. အအံၤမ့ၢ်တၢ်မၤအဒူအဃိၤလၢပှၤသုးဖိစဲၣ်နီၤသၢဂၤမၤဝဲန့ၣ်လီၤ.",
			"20": "<sup>20</sup> စီၤယိၤအာ်အဒီပုၢ်ဝဲခွါစီၤအဘံၡဲၤမ့ၢ်ပှၤအခိၣ်လၢပှၤမံၤ ဟူသၣ်ဖျါသၢဆံအကျါန့ၣ်လီၤ. အဝဲဒုးတၢ်ဒီးအဘီထီဒါပှၤသၢကယၤဂၤဒီးမၤသံကွံာ်ဝဲ, ဒီးကဲထီၣ်ပှၤမံၤဟူသၣ်ဖျါလၢပှၤသၢဆံအကျါန့ၣ်လီၤ.",
			"21": "<sup>21</sup> အဝဲမ့ၢ်ပှၤအမံၤဟူသၣ်ဖျါကတၢၢ်လၢပှၤသၢဆံ အကျါဒီးကဲထီၣ်အဝဲသ့ၣ်အခိၣ်န့ၣ်လီၤ. ဘၣ်ဆၣ်အဝဲအမံၤတဟူထဲသိးပှၤသၢဂၤအံၤန့ၣ်ဘၣ်.",
			"22": "<sup>22</sup> ပှၤကၤဘစ့လးဖိစီၤယဟိၤယဒါအဖိခွါစီၤဘနါယၤန့ၣ်မ့ၢ်ပှၤ သုးဖိလၢအမံၤဟူသၣ်ဖျါတဂၤန့ၣ်လီၤ. အဝဲမၤတ့ၢ်တၢ်မၤအဒူအါမံၤ, လၢအအိၣ်ဃုာ်ဝဲဒီးတၢ်မၤသံပှၤမိၤအးသုးဖိဖးဒိၣ်ခံဂၤန့ၣ်လီၤ. တဘျီအဝဲလဲၤလီၤဆူတၢ်ပူၤတပူၤဖဲမူခိၣ်ဖီလီၤဝဲအနံၤတနံၤ ဒီးမၤသံကွံာ်ခ့ယုၢ်တဒုန့ၣ်လီၤ.",
			"23": "<sup>23</sup> အဝဲမၤသံကွံာ်စ့ၢ်ကီးပှၤအဲၤကူပတူးဖိတဂၤ, ပှၤဖးဒိၣ်လၢအနီၢ်ထီယဲၢ်ပျၢ်ဒီးဖီၣ်ဃးအဘီဖးဒိၣ်လၢအစု ပူၤန့ၣ်လီၤ. ဘၣ်ဆၣ်စီၤဘနါယၤလဲၤလီၤဆူအအိၣ်ဒီးထီဒါအီၤဒီးနီၣ်တီၢ် တဘိ, ဂုာ်န့ၢ်ဘီလၢပှၤအဲၤကူပတူးဖိအစုပူၤဒီးမၤသံကွံာ်အီၤ လၢဘီအဝဲန့ၣ်လီၤ.",
			"24": "<sup>24</sup> တၢ်သ့ၣ်တဖၣ်န့ၣ်မ့ၢ်တၢ်မၤအဒူတဖၣ်လၢစီၤဘနါယၤ, ပှၤတဂၤလၢပှၤသၢဆံအကျါမၤဝဲန့ၣ်လီၤ.",
			"25": "<sup>25</sup> အဝဲမ့ၢ်ပှၤစဲၣ်နီၤလၢပှၤသၢဆံ အကျါ, ဘၣ်ဆၣ်အမံၤတဟူထဲသိးပှၤသၢဂၤန့ၣ်ဘၣ်. ဒီးစီၤဒၤဝံးပာ်အီၤလၢပှၤအခိၣ်လၢပှၤခိးအသးသမူတဖၣ်အကျါ န့ၣ်လီၤ.",
			"26": "<sup>26</sup> အအံၤမ့ၢ်ပှၤသုးဖိစဲၣ်နီၤသ့ၣ်တဖၣ်န့ၣ်လီၤ. စီၤယိၤအာ်အဒီပုၢ်ဝဲၢ်ခွါစီၤဧစၤအ့လး, စီၤဒိဒိၤအဖိခွါစီၤအ့လဃၤနၤလၢဝ့ၢ်ဘ့ၤသလ့ဃ့ၣ်,",
			"27": "<sup>27</sup> ပှၤဃရိးဖိစီၤၡးမၤ, ပှၤပလိၣ်ဖိစီၤဃ့လ့း,",
			"28": "<sup>28</sup> ပှၤတကိၤဖိစီၤဧံးက့ၣ်အဖိခွါစီၤဧံရၤ, ပှၤဧၤနသိးဖိစီၤအဘံၤဧ့စၢ်,",
			"29": "<sup>29</sup> ပှၤဃူၡသးဖိစီၤစံးဘကဲ, ပှၤအဃိဃးဖိစီၤဧံလဲၤ,",
			"30": "<sup>30</sup> ပှၤနတိဖၤဖိစီၤမၤဟရဲ, ပှၤနတိဖၤဖိစီၤဘၤနါအဖိခွါစီၤဃ့လ့ာ်,",
			"31": "<sup>31</sup> ပှၤကံဘဧၤဖိစီၤရံဘဲအဖိခွါစီၤအံသဲၤလၢပှၤဘံၣ်ယၤမံၣ်အ ဒူၣ်, ပှၤပံးရသိၣ်ဖိစီၤဘနါယၤ,",
			"32": "<sup>32</sup> စီၤဃူရဲၤလၢကစၢၢ်ကဆူးတဖၣ်ဘူးဒီးထံကျိကၤဧၣ်, ပှၤဧၤရဘၤဖိစီၤအဘံၤအ့လး,",
			"33": "<sup>33</sup> ပှၤဘၢ်ဃူၣ်ဖိစီၤဧၤစမၤဝ့း, ပှၤၡၤလဘိၣ်ဖိစီၤအ့လံယဘၤ,",
			"34": "<sup>34</sup> ပှၤကံးစိာ်ဖိစီၤယၤၡ့ၣ်, ပှၤဟရၣ်ဖိစီၤၡၤက့အဖိခွါစီၤယိနၤသၣ်,",
			"35": "<sup>35</sup> ပှၤဟရၣ်ဖိစီၤစၤကၢ်အဖိခွါစီၤအဃံအၣ်, စီၤအူၢ်အဖိခွါစီၤအလံဖၤလဲး,",
			"36": "<sup>36</sup> ပှၤမက့ၤသးဖိစီၤဃ့ဖ့ၢ်, ပှၤပလိၣ်ဖိစီၤအဃံယၤ, ပှၤကၢ်မ့ၤလးဖိစီၤဃ့စရိၤ, စီၤအ့စဘၤအဖိခွါစီၤနၤရဲ,",
			"38": "<sup>38</sup> စီၤနၤသၣ်အဒီပုၢ်ဝဲၢ်ခွါစီၤယိၤအ့လး, စီၤအကရံအဖိခွါစီၤမံးဘဃၢ်,",
			"39": "<sup>39</sup> ပှၤဧၣ်မိၣ်ဖိစီၤစ့လ့း, ပှၤဘအ့ရိးဖိစီၤနၤဃရဲ, စီၤယိၤအာ်အပှၤစိာ်စုကဝဲၤ,",
			"40": "<sup>40</sup> ပှၤယံသၢ်ဖိစီၤဧံရၤဒီးစီၤကၢ်ရ့း, ပှၤဃ့ၤသးဖိစီၤအူၤရံယၤ, စီၤအဃၤလဲအဖိခွါစီၤစၤဘး,",
			"42": "<sup>42</sup> စီၤၡံစၤအဖိခွါစီၤဧဒံနၤ (ပှၤရူၤဘ့ၣ်အဒူၣ်အခိၣ်တဂၤလၢ အအိၣ်ဒီးအသုးဖိဒၣ်ဝဲအဂၤသၢဆံ),",
			"43": "<sup>43</sup> စီၤမၤကၤအဖိခွါစီၤဃၤနၣ်, ပှၤမံၤသၣ်ဖိစီၤယဟိၡၤဖး,",
			"44": "<sup>44</sup> ပှၤဧၤၡတြိးဖိစီၤဧူးစံယၤ, ပှၤဧရိၤဧ့ၢ်ဖိစီၤဃိသၣ်အဖိခွါစီၤၡးမၤဒီးစီၤယဧံၤအ့လး,",
			"45": "<sup>45</sup> ပှၤတံစံၤဖိစီၤၡံးမရံၤအဖိခွါစီၤယဒံးဧ့လးဒီးစီၤယိဃၤ, ပှၤမၤဃဝးဖိစီၤအလံၤအ့လးစီၤအ့လနၣ်အဖိခွါစီၤယရံဘဲ ဒီးစီၤယိၡဝယၤ, ပှၤမိၤအးဖိစီၤယံးသမၤ",
			"47": "<sup>47</sup> ပှၤမစိဘယၤဖိစီၤအလံၤအ့လး, စီၤဧိၤဘ့းဒီးစီၤယၤစံအ့ လးန့ၣ်လီၤ."
		},
		"12": {
			"1": "<sup>1</sup> စီၤဒၤဝံးအိၣ်ဝဲဆိးဝဲလၢဝ့ၢ်စံကလးအပူၤဖဲအဃ့ၢ်ပူၤဖျဲး တ့ၢ်အသးလၢစီၤပၤစီၤစီလူးအအိၣ်န့ၣ်လီၤ. ဒီးဖဲန့ၣ်ပှၤသုးဖိတဖၣ်လၢအအိၣ်ဒီးအတၢ်လဲၤခီဖျိဒီးဘၣ် တၢ်နာ်န့ၢ်အီၤသ့ဟဲပာ်ဖှိၣ်အသးဒီးအီၤ,",
			"2": "<sup>2</sup> ပှၤတဖၣ်လၢအမ့ၢ်ပှၤဘံၣ်ယၤမံၣ်ဖိအဒူၣ်လၢစီၤစီလူးဘၣ်ထွဲဝဲ န့ၣ်လီၤ. အဝဲသ့ၣ်မ့ၢ်ပှၤတဖၣ်လၢအခးပျၢ်တဖၣ်ဒီးကွံာ်လၢၢ်တဖၣ်, လၢစုထွဲမ့ၢ်ဂ့ၤ, စုစ့ၣ်မ့ၢ်ဂ့ၤသ့ဝဲန့ၣ်လီၤ.",
			"3": "<sup>3</sup> အဝဲသ့ၣ်ဘၣ်တၢ်ကဲခိၣ်ကဲနၢ်အီၤလၢပှၤကံဘဧးဖိစီၤၡၤမၤအဖိ ခွါစီၤအဃံၤဧ့စ့ၢ်ဒီးစီၤယိၤအၣ်န့ၣ်လီၤ. အအံၤမ့ၢ်ပှၤသုးဖိတဖၣ်န့ၣ်လီၤ. စီၤဧၤစမၤဝ့းအဖိခွါစီၤယံးစအ့လးဒီးစီၤပ့လး, ပှၤဧၤနသိးဖိစီၤဘရၤကၤဒီးစီၤယၤဟူ,",
			"4": "<sup>4</sup> ပှၤကံးဘိၣ်ဖိစီၤယံးၡမၤယၤ, ပှၤသုးဖိလၢအမံၤဟူသၣ်ဖျါ တဂၤဒီးခိၣ်နၢ်လၢပှၤအဂၤသၢဆံအကျါတဂၤ, ပှၤကဒ့ရၤသးဖိစီၤယံးရမံယၤ, စီၤယၤဃစအ့လး, စီၤယိဃၤနၣ်ဒီးစီၤယိၤစၤဘး,",
			"5": "<sup>5</sup> ပှၤဃရူဖးဖိစီၤအလူစဲၤ, စီၤယရံမိး, စီၤဘလံယၤ, စီၤၡမၤရယၤ, ဒီးစီၤၡဖးတယၤ,",
			"6": "<sup>6</sup> ပှၤကိၤရးအဒူၣ်ထၢဖိစီၤအ့လကါနၤ, စီၤယၡံယၤ, စီၤဧၤစရးလး, စီၤယိၤဧ့စ့ၢ်ဒီးစီၤယၤၡဘၣ်.",
			"7": "<sup>7</sup> ပှၤကဒိၢ်ဖိစီၤယရိဃၣ်အဖိခွါစီၤယိၤဧ့လးဒီးစီၤစဘၤဒံ ယၤန့ၣ်လီၤ.",
			"8": "<sup>8</sup> အအံၤမ့ၢ်ပှၤသုးဖိလၢအမံၤဟူသၣ်ဖျါဒီးအိၣ်ဒီးအတၢ်လဲၤခီ ဖျိသ့ၣ်တဖၣ်လၢပှၤကးအဒူၣ်ဖိအကျါလၢအပာ်ဖှိၣ်အသးဒီးစီၤဒၤဝံး အသုးမုၢ်ဖဲအဝဲအိၣ်ဝဲဆိးဝဲလၢတိာ်လၢပှၢ်လၢ်ကျါန့ၣ်လီၤ. အဝဲသ့ၣ်မ့ၢ်ပှၤသ့ပှၤဘၣ်လၢကတီၤဒီးဘီသ့ၣ်တဖၣ်, ဒီးမ့ၢ်ပှၤတဖၣ်လၢအမဲာ်အိၣ်ဖျါလီၤပျံၤဒ်ခ့ယုၢ်တဖၣ်အသိးပှၤ လဲၤတၢ်ချ့ဒ်တၤဟိစဘံလၢကစၢၢ်လိၤအသိးန့ၣ်လီၤ.",
			"9": "<sup>9</sup> အဝဲသ့ၣ်အလီၢ်အလၤအတီၤတဂၤဘၣ်တဂၤမ့ၢ်ဒ်လာ်အံၤလီၤ. စီၤဧ့စ့ၢ်, စီၤဧိၤဘါဒယၤ, စီၤအလံအာ်, စီၤမံးၡမနၤ, စီၤယံးရမံယၤ, စီၤဧၤတဲ, စီၤအလံၤအ့လး, စီၤယိဃၤနၣ်, စီၤအ့လစၤဘး, စီၤယံးရမံယၤ, ဒီးစီၤမၤကဘၤနဲသ့ၣ်တဖၣ်န့ၣ်လီၤ.",
			"14": "<sup>14</sup> ပှၤတနီၤလၢပှၤကးအဒူၣ်တဖၣ်အံၤမ့ၢ်ပှၤသုးမုၢ်အခိၣ်အဒိၣ်လၢပှၤ တကထိဂၤအဖီခိၣ်, ဒီးသုးမုၢ်အခိၣ်အဆံးလၢပှၤတကယၤဂၤအဖီခိၣ်န့ၣ်လီၤ.",
			"15": "<sup>15</sup> လၢလါအခီၣ်ထံးတလါဖဲထံကျိယၢ်ဒ့ၣ်အထံဒိၣ်ထီၣ်ဒီးလုၣ်ဘၢ ထံကၢၢ်ခိၣ်တဖၣ်အကတီၢ်န့ၣ်, အဝဲသ့ၣ်ခီဂာ်ထံကျိဒီးမၤလီၤပြံလီၤပြါကွံာ်ပှၤဂီၢ်မုၢ် လၢအအိၣ်ဝဲဆိးဝဲလၢကစၢၢ်ကဆူးဖဲထံကျိအမုၢ်ထီၣ်ဒီးထံကျိ အမုၢ်နုာ်ခံကပၤလိာ်န့ၣ်လီၤ.",
			"16": "<sup>16</sup> ဘၣ်တဘျီပှၤတဖုလၢဘံၣ်ယၤမံၣ်အဒူၣ်ဒီးယူဒၤအဒူၣ်အကျါလဲၤဆူ စီၤဒၤဝံးအအိၣ်, ဖဲအဝဲအိၣ်ဝဲဆိးဝဲလၢတိာ်ပူၤအခါန့ၣ်လီၤ.",
			"17": "<sup>17</sup> စီၤဒၤဝံးလဲၤထီၣ်သဂၢၢ်အဝဲသ့ၣ်ဒီးစံးဝဲ, “သုမ့ၢ်ဟဲဒ်တံၤသကိးတဖၣ်လၢကမၤစၢၤယၤအဂီၢ်န့ၣ်ဒီးယတူၢ် လိာ်မုာ်သုဖဲအံၤလီၤ. အိၣ်သကိးဒီးပှၤတက့ၢ်. ဘၣ်ဆၣ်သုမ့ၢ်ဟဲဒ်သုကဟ့ၣ်လီၤယၤဆူယဒုၣ်ယဒါတဖၣ်အစုပူၤန့ၣ် ဒီးယမ့ၢ်တကျဲးစၢးမၤဆါသုဒၣ်လဲာ်န့ၣ်, ပမိၢ်ပၢ်ဖံဖုလၢပျၢၤတဖၣ်အကစၢ်ယွၤကသ့ၣ်ညါဝဲဒီးကစံၣ်ညီၣ် သုန့ၣ်လီၤ.”",
			"18": "<sup>18</sup> ကစၢ်ယွၤအသးဟဲလီၤဘၣ်လၢပှၤလၢအဝဲသ့ၣ်အကျါတဂၤ, စီၤဧၤမၤစဲအလိၤလီၤ. ပှၤအံၤလၢခံကဲထီၣ်ပှၤသၢဆံအသုး ခိၣ်, ဒီးအဝဲဒၣ်ကိးထီၣ်ဝဲ, “စီၤယံးၡဲအဖိခွါစီၤဒၤဝံးဧၢ, ပမ့ၢ်နပှၤတဖၣ်လီၤ. မ်နၤဒီးပှၤလၢအမၤစၢၤနၤတဖၣ်မၤန့ၢ်မၤနၢၤတၢ်တက့ၢ်. ကစၢ်ယွၤအိၣ်လၢနအိၣ်တခီလီၤ.” စီၤဒၤဝံးတူၢ်လိာ်မုာ်အဝဲသ့ၣ်ဒီးဒုးကဲထီၣ်အဝဲသ့ၣ်လၢသုး ခိၣ်တဖၣ်လၢအသုးမုၢ်အပူၤန့ၣ်လီၤ.",
			"19": "<sup>19</sup> ပှၤသုးဖိတနီၤလၢမနၤၡ့ၤအဒူၣ်ပူၤလဲၤနုာ်ပာ်ဖှိၣ်အသးဆူ စီၤဒၤဝံးအအိၣ်တခီဖဲအဝဲလဲၤထီၣ်သကိးဒီးပှၤဖလ့ၡသးဖိ တဖၣ်လၢကဒုးစီၤပၤစီၤစီလူးအဂီၢ်န့ၣ်လီၤ. နီၢ်နီၢ်တခီအဝဲတမၤစၢၤပှၤဖလ့ၡသးဖိတဖၣ်န့ၣ်ဘၣ်. အဂ့ၢ်ဒ်အံၤ, အဝဲသ့ၣ်အစီၤပၤတဖၣ်ပျံၤတၢ်လၢအဝဲကဟ့ၣ်လီၤဘၣ် ဖုးအဝဲသ့ၣ်ဆူစီၤစီလူးလၢအမ့ၢ်အဝဲအကစၢ်လၢညါအစုပူၤန့ၣ်လီၤ. လၢတၢ်န့ၣ်အဃိအဝဲသ့ၣ်ဆှၢကဒါက့ၤအီၤဆူဝ့ၢ်စံကလးန့ၣ်လီၤ.",
			"20": "<sup>20</sup> အအံၤမ့ၢ်ပှၤသုးဖိတဖၣ်လၢမနၤၡ့ၤအဒူၣ်ပူၤလၢအလဲၤနုာ်ပာ် ဖှိၣ်အသးဒီးစီၤဒၤဝံးဖဲအဝဲဟဲက့ၤကဒါက့ၤအခါန့ၣ်လီၤ. ပှၤသ့ၣ်တဖၣ်န့ၣ်မ့ၢ်ဝဲ, စီၤဧၤဒနၤ, စီၤယိၤစၤဘး, စီၤယဒံၤဧ့လး, စီၤမံၤက့လး, စီၤယိၤစဘး, စီၤအလံဟူၤဒီးစီၤစံးလသဲန့ၣ် လီၤ. လၢမနၤၡ့ၤအဒူၣ်ပူၤန့ၣ်အဝဲသ့ၣ်ခဲလၢာ်မ့ၢ်ပှၤတကထိဂၤအခိၣ် တဖၣ်န့ၣ်လီၤ.",
			"21": "<sup>21</sup> အဝဲသ့ၣ်မၤစၢၤစီၤဒၤဝံးဒ်သုးခိၣ်တဖၣ်အသိးလၢသုးမုၢ်အပူၤ န့ၣ်လီၤ. အဂ့ၢ်ဒ်အံၤ, အဝဲသ့ၣ်ခဲလၢာ်မ့ၢ်ပှၤသုးဖိစဲၣ်နီၤသ့ၣ်တဖၣ်န့ၣ် လီၤ. လၢခံအဝဲသ့ၣ်ကဲထီၣ်သုးခိၣ်တဖၣ်လၢအံၣ်စရ့လးအသုးမုၢ်အပူၤ န့ၣ်လီၤ.",
			"22": "<sup>22</sup> ကိးမုၢ်နံၤဒဲးဃၣ်ဃၣ်န့ၣ်, ပှၤအသီတဖၣ်ဟဲပာ်ဖှိၣ်အသးလၢစီၤ ဒၤဝံးအသုးမုၢ်တဖၣ်အပူၤ, တုၤဒၣ်လဲာ်အသုးမုၢ်ကဲထီၣ်ဒ်သုးမုၢ်လၢအဒိၣ်ဝဲဒီးဆူၣ်ဝဲ န့ၣ်လီၤ.",
			"23": "<sup>23</sup> ဖဲစီၤဒၤဝံးအိၣ်ဝဲဖဲဝ့ၢ်ဃ့ဘြိၣ်န့ၣ်, ပှၤသုးဖိလၢအသ့ အဘၣ်အါဂၤဟဲပာ်ဖှိၣ်အသးဒီးအဝဲအသုးမုၢ်လၢကမၤစၢၤတၢ်လၢအ ဝဲကကဲထီၣ်စီၤပၤလၢစီၤပၤစီၤစီလူးအလီၢ်အဂီၢ်ဒ်ယွၤအၢၣ်လီၤ တ့ၢ်ဝဲအသိးန့ၣ်လီၤ. အဝဲသ့ၣ်အတၢ်ဂံၢ်တဖၣ်မ့ၢ်ဒ်လၢလာ်အံၤအသိးလီၤ.",
			"24": "<sup>24</sup> ပှၤယူဒၤဖိလၢအစိာ်ကတီၤဒီးဘီအိၣ်ဝဲ ဃုကထိဃိးကယၤ ဂၤ, လၢအအိၣ်ကတဲာ်ကတီၤအသးလၢဒုးသုးအဂီၢ်လီၤ.",
			"25": "<sup>25</sup> လၢပှၤစူၤမ့းအိၣ်ဖိအကျါန့ၣ်ပှၤသုးဖိလၢအသ့အဘၣ်န့ၣ် နွံကထိတကယၤဂၤန့ၣ်လီၤ.",
			"26": "<sup>26</sup> လၢပှၤလ့ၤဝံဖိအကျါန့ၣ်ပှၤ လွံၢ်ကထိဃုကယၤဂၤ,",
			"27": "<sup>27</sup> လၢစီၤအၤဟရိၣ်အဟံၣ်ဒူၣ်ဖိလၢစီၤယဟိၤယဒါကဲခိၣ်ကဲနၢ်အီၤ အကျါန့ၣ်, ပှၤသၢကထိနွံကယၤဂၤ,",
			"28": "<sup>28</sup> ပှၤသးစၢ်အဒူလၢအဒုးတၢ်သ့စီၤစၤဒိးဒီးအဘူးအတံၢ်တဖၣ်, ပှၤသ့ကဲခိၣ်ကဲနၢ် ခံဆံခံဂၤ,",
			"29": "<sup>29</sup> လၢပှၤဘံၣ်ယၤမံၣ်အဒူၣ် (လၢအမ့ၢ်စီၤစီလူးအဒူၣ်ဒၣ်ဝဲ) အကျါန့ၣ်ပှၤ သၢကထိဂၤ (ပှၤဘံၣ်ယၤမံၣ်အဒူၣ်ဖိအါဒၣ်တၢ်တက့ၢ် မ့ၢ်ပှၤတဖၣ်လၢအသးတီတ့ၢ်ဒီးစီၤစီလူးတဖၣ်လီၤ.)",
			"30": "<sup>30</sup> လၢပှၤအ့ဖရဲၣ်ဖိအဒူၣ်ပူၤပှၤ ခံကလးဃိးကထိဂၤ, ပှၤမံၤဟူသၣ်ဖျါလၢအဒူၣ်ထၢဒၣ်ဝဲအပူၤန့ၣ်လီၤ.",
			"31": "<sup>31</sup> လၢမုၢ်နုာ်မနၤၡ့ၤအဒူၣ်ပူၤန့ၣ်ပှၤ တကလးဃိးကထိဂၤ, ဘၣ်တၢ်ဃုထၢအီၤဒ်သိးကလဲၤပာ်ထီၣ်စီၤဒၤဝံးလၢစီၤပၤန့ၣ် လီၤ.",
			"32": "<sup>32</sup> လၢပှၤယံးစၣ်ကၢ်ဖိအဒူၣ်ပူၤန့ၣ်, ပှၤအခိၣ်အနၢ်ခံကယၤဂၤ, ဃုာ်ဒီးပှၤတဖၣ်လၢအအိၣ်လၢအဝဲသ့ၣ်အတၢ်ပၢအဖီလာ်န့ၣ်လီၤ. (ပှၤခိၣ်ပှၤနၢ်တဖၣ်အံၤသ့ၣ်ညါတ့ၢ်တၢ်လၢပှၤအံၣ်စရ့လးဖိ ကြၢးမၤဝဲဒီးတၢ်ဆၢကတီၢ်အဂ့ၤကတၢၢ်လၢကဘၣ်မၤဝဲ န့ၣ်လီၤ.)",
			"33": "<sup>33</sup> လၢပှၤစဘူလိၣ်ဖိအဒူၣ်ပူၤန့ၣ်, ပှၤလၢအသးတီဒီးတၢ်နာ်န့ၢ်အီၤသ့အိၣ်ယဲၢ်ကလးန့ၣ်လီၤ. အဝဲသ့ၣ်မ့ၢ်ပှၤအိၣ်ကတဲာ်ကတီၤအသးလၢကဒုးတၢ်ဒီးဘၣ်တၢ်သိၣ်လိ တ့ၢ်အီၤလၢကသူတၢ်စုတၢ်ကဝဲၤကိးကလုာ်ဒဲးန့ၣ်လီၤ.",
			"34": "<sup>34</sup> ဒီးလၢပှၤနးသၤလံဖိအဒူၣ်ပူၤန့ၣ်, ပှၤခိၣ်ပှၤနၢ်အဂၤတကထိ ဃုာ်ဒီးပှၤသၢကလးနွံကထိဂၤလၢအအိၣ်ဒီးကတီၤတဖၣ်ဒီးဘီ တဖၣ်န့ၣ်လီၤ.",
			"35": "<sup>35</sup> လၢပှၤဒၣ်ဖိအဒူၣ်ပူၤန့ၣ်, ပှၤသ့ပှၤဘၣ်လၢတၢ်ဒုးအဂီၢ် ခံကလးဃိးကထိဃုကယၤဂၤလီၤ.",
			"36": "<sup>36</sup> လၢပှၤအၤၡ့ၢ်ဖိအဒူၣ်ပူၤန့ၣ်, ပှၤသ့ပှၤဘၣ်လၢတၢ်ဒုးအဂီၢ်လွံၢ်ကလးဂၤန့ၣ်လီၤ.",
			"37": "<sup>37</sup> လၢပှၤအဒူၣ်လၢထံကျိယၢ်ဒ့ၣ်အမုၢ်ထီၣ်တကပၤလၢအမ့ၢ်, ပှၤရူၤဘ့ၣ်ဖိ, ပှၤကးဖိ, ပှၤမနၤၡ့ၤဖိတခီဒူၣ်အကျါပှၤလၢ အဘၣ်တၢ်သိၣ်လိတ့ၢ်အီၤလၢကသူတၢ်စုကဝဲၤကိးကလုာ်ဒဲး တကလီၢ်ခံကလး ဂၤန့ၣ်လီၤ.",
			"38": "<sup>38</sup> ကယဲၢ်ပှၤသုးဖိခဲလၢာ်လၢအကတဲာ်ကတီၤအသးလၢတၢ်ဒုးအဂီၢ်အံၤ လဲၤဝဲဆူဝ့ၢ်ဃ့ဘြိၣ်ဒီးပာ်လီၤအသးလၢကဒုးကဲထီၣ်စီၤဒၤ ဝံးလၢစီၤပၤလၢအံၣ်စရ့လးခဲလၢာ်အဖီခိၣ်န့ၣ်လီၤ. အံၣ်စရ့လးအပှၤဂီၢ်မုၢ်လၢအအိၣ်လီၤတဲာ်ခဲလၢာ်ပာ်စ့ၢ်ကီးအသး တဖျၢၣ်ဃီလၢတၢ်ဂ့ၢ်တမံၤအံၤအဖီခိၣ်န့ၣ်လီၤ.",
			"39": "<sup>39</sup> အဝဲသ့ၣ်အိၣ်သကိးဒီးစီၤဒၤဝံးဖဲန့ၣ်သၢသီ, ဒီးအိၣ်ဒီးတၢ်အီၣ်သကိးအီသကိးအမူးလၢအဘၣ်တၢ်ကတဲာ်ကတီၤအီၤ လၢအဝဲသ့ၣ်အဂီၢ်လၢအထံဖိကီၢ်ဖိကဒဲကဒဲန့ၣ်လီၤ.",
			"40": "<sup>40</sup> ပှၤကလံၤစိးအဒူၣ်တဖၣ်လၢအအိၣ်ယံၤယံၤကလဲာ်ဒ်အမ့ၢ်ပှၤယံးစၣ် ကၢ်, ပှၤစဘူလိၣ်, ဒီးပှၤနၤသးလံဖိအပှၤဂီၢ်မုၢ်တဖၣ်ဒၣ်လဲာ်ဟဲဝဲ ဒီးကသ့ၣ်ယီၤတဖၣ်, ကီၤလၤအူးတဖၣ်, ကသ့ၣ်လၤတဖၣ်, ဂီၤဖံးတဖၣ်လၢအပဒၢးဝဲဒီးတၢ်အီၣ်လၢအမ့ၢ်, ကိၣ်ကမူၣ်, ချၢၣ်ဒၢသၣ်, စပံးသၣ်အဃ့, စပံးထံဒီးသ့ၣ်စၤယံး အသိလီၤ. အဝဲသ့ၣ်ဟဲစိာ်စ့ၢ်ကီးဂီၤဘုၣ်ဂီၤဖံးဒီးသိတဖၣ်လၢကမၤသံ ဒီးအီၣ်ဝဲလီၤ. ကယဲၢ်တၢ်ခဲလၢာ်အံၤမ့ၢ်တၢ်ပာ်ဖျါထီၣ်တၢ်သူၣ်ခုသးခုတမံၤလၢ ထံကီၢ်ဒီတဘ့ၣ်ညါကလၢၢ်ဘၣ်ဝဲန့ၣ်လီၤ."
		},
		"13": {
			"1": "<sup>1</sup> စီၤပၤစီၤဒၤဝံးကူၣ်လိာ်အသးဒီးကယဲၢ်ပှၤသုးဖိတကထိ အခိၣ်တဖၣ်မ့ၢ်ဂ့ၤဒီးပှၤသုးဖိတကယၤအခိၣ်တဖၣ်မ့ၢ်ဂ့ၤန့ၣ် လီၤ.",
			"2": "<sup>2</sup> အန့ၣ်ဝံၤဒီးအဝဲဘိးဘၣ်သ့ၣ်ညါကယဲၢ်အံၣ်စရ့လးအပှၤဂီၢ်မုၢ် ခဲလၢာ်, “မ့ၢ်ဘၣ်သူၣ်ဘၣ်သးသု, ဒီးမ့မ့ၢ်ယွၤ, ပကစၢ်ယွၤအတၢ်ဘၣ်အသး ဒီးလဲၤဆူထံဖိကီၢ်ဖိလၢအအိၣ်လီၤတဲာ်တဖၣ်အအိၣ်, ဒီးဆူပှၤလုၢ်တၢ်အခိၣ်တဖၣ်ဒီးပှၤလ့ၤဝံဖိတဖၣ်လၢအအိၣ်လၢ အဝ့ၢ်ဒၣ်ဝဲအပူၤ, ဒီးတဲဘၣ်အဝဲသ့ၣ်လၢကဟဲအိၣ်ဖှိၣ်ရိဖှိၣ်ဃုာ်ဒီးပှၤဖဲအံၤ န့ၣ်တက့ၢ်.",
			"3": "<sup>3</sup> အန့ၣ်ဝံၤဒီးပကလဲၤဒီးဟံးန့ၢ်က့ၤကစၢ်ယွၤအတၢ်အၢၣ်လီၤအီၤ လီၤအတလါလၢတဘၣ်တၢ်ကနၣ်ဃုာ်တ့ၢ်အီၤဖဲစီၤစီလူးကဲစီၤပၤ အကတီၢ်န့ၣ်တက့ၢ်.”",
			"4": "<sup>4</sup> ပှၤဂီၢ်မုၢ်ဘၣ်သူၣ်ဘၣ်သးလၢတၢ်ဟ့ၣ်ကူၣ်အံၤဒီးအၢၣ်လီၤသကိး ဝဲဒၣ်န့ၣ်လီၤ.",
			"5": "<sup>5</sup> လၢတၢ်န့ၣ်အဃိစီၤဒၤဝံးဒုးအိၣ်ဖှိၣ်ရိဖှိၣ်အံၣ်စရ့လးအပှၤ ဂီၢ်မုၢ်လၢထံကီၢ်ဒီတဘ့ၣ်ညါ, စးထီၣ်လၢကီၢ်အဲၤကူပတူးအကီၢ်ဆၢလၢကလံၤထံး, တုၤလၢကျဲလဲၤနုာ်ဆူဝ့ၢ်ဃမါသးလၢကလံၤစိးတခီ, ဒ်သိးကဟဲက့ၤစိာ်တၢ်အၢၣ်လီၤအီလီၤအတလါလၢဝ့ၢ်ကံးရယးယဧၤ ရံၣ်ဆူဝ့ၢ်ယရူၤၡလ့ၣ်န့ၣ်လီၤ.",
			"6": "<sup>6</sup> စီၤဒၤဝံးဒီးပှၤဂီၢ်မုၢ်လဲၤဝဲဆူဝ့ၢ်ဘဧၤလၤ, လၢအမ့ၢ်ဝ့ၢ်ကံးရယးယဧၤရံၣ်လၢအအိၣ်လၢယူဒၤအဒူၣ်အလီၢ်ကဝီၤ ပူၤဒ်သိးကဟံးန့ၢ်က့ၤကစၢ်ယွၤအတၢ်အၢၣ်လီၤအီလီၤအတလါလၢတၢ် ကိးအီၤလၢယွၤအမံၤဒီးတၢ်ပာ်ထီၣ်အီၤဖဲခ့ရူာ်အလိၤန့ၣ်လီၤ.",
			"7": "<sup>7</sup> ဖဲစီၤအဘံနဒးအဟံၣ်န့ၣ်, အဝဲသ့ၣ်စိာ်ထီၣ်ကွံာ်တၢ်အၢၣ်လီၤအီ လီၤအတလါဒီးပာ်ထီၣ်အီၤလၢလ့ၣ်ကဟၣ်အသီတဆိအလိၤလီၤ.",
			"8": "<sup>8</sup> စီၤဧူးစးဒီးစီၤအဃံယိၤဆှၢလ့ၣ်ကဟၣ်ဖဲစီၤဒၤဝံးဒီး ကယဲၢ်အံၣ်စရ့လးအပှၤဂီၢ်မုၢ်ခဲလၢာ်, ဂဲၤကလံာ်လၢအဂံၢ်အဘါခဲလၢာ်လၢကမၤလၤကပီၤကစၢ်ယွၤန့ၣ်လီၤ. အဝဲသ့ၣ်သးဝံၣ်တၢ်အိၣ်ဒီးတၢ်ဒ့တၢ်အူအပီးအလီတဖၣ်လၢအမ့ၢ်, သီတူၢ်တဖၣ်, ဒၢတဖၣ်, စှၢၢ်စှံးတဖၣ်ဒီးကွဲၤတဖၣ်န့ၣ်လီၤ.",
			"9": "<sup>9</sup> ဖဲအဝဲသ့ၣ်ဟဲတုၤဃီၤဆူပှၤကြဲၢ်တၢ်အလီၢ်တပူၤဖဲခံဒိၢ်န့ၣ်, စီၤဧူးစၤယူာ်ဃီၤအစုဒီးဖီၣ်ဃီၤတလါစီဆှံမ့ၢ်လၢဂီၤဖံး တဖၣ်အခီၣ်ဘၣ်တိၢ်ဒီးတလါစီဆှံဒ့ခံဝဲအဃိလီၤ.",
			"10": "<sup>10</sup> တဘျီဃီ, ယွၤအသးဒိၣ်ထီၣ်ဘၣ်စီၤဧူးစးဒီးမၤသံကွံာ်အီၤ မ့ၢ်လၢအထိးဘၣ်တလါအဃိန့ၣ်လီၤ. အဝဲသံဝဲဖဲန့ၣ်လၢကစၢ်ယွၤအမဲာ်ညါလီၤ.",
			"11": "<sup>11</sup> လၢတၢ်န့ၣ်အဃိစးထီၣ်လၢန့ၣ်လံၤလံၤ, တၢ်လီၢ်အဝဲန့ၣ်ဘၣ်တၢ် ကိးအီၤလၢဖ့ရးဧူးစၤန့ၣ်လီၤ. စီၤဒၤဝံးအသးဒိၣ်ထီၣ်နးနးကလဲာ်မ့ၢ်လၢယွၤစံၣ်ညီၣ်စီၤဧူး စၤလၢတၢ်သးထီၣ်အပူၤအဃိန့ၣ်လီၤ.",
			"12": "<sup>12</sup> အန့ၣ်တစု, စီၤဒၤဝံးပျံၤဘၣ်ကစၢ်ယွၤဒီးစံးဝဲ, “ခဲကနံၣ်အံၤယက့ၤစိာ်တၢ်အၢၣ်လီၤအီလီၤအတလါဒီးယၤကသ့ဒ် လဲၣ်.”",
			"13": "<sup>13</sup> လၢတၢ်န့ၣ်အဃိစီၤဒၤဝံးတက့ၤစိာ်တလါဒီးအီၤဆူဝ့ၢ်ယရူၤ ၡလ့ၣ်ဘၣ်. မ့မ့ၢ်ပာ်တီၢ်ဝဲလၢပှၤကံးတံးဖိစီၤဧိၤဘ့းအ့ဒိၣ်အဟံၣ်လၢ အအိၣ်လၢဝ့ၢ်ကၤသးအပူၤန့ၣ်လီၤ.",
			"14": "<sup>14</sup> ဒီးတၢ်အၢၣ်လီၤအီလီၤအတလါအိၣ်ဝဲဖဲစီၤဧိၤဘ့းအ့ဒိၣ်အဟံၣ် ပူၤန့ၣ်သၢလါ, ဒီးယွၤဆိၣ်ဂ့ၤစီၤဧိၤဘ့းအ့ဒိၣ်အပှၤဟံၣ်ဖိ ဃီဖိဒီးကယဲၢ်တၢ်ခဲလၢာ်လၢအမ့ၢ်အတၢ်န့ၣ်လီၤ."
		},
		"14": {
			"1": "<sup>1</sup> ထါယၢၣ်အစီၤပၤဃံရၣ်ဆှၢလီၤပှၤကူၣ်တၢ်ကၤတၢ်တဖုဆူစီၤဒၤ ဝံးအအိၣ်, ဒီးဟ့ၣ်လီၤအီၤလၢသ့ၣ်ဆှိအ့ရ့းအကျီၣ်တဖၣ်ဃုာ်ဒီးပှၤမၤတၢ် လၢလၢၢ်သ့ၣ်တဖၣ်, ဒီးပှၤမၤတၢ်လၢသ့ၣ်သ့တဖၣ်လၢကသူၣ်ထီၣ်နီတဖျၢၣ်အဂီၢ်န့ၣ်လီၤ.",
			"2": "<sup>2</sup> ဒီးလၢတၢ်န့ၣ်အဃိစီၤဒၤဝံးသ့ၣ်ညါဘၣ်ဝဲလၢယွၤပာ်ဂၢၢ်ပာ် ကျၢၤအီၤဒ်လၢကီၢ်အံၣ်စရ့လးအစီၤပၤအသိးဒီးဒုးဘီၣ်ထီၣ်ညီ ထီၣ်အဘီအမုၢ်, လၢအပှၤဂီၢ်မုၢ်အဂီၢ်န့ၣ်လီၤ.",
			"3": "<sup>3</sup> ဖဲန့ၣ်, လၢဝ့ၢ်ယရူၤၡလ့ၣ်အပူၤန့ၣ်စီၤဒၤဝံးဟံးန့ၢ်အါထီၣ် အမါတဖၣ်ဒီးမၤန့ၢ်အါထီၣ်အဖိခွါတဖၣ်ဒီးဖိမုၣ်တဖၣ်န့ၣ် လီၤ.",
			"4": "<sup>4</sup> ဖိလၢလာ်တဖၣ်အံၤအိၣ်ဖျဲၣ်ထီၣ်လၢအဂီၢ်လၢဝ့ၢ်ယရူၤၡလ့ၣ်ပူၤ န့ၣ်လီၤ. စီၤၡးမၤ, စီၤၡိဘာ်, စီၤနၤသၣ်, စီၤၡလိၤမိၤ,",
			"5": "<sup>5</sup> စီၤယံးဘဃၢ်, စီၤအလံၡူ, စီၤအ့လပၤလ့း,",
			"6": "<sup>6</sup> စီၤနိကၤ, စီၤန့ၤဖ့း, စီၤယၤဖံ, စီၤအလံၡမၤ, စီၤဘဧ့ၤလယၤဒၤဒီးစီၤအလံဖလ့းလီၤ.",
			"8": "<sup>8</sup> ဒီးတုၤပှၤဖလ့ၡသးဖိတဖၣ်နၢ်ဟူတ့ၢ်ဝဲလၢစီၤဒၤဝံးဘၣ်တၢ် ဖှူတ့ၢ်လံအီၤလၢစီၤပၤလၢအံၣ်စရ့လးဒီဘ့ၣ်ညါအဖီခိၣ်န့ၣ် အဝဲသ့ၣ်အသုးမုၢ်ဟးထီၣ်လၢကဖီၣ်န့ၢ်အီၤအဂီၢ်လီၤ. လၢတၢ်န့ၣ်အဃိစီၤဒၤဝံးဟးထီၣ်ဝဲဒ်သိးကထံၣ်လိာ်အသးဒီးအဝဲ သ့ၣ်န့ၣ်လီၤ.",
			"9": "<sup>9</sup> ပှၤဖလ့ၡသးဖိတဖၣ်ဟဲတုၤဝဲဖဲကစၢၢ်ကဆူးရဖံဒံၣ်ဒီးစးထီၣ် ဂုာ်ဆူၣ်ပျီဆူၣ်တၢ်န့ၣ်လီၤ.",
			"10": "<sup>10</sup> စီၤဒၤဝံးသံကွၢ်ကစၢ်ယွၤ, “မ့ၢ်ယဘၣ်ဒုးပှၤဖလ့ၡသးဖိတဖၣ် န့ၣ်ဧါ. ဒီးမ့ၢ်နကဟ့ၣ်ယၤတၢ်မၤနၢၤန့ၣ်ဧါ.” ဒီးယွၤစံးဆၢဝဲ, “မ့ၢ်, ဒုးတၢ်တက့ၢ်. ယကဟ့ၣ်နၤတၢ်မၤနၢၤန့ၣ်လီၤ.”",
			"11": "<sup>11</sup> လၢတၢ်န့ၣ်အဃိစီၤဒၤဝံးဒုးအဝဲသ့ၣ်ဖဲဘဧၤလးပရၤစံၣ်ဒီး မၤနၢၤကွံာ်အဝဲသ့ၣ်န့ၣ်လီၤ. စီၤဒၤဝံးစံးဝဲ, “ကစၢ်ယွၤသူတ့ၢ်လံယၤဒ်သိးယကလဲၤနုာ်ဆူၣ်ဆူဒုၣ်ဒါအသုး မုၢ်ပူၤဒ်ထံဒိၣ်လုၣ်ဘၢတၢ်အသိးန့ၣ်လီၤ.” လၢတၢ်န့ၣ်အဃိတၢ်လီၢ်န့ၣ်ဘၣ်တၢ်ကိးအီၤလၢဘဧၤလးပရၤစံၣ် န့ၣ်လီၤ.",
			"12": "<sup>12</sup> တုၤပှၤဖလ့ၡသးဖိတဖၣ်ထွးထီၣ်ဃ့ၢ်ကွံာ်ဝဲန့ၣ်အဝဲသ့ၣ်ပာ်တီၢ် တ့ၢ်အတၢ်ဂီၤတၢ်ဖီၣ်သ့ၣ်တဖၣ်, ဒီးစီၤဒၤဝံးဟ့ၣ်လီၤအကလုၢ်လၢကဘၣ်တၢ်ဒွဲၣ်ကွံာ်အီၤန့ၣ်လီၤ.",
			"13": "<sup>13</sup> တယံာ်ဘၣ်န့ၣ်ပှၤဖလ့ၡသးဖိတဖၣ်ဟဲက့ၤကဒါက့ၤကဒီးဝဲဆူကစၢၢ် ကဆူးလၢကစးထီၣ်ဂုာ်ဆူၣ်ပျီဆူၣ်တၢ်ကဒီးအဂီၢ်န့ၣ်လီၤ.",
			"14": "<sup>14</sup> မၤကဒီးတစုစီၤဒၤဝံးကူၣ်လိာ်တၢ်ဒီးကစၢ်ယွၤ, ဒီးကစၢ်ယွၤစံးဆၢအီၤ “လဲၤထီၣ်ဒုးတၢ်ဒီးအဝဲသ့ၣ်ဖဲအံၤတဂ့ၤ. မ့မ့ၢ်လဲၤတရံးဒီးကဝီၤဃာ်အဝဲသ့ၣ်ဒီးကတဲာ်ကတီၤတၢ်ဒုးလၢ အဂၤတကပၤဘူးဒီးသ့ၣ်ပံၢ်သလိဘကၤတဖၣ်န့ၣ်တက့ၢ်.",
			"15": "<sup>15</sup> တုၤနနၢ်ဟူပှၤဟဲထီၣ်အသီၣ်လၢသ့ၣ်တဖၣ်အခံအလိၤန့ၣ်ဒီး, ဒုးတၢ်တက့ၢ်. အဂ့ၢ်ဒ်အံၤ, ယကလဲၤထီၣ်ဆိလၢနမဲာ်ညါလၢတၢ်မၤ နၢၤပှၤဖလ့ၡသးဖိအသုးမုၢ်အဂီၢ်န့ၣ်လီၤ.”",
			"16": "<sup>16</sup> စီၤဒၤဝံးမၤတၢ်ဒ်ကစၢ်ယွၤမၤလိာ်တ့ၢ်အီၤအသိး, အဃိဒီးအဝဲဟီက့ၤကွံာ်ပှၤဖလ့ၡသးဖိတဖၣ်လၢဝ့ၢ်ကံးဘိၣ်ပၢၢ် ဆူဝ့ၢ်က့ၤစ့ၢ်န့ၣ်လီၤ.",
			"17": "<sup>17</sup> စီၤဒၤဝံးအတၢ်မံၤဟူထီၣ်သါလီၤဆူတၢ်လီၢ်သကုၤဆးဒး, ဒီးယွၤဒုးပျံၤပှၤကိးကလုာ်ဒဲးလၢအီၤန့ၣ်လီၤ."
		},
		"15": {
			"1": "<sup>1</sup> စီၤဒၤဝံးမၤဟံၣ်တဖၣ်လၢကသူဝဲလၢအဂီၢ်ဒၣ်ဝဲလၢစီၤဒၤဝံး အဝ့ၢ်ပူၤန့ၣ်လီၤ. အဝဲကတဲာ်ကတီၤစ့ၢ်ကီးတၢ်လီၢ်တတီၤလၢကစၢ်ယွၤအတၢ်အၢၣ်လီၤအီ လီၤအတလါအဂီၢ်ဒီးမၤထီၣ်ဝဲဒဲတဖျၢၣ်လၢတလါအဂီၢ်န့ၣ်လီၤ.",
			"2": "<sup>2</sup> အန့ၣ်ဒီးအဝဲစံးဝဲဒၣ်, “ထဲပှၤလ့ၤဝံဖိတဖၣ်ဧိၤ, ကြၢးစိာ်တၢ်အၢၣ်လီၤအီလီၤအတလါမ့ၢ်လၢ, အဝဲသ့ၣ်, မ့ၢ်ပှၤတဖုလၢယွၤဃုထၢတ့ၢ်အီၤလၢကစိာ်တလါအဂီၢ်ဒီးမၤအတၢ် မၤလီၤစိၤလီၤဃၣ်န့ၣ်လီၤ.”",
			"3": "<sup>3</sup> လၢတၢ်န့ၣ်အဃိစီၤဒၤဝံးဒုးအိၣ်ဖှိၣ်ရိဖှိၣ်ပှၤအံၣ်စရ့လး ဖိခဲလၢာ်လၢဝ့ၢ်ယရူၤၡလ့ၣ်ဒ်သိးအကဟဲစိာ်တၢ်အၢၣ်လီၤအီလီၤ အတလါဆူတၢ်လီၢ်လၢအကတဲာ်ကတီၤဝဲန့ၣ်လီၤ.",
			"4": "<sup>4</sup> မၤကဒီး, အဝဲမၤလိာ်စီၤအၤဟရိၣ်အစၢၤအသွဲၣ်တဖၣ်ဒီးပှၤလ့ၤ ဝံဖိသ့ၣ်တဖၣ်န့ၣ်လီၤ.",
			"5": "<sup>5</sup> လၢပှၤကဃးဖိလၢပှၤလ့ၤဝံအဒူၣ်ထၢပူၤန့ၣ်, ပှၤအခိၣ်စီၤအူရံၤအ့လးဟဲဝဲဒီးအပှၤ တကယၤခံဆံ ဂၤ,",
			"6": "<sup>6</sup> လၢပှၤမၤရၤရံအဒူၣ်ထၢပူၤန့ၣ်, ပှၤအခိၣ်စီၤဧစံယၤဟဲဝဲ ဒီးအပှၤ ခံကယၤခံဆံ ဂၤ,",
			"7": "<sup>7</sup> လၢပှၤက့ရၡိၣ်အဒူၣ်ထၢပူၤန့ၣ်ပှၤအခိၣ်စီၤယိၤအ့လးဟဲဝဲ ဒီးအပှၤတကယၤသၢဆံ ဂၤ,",
			"8": "<sup>8</sup> လၢပှၤအလံစၤဖၣ်အဒူၣ်ထၢပူၤန့ၣ်ပှၤအခိၣ်စီၤၡမါယၤဟဲဝဲဒီး အပှၤခံကယၤ ဂၤ,",
			"9": "<sup>9</sup> လၢပှၤဃ့ဘြိၣ်အဒူၣ်ထၢပူၤန့ၣ်, ပှၤအခိၣ်စီၤအလံၤအ့လးဟဲဝဲ ဒီးအပှၤဃိးဆံ ဂၤ,",
			"10": "<sup>10</sup> ဒီးလၢပှၤဧူးစံၤအ့လးအဒူၣ်ထၢပူၤန့ၣ်, ပှၤအခိၣ်စီၤဧးမံၤ နဒးဟဲဝဲဒီးအပှၤ တကယၤတဆံခံ ဂၤန့ၣ်လီၤ.",
			"11": "<sup>11</sup> စီၤဒၤဝံးကိးန့ၢ်ပှၤလုၢ်တၢ်အခိၣ်တဖၣ်လၢအမ့ၢ်ဝဲစီၤစၤဒိး ဒီးစီၤအ့ဘယၤသၣ်, ဒီးပှၤလ့ၤဝံဖိဃုဂၤလၢအမ့ၢ်ဝဲ, စီၤအူရံၤအ့လး, စီၤဧစံယၤ, စီၤယိၤအ့လး, စီၤၡမါယၤ, စီၤအလံၤအ့လးဒီးစီၤဧးမံၤနဒးသ့ၣ်တဖၣ်န့ၣ်လီၤ.",
			"12": "<sup>12</sup> အဝဲစံးဘၣ်ပှၤလ့ၤဝံဖိသ့ၣ်တဖၣ်, “သုမ့ၢ်ခိၣ်နၢ်တဖၣ်လၢပှၤလ့ၤဝံဖိအဒူၣ်ထၢတဖၣ်အပူၤန့ၣ် လီၤ. မၤကဆှီသုသးဒီးမၤကဆှီသုပှၤလ့ၤဝံဖိကဒဲကဒဲတဖၣ်ဒ်သိး သုဟဲစိာ်ယွၤ, အံၣ်စရ့လးအကစၢ်ယွၤအတၢ်အၢၣ်လီၤအီလီၤအတလါဆူတၢ်လီၢ်လၢ ယကတဲာ်ကတီၤပာ်လၢအဂီၢ်န့ၣ်ကသ့ဝဲတက့ၢ်.",
			"13": "<sup>13</sup> အဂ့ၢ်ဒ်အံၤ, လၢအခီၣ်ထံးကတၢၢ်တဘျီန့ၣ်, သုတအိၣ်ဘၣ်ဖဲန့ၣ်လၢ သုကစိာ်အီၤအဃိ, ယွၤ, ပကစၢ်ယွၤစံၣ်ညီၣ်တ့ၢ်ပှၤ, လၢပတဘူၣ်ထီၣ်ဘါထီၣ်ဘၣ်အီၤဒ်ပကြၢးမၤတ့ၢ်အီၤအသိးဘၣ်အဃိ န့ၣ်လီၤ.”",
			"14": "<sup>14</sup> ဒီးပှၤလုၢ်တၢ်အခိၣ်တဖၣ်, ဒီးပှၤလ့ၤဝံဖိသ့ၣ်တဖၣ်မၤကဆှီ ထီၣ်အသးလၢကသုးယွၤ, အံၣ်စရ့လးအကစၢ်ယွၤအတၢ်အၢၣ်လီၤအီၤလီၤအတလါအဂီၢ်န့ၣ်လီၤ.",
			"15": "<sup>15</sup> ပှၤလ့ၤဝံဖိတဖၣ်ယိးတလါန့ၣ်လၢနီၣ်ယိးဘိအလိၤလၢအဖံဘၣ် ခိၣ်ဒ်ယွၤမၤလိာ်တ့ၢ်ဝဲခီဖျိစီၤမိၤၡ့အသိးန့ၣ်လီၤ.",
			"16": "<sup>16</sup> စီၤဒၤဝံးမၤလိာ်ပှၤလ့ၤဝံဖိအခိၣ်အနၢ်တဖၣ်လၢကဟ့ၣ်မူဟ့ၣ် ဒါပှၤလ့ၤဝံဖိတဖၣ်ဒ်သိးကသးဝံၣ်တၢ်အိၣ်ဒီးတၢ်ဒ့တၢ်အူ အပီးအလီ အကလုာ်ကလုာ်လၢအမ့ၢ်သီတူၢ်တဖၣ်တနၢ်တဖၣ်ဒီးစှၢၢ်စှံး တဖၣ်န့ၣ်လီၤ.",
			"17": "<sup>17</sup> လၢပှၤသးဝံၣ်တၢ်ဖိအဒူၣ်ထၢတဖၣ်အပူၤန့ၣ်အဝဲသ့ၣ်ဃုထၢပှၤလၢ ကမၤသီၣ်စှၢၢ်စှံးတိၢ်ဘီတဖၣ်လၢပှၤမရၤရံၤအဒူၣ်ထၢပူၤလၢ အမ့ၢ်ဝဲစီၤယိၤအ့လးအဖိခွါစီၤဟ့မၣ်, ဒီးအဘူးအတံၢ်စီၤဘရ့ကံယၤအဖိခွါစီၤအၤစာ်, ဒီးစီၤကူၤၡါယၤအဖိခွါစီၤအ့သၣ်န့ၣ်လီၤ. ပှၤလၢတၢ်ကမၤစၢၤအဝဲသ့ၣ်အဂီၢ်ပှၤလ့ၤဝံ ဖိတဖၣ်လၢအဘၣ်တၢ်ဃုထၢအီၤလၢကဒ့တနၢ်သီတူၢ်လၢအဃဲ တဖၣ်မ့ၢ်ဝဲ, စီၤစကၤရယၤ, စီၤယၤစ့အ့လး, စီၤၡမံၤရမိး, စီၤယဃံ အ့လး, စီၤဧူးနံၤ, စီၤအလံအာ်, စီၤမၤစ့ယၤဒီးစီၤဘနါယၤ တဖၣ်န့ၣ်လီၤ. လၢတၢ်ဒ့သီတူၢ်လၢအကပၢၤတဖၣ်အဂီၢ်န့ၣ်ပှၤလ့ၤဝံဖိလၢအမ့ၢ် ဝဲစီၤမးတံးသယၤ, စီၤအလံဖလ့, စီၤမံးကန့ယၤ, စီၤဧၤစါစယၤတဖၣ်ဘၣ်တၢ်ဃုထၢအီၤဒီးစီၤ ဧိၤဘ့းအ့ဒိၣ်ဒီးစီၤယံၤအ့လးတဖၣ်ဘၣ်တၢ်ဃုထၢအီၤဒ်ပှၤ ပၢၤတၢ်လုၢ်ဟံၣ်န့ၣ်လီၤ.",
			"22": "<sup>22</sup> မ့ၢ်လၢအဝဲအတၢ်သ့တၢ်ဘၣ်အိၣ်ဝဲလၢတၢ်သူၣ်ဝံၣ်သးဆၢအဂ့ၢ်အဃိ စီၤကံနၤနယၤဘၣ်တၢ်ဃုထၢအီၤလၢကကဲထီၣ်, ပှၤလ့ၤဝံဖိသးဝံၣ်တၢ်တဖၣ်အခိၣ်န့ၣ်လီၤ.",
			"23": "<sup>23</sup> စီၤဘရံကံယၤဒီးစီၤအ့လကါနၤတဖၣ်ဃုာ်ဒီးစီၤဧိၤဘ့းအ့ ဒိၣ်ဒီးစီၤယဃံယၤတဖၣ်န့ၣ်ဘၣ်တၢ်ဃုထၢအီၤဒ်ပှၤပၢၤတၢ်အၢၣ် လီၤအီလီၤအတလါန့ၣ်လီၤ.",
			"24": "<sup>24</sup> ပှၤလုၢ်တၢ်အခိၣ်တဖၣ်လၢအမ့ၢ်ဝဲစီၤၡဘၤနယၤ, စီၤယဟိၡၤဖး, စီၤနၤသန့လး, စီၤဧမၤစဲ, စီၤစကၤရယါ, စီၤဘနါယၤဒီးစီၤ အလၤဧစၢ်တဖၣ်ဘၣ်တၢ်ဃုထၢအီၤလၢကအူကွဲၤတဖၣ်လၢတၢ်အၢၣ်လီၤအီ လီၤအတလါအမဲာ်ညါန့ၣ်လီၤ.",
			"25": "<sup>25</sup> လၢတၢ်န့ၣ်အဃိစီၤပၤဒၤဝံး, ပှၤအံၣ်စရ့လးဖိအခိၣ်အနၢ်တဖၣ် ဒီးပှၤသုးဖိအခိၣ်တဖၣ်လဲၤဝဲဆူစီၤဧိၤဘ့းအ့ဒိၣ်အဟံၣ်လၢ တၢ်ဟံးန့ၢ်က့ၤတၢ်အၢၣ်လီၤအီလီၤအတလါအဂီၢ်ဒီးအဝဲသ့ၣ်အိၣ် ဒီးတၢ်သူၣ်ဖှံသးညီအမူးဖးဒိၣ်တမူးလီၤ.",
			"26": "<sup>26</sup> အဝဲသ့ၣ်လုၢ်ထီၣ်ပာ်ထီၣ်ဂီၤဖံးဖါနွံဒုဒီးသိနွံဒုဒ်သိး ကမၤလီၤတံၢ်ဝဲလၢကစၢ်ယွၤကမၤစၢၤပှၤလ့ၤဝံဖိတဖၣ်လၢအစိာ် တၢ်အၢၣ်လီၤအီလီၤအတလါန့ၣ်လီၤ.",
			"27": "<sup>27</sup> စီၤဒၤဝံးသိးဆ့ကၤဖးထီတဘ့ၣ်လၢတၢ်ဆးအီၤလၢဖှီဝါကဆှၣ် အဂ့ၤကတၢၢ်, ဒီးပှၤသးဝံၣ်တၢ်ဖိတဖၣ်, ဒီးအဝဲသ့ၣ်အပှၤအခိၣ်စီၤကနၤနယၤဒီးပှၤလ့ၤဝံဖိတဖၣ်လၢအစိာ် တလါစီဆှံသိးစ့ၢ်ကီးဆ့ဒ်န့ၣ်တဖၣ်လီၤ. စီၤဒၤဝံးသိးစ့ၢ်ကီးဝဲအ့ဖိးဖှီဝါကဆှၣ်တဘ့ၣ်န့ၣ်လီၤ.",
			"28": "<sup>28</sup> အန့ၣ်ဒီးကယဲၢ်ပှၤအံၣ်စရ့လးဖိခဲလၢာ်ပိာ်ထီၣ်တၢ်အၢၣ်လီၤအီ လီၤတလါစီဆှံအခံဆူဝ့ၢ်ယရူၤၡလ့ၣ်အိၣ်ဃုာ်ဒီးတၢ်သူၣ်ခု သးခုအကိးပသူအသီၣ်တဖၣ်, ကွဲၤတဖၣ်, တနွဲတဖၣ်, ဒီးစှၢၢ်စှံးတဖၣ်အသီၣ်ဒီးသီတူၢ်တဖၣ်အတၢ်သးဝံၣ်အသီၣ်န့ၣ်လီၤ.",
			"29": "<sup>29</sup> ဖဲတလါစီဆှံဘၣ်တၢ်ဟဲစိာ်အီၤဆူဝ့ၢ်ပူၤန့ၣ်, စီၤစီလူးအဖိမုၣ်နီၢ်မံကၤလးကွၢ်လီၤတၢ်လၢပဲတြီဖိအပူၤ ဒီးထံၣ်ဘၣ်စီၤဒၤဝံးဂဲၤကလံာ်ပၢ်ကဝ့ၤလၢတၢ်သူၣ်ခုသးခု ပူၤအဃိ, အဝဲတပာ်လုၢ်ပာ်ပှ့ၤလၢၤအီၤလၢအသးကံၢ်ပူၤဘၣ်န့ၣ်လီၤ."
		},
		"16": {
			"1": "<sup>1</sup> အဝဲသ့ၣ်လဲၤစိာ်တၢ်အၢၣ်လီၤအီလီၤအတလါစီဆှံဆူဒဲလၢစီၤ ဒၤဝံးကတဲာ်ကတီၤတ့ၢ်ဝဲဒီးပာ်ဝဲလၢအပူၤန့ၣ်လီၤ. ဒီးအဝဲသ့ၣ်လုၢ်ထီၣ်တၢ်လုၢ်မ့ၣ်အူတဖၣ်ဒီးတၢ်လုၢ်မၤဃူမၤ ဖိးတဖၣ်ဆူကစၢ်ယွၤအအိၣ်န့ၣ်လီၤ.",
			"2": "<sup>2</sup> တုၤစီၤဒၤဝံးမၤဝံၤတၢ်လုၢ်ထီၣ်ပာ်ထီၣ်တဖၣ်အလီၢ်ခံန့ၣ်, အဝဲဆိၣ်ဂ့ၤပှၤဂီၢ်မုၢ်လၢယွၤအမံၤအပူၤ,",
			"3": "<sup>3</sup> ဒီးနီၤဟ့ၣ်လီၤတၢ်အီၣ်တၢ်အီဆူအဝဲသ့ၣ်ခဲလၢာ်အအိၣ်န့ၣ်လီၤ. အဝဲဟ့ၣ်စ့ၢ်ကီးအံၣ်စရ့လးအပှၤပိာ်ခွါဒီးပိာ်မုၣ်တဂၤစုာ် စုာ်လၢကိၣ်တဂၤတလိၣ်, တၢ်ညၣ်အဟၢမံတဂၤတလိၣ်ဒီးစပံးသၣ်အဃ့တနီၤန့ၣ်လီၤ.",
			"4": "<sup>4</sup> စီၤဒၤဝံးဃုထၢပာ်ပှၤလ့ၤဝံဖိတနီၤလၢကဆှၢတၢ်ဘူၣ်ထီၣ်ဘါ ထီၣ်ယွၤ, အံၣ်စရ့လးအကစၢ်ယွၤလၢတၢ်အၢၣ်လီၤအီလီၤအတလါစီဆှံအမဲာ် ညါ, ခီဖျိတၢ်သးဝံၣ်ဒီးတၢ်စံးထီၣ်ပတြၢၤအီၤန့ၣ်လီၤ.",
			"5": "<sup>5</sup> စီၤအၤစာ်မ့ၢ်ပှၤလၢအဘၣ်တၢ်ဃုထၢပာ်လီၤအီၤလၢပှၤအခိၣ်အိၣ် ဒီးစီၤစကၤရယၤဒ်ပှၤလၢကမၤစၢၤအီၤအသိးန့ၣ်လီၤ. စီၤယံၤအ့လး, စီၤၡမံၤရမိး, စီၤယဃံအ့လး, စီၤမးတံးသယၤ, စီၤအလံအာ်, စီၤဧိၤဘ့းအ့ဒိၣ်ဒီးစီၤယံၤအ့လးတဖၣ်မ့ၢ်ပှၤ ဘၣ်ဒ့သီတူၢ်တဖၣ်န့ၣ်လီၤ.",
			"6": "<sup>6</sup> စီၤအၤစာ်ဘၣ်မၤသီၣ်စှၢၢ်စှံးတဖၣ်ဒီးပှၤလုၢ်တၢ်အခိၣ်ခံဂၤ လၢအမ့ၢ်, စီၤဘနါယၤဒီးစီၤယၤဃစအ့လးဘၣ်အူကွဲၤလၢတၢ်အၢၣ်လီၤအီ လီၤအတလါစီဆှံအမဲာ်ညါဘၣ်ဆၢဘၣ်ကတီၢ်န့ၣ်လီၤ.",
			"7": "<sup>7</sup> တၢ်န့ၣ်မ့ၢ်တၢ်ဆၢကတီၢ်အဆိကတၢၢ်လၢစီၤဒၤဝံးစးထီၣ်ဟ့ၣ်စီၤ အၤစာ်ဒီးအပှၤလ့ၤဝံဖိကဒဲကဒဲတဖၣ်အမူအဒါလၢတၢ်သးဝံၣ်စံး ထီၣ်ပတြၢၤယွၤအဂီၢ်န့ၣ်လီၤ.",
			"8": "<sup>8</sup> ဟ့ၣ်ယွၤလၢတၢ်စံးဘျုးစံးဖှိၣ်, ဒုးဟူထီၣ်သါလီၤအတၢ်ဒိၣ်တၢ်မုၢ်, တဲဘၣ်ပှၤကလုာ်တဖၣ်တၢ်လၢ အဝဲမၤတ့ၢ်ဝဲန့ၣ်တက့ၢ်.",
			"9": "<sup>9</sup> သးဝံၣ်စံးထီၣ်ပတြၢၤယွၤ, တဲတၢ်လီၤလးတဖၣ်လၢအဝဲမၤတ့ၢ်ဝဲန့ၣ်တက့ၢ်.",
			"10": "<sup>10</sup> သးခုလၢပဘၣ်ဃးဒီးအီၤ မ်ပှၤခဲလၢာ်လၢအဘူၣ်ထီၣ်ဘါထီၣ်အီၤသူၣ်ဖှံသးညီတက့ၢ်.",
			"11": "<sup>11</sup> လဲၤဆူယွၤအအိၣ်လၢတၢ်မၤစၢၤအဂီၢ်, ဒီးဘူၣ်ထီၣ်ဘါထီၣ်အီၤတပယူာ်ဃီတက့ၢ်.",
			"12": "<sup>12</sup> သ့ၣ်နီၣ်ထီၣ်က့ၤတၢ်မၤလီၤလးတဖၣ်လၢကစၢ်ယွၤမၤတ့ၢ်ဝဲ ဒီးတၢ်စံၣ်ညီၣ်တဖၣ်လၢအဟ့ၣ်ဝဲ,",
			"13": "<sup>13</sup> သုဝဲပှၤလီၤစၢၤလီၤသွဲၣ်လၢကစၢ်ယွၤအခ့အပှၤစီၤအံၣ်စရ့လး, ပှၤလၢကစၢ်ယွၤဃုထၢဝဲတဂၤ, စီၤယၤကိာ်အဖိအလံၤသ့ၣ်ဧၢ,",
			"14": "<sup>14</sup> ယွၤမ့ၢ်ပကစၢ်ယွၤ, အတၢ်မၤလိာ်တဖၣ်မ့ၢ်လၢပှၤဟီၣ်ခိၣ်ဖိခဲလၢာ်အဂီၢ်န့ၣ်လီၤ.",
			"15": "<sup>15</sup> ကစၢ်ယွၤအတၢ်အၢၣ်လီၤအီလီၤလၢအမၤဝဲအထူအယိာ်န့ၣ်သးပ့ၤနီၣ် အီၤနီတစုတဂ့ၤ.",
			"16": "<sup>16</sup> တၢ်အၢၣ်လီၤအီလီၤန့ၣ်မ့ၢ်တၢ်လၢကစၢ်ယွၤမၤဝဲဒီးစီၤအၤဘြၣ်ဟၣ် ဒီးမ့ၢ်တၢ်အၢၣ်လီၤလၢအမၤဝဲဒီးစီၤအံၤစဲးန့ၣ်လီၤ.",
			"17": "<sup>17</sup> ယွၤမၤတၢ်အၢၣ်လီၤအီလီၤတမံၤဒီးစီၤယၤကိာ်, တၢ်တမံၤလၢကအိၣ်လီၤထူလီၤယိာ်န့ၣ်လီၤ.",
			"18": "<sup>18</sup> အဝဲစံးဝဲ, “ယကဟ့ၣ်လီၤနၤလၢကီၢ်ကနၤဧၣ်, ဒီးတၢ်န့ၣ်ကမ့ၢ်နတၢ်န့ၢ်သါဒၣ်နဲန့ၣ်လီၤ.”",
			"19": "<sup>19</sup> ကစၢ်ယွၤအပှၤဂီၢ်မုၢ်အနီၣ်ဂံၢ်စှၤဝဲဒီးမ့ၢ်ပှၤအိၣ်တမှံၤတဖၣ် လၢကီၢ်ကနၤဧၣ်အပူၤန့ၣ်လီၤ.",
			"20": "<sup>20</sup> အဝဲသ့ၣ်ဟးဝ့ၤဝီၤလၢကီၢ်တဘ့ၣ်ဘၣ်တဘ့ၣ် ဒီးလၢဘီမုၢ်တဘ့ၣ်ဆူအဂၤတဘ့ၣ်န့ၣ်လီၤ.",
			"21": "<sup>21</sup> ဘၣ်ဆၣ်ကစၢ်ယွၤတပျဲပှၤနီတဂၤကမၤနၢၤမၤပ့ၤအဝဲ သ့ၣ်ဘၣ်. လၢတၢ်ဒီဒၣ်အိၣ်ပှိၤအဝဲသ့ၣ်အဂီၢ်, အဝဲဟ့ၣ်ပလီၢ်တ့ၢ်စီၤပၤတ ဖၣ်,",
			"22": "<sup>22</sup> မၤဆူးမၤဆါယခ့ယပှၤလၢယဃုထၢအီၤတဖၣ်တဂ့ၤ. ထိးဘူးယဝံတဖၣ်တဂ့ၤ.",
			"23": "<sup>23</sup> ပှၤဟီၣ်ခိၣ်ဖိခဲလၢာ်သ့ၣ်ဧၢ, သးဝံၣ်ထီၣ်ယွၤတက့ၢ်. ဒုးဟူထီသါလီၤတၢ်ကစီၣ်အဂ့ၤလၢအဝဲအုၣ်က့ၤခီၣ်က့ၤပှၤအဂ့ၢ် န့ၣ်ကိးနံၤဒဲးတက့ၢ်.",
			"24": "<sup>24</sup> ဒုးဟူထီသါလီၤအဝဲအလၤကပီၤဆူပှၤကလုာ်တဖၣ်, အတၢ်မၤအဒိၣ်အမုၢ်တဖၣ်ဆူကယဲၢ်ပှၤဂီၢ်မုၢ်ခဲလၢာ်န့ၣ်တက့ၢ်.",
			"25": "<sup>25</sup> ယွၤန့ၣ်ဒိၣ်ဝဲ, ဒီးကြၢးဘၣ်တၢ်စံးထီၣ်ပတြၢၤအီၤဒိၣ်ဒိၣ် ကလဲာ်န့ၣ်လီၤ. အဝဲကြၢးဒိးဘၣ်တၢ်လၤကပီၤဒိၣ်န့ၢ်ဒံးကစၢ်အဂၤတဖၣ်ခဲလၢာ် လီၤ.",
			"26": "<sup>26</sup> ပှၤကလုာ်ဂၤအကစၢ်တဖၣ်န့ၣ်မ့ၢ်ဒၣ်တၢ်ဂီၤတၢ်ဖီၣ်တဖၣ်လီၤ. မ့မ့ၢ်ယွၤတ့လီၤပာ်လီၤမူခိၣ်န့ၣ်လီၤ.",
			"27": "<sup>27</sup> တၢ်လၤကပီၤဒီးတၢ်ကဟုကညီၢ်အိၣ်ဝးတရံးအီၤ, တၢ်စိကမီၤဒီးတၢ်သူၣ်ခုသးခုမၤပှဲၤအတၢ်လုၢ်ဟံၣ် န့ၣ်လီၤ.",
			"28": "<sup>28</sup> ကယဲၢ်ပှၤဂီၢ်မုၢ်လၢဟီၣ်ခိၣ်ချၢခဲလၢာ်သ့ၣ်ဧၢ, စံးထီၣ်ပတြၢၤယွၤတက့ၢ်. စံးထီၣ်ပတြၢၤအလၤကပီၤဒီးအတၢ်ဒိၣ်တၢ်မုၢ်တက့ၢ်.",
			"29": "<sup>29</sup> စံးထီၣ်ပတြၢၤယွၤအမံၤစီဆှံ, ဟဲစိာ်တၢ်မၤဘူၣ်တမံၤဒီးဟဲနုာ် ဆူအတၢ်လုၢ်ဟံၣ်တက့ၢ်. တီၤလီၤလၢတၢ်စီဆှံတဂၤအမဲာ်ညါ ဖဲအဝဲအိၣ်ဖျါထီၣ်ဝဲန့ၣ်,",
			"30": "<sup>30</sup> ကနိးကစုာ်လၢအမဲာ်ညါ, ကယဲၢ်ပှၤဟီၣ်ခိၣ်ဖိခဲလၢာ်သ့ၣ်ဧၢ, ဟီၣ်ခိၣ်န့ၣ်ဘၣ်တၢ်ပာ်လီၤအီၤဂၢၢ်ဂၢၢ်ကျၢၤကျၢၤလၢအလီၢ်ဒၣ်ဝဲ ဒီးတၢ်မၤဟူးမၤဝးအီၤတသ့ဘၣ်.",
			"31": "<sup>31</sup> ဟီၣ်ခိၣ်ဒီးမူကပိာ်လိၤဧၢ, သူၣ်ဖှံသးညီတက့ၢ်. တဲဘၣ်ပှၤကလုာ်တဖၣ်လၢယွၤမ့ၢ်စီၤပၤတက့ၢ်.",
			"32": "<sup>32</sup> ပီၣ်လဲၣ်ဒီးတၢ်ဘၣ်တ့လၢအအိၣ်လၢအပူၤတဖၣ်ဧၢ, သီၣ်ထီၣ်ရူၢ်ရူၢ်တက့ၢ်. ပျီတဖၣ်ဒီးတၢ်အိၣ်လၢအပူၤခဲလၢာ်သ့ၣ်ဧၢ, သူၣ်ဖှံသးညီတက့ၢ်.",
			"33": "<sup>33</sup> တုၤယွၤဟဲလၢကပၢဟီၣ်ခိၣ်န့ၣ်သ့ၣ်လၢပှၢ်လၢ်ကျါတဖၣ်ကကိးထီၣ် လၢတၢ်သးခုန့ၣ်လီၤ.",
			"34": "<sup>34</sup> ဟ့ၣ်ယွၤလၢတၢ်စံးဘျုးစံးဖှိၣ်တက့ၢ်. အဂ့ၢ်ဒ်အံၤယွၤန့ၣ်ဂ့ၤဝဲ ဒီးအတၢ်အဲၣ်အိၣ်ဝဲလီၤထူလီၤယိာ်လီၤ.",
			"35": "<sup>35</sup> စံးဘၣ်အီၤ, အုၣ်က့ၤခီၣ်က့ၤပှၤတက့ၢ်, ကစၢ်ယွၤ, ပတၢ်အုၣ်က့ၤခီၣ်က့ၤကစၢ်ဧၢ. ပာ်ဖှိၣ်ပှၤတပူၤဃီ, မၤပူၤမၤဖျဲးပှၤလၢပှၤကလုာ်တဖၣ်, ဒ်သိးပကစံးဘျုးနၤဒီးစံးထီၣ်ပတြၢၤနမံၤစီဆှံန့ၣ်တ က့ၢ်.",
			"36": "<sup>36</sup> စံးထီၣ်ပတြၢၤယွၤ, အံၣ်စရ့လးအကစၢ်ယွၤန့ၣ်တက့ၢ်. စံးထီၣ်ပတြၢၤအီၤခဲအံၤဒီးလီၤစိၤလီၤထီန့ၣ်တက့ၢ်. ဒီးပှၤဂီၢ်မုၢ်ခဲလၢာ်စံးဝဲ, “အၤမ့ၣ်” ဒီးစံးထီၣ်ပတြၢၤယွၤလီၤ.",
			"37": "<sup>37</sup> စီၤပၤဒၤဝံးပာ်စီၤအၤစာ်ဒီးပှၤလ့ၤဝံဖိကဒဲကဒဲတဖၣ်ဒ်ပှၤ အခိၣ်အဂၢၢ်အကျၢၤအသိးလၢတၢ်ဘူၣ်ထီၣ်ဘါထီၣ်ယွၤလၢအဘၣ်တၢ်မၤ အီၤဖဲတၢ်အၢၣ်လီၤအီလီၤအတလါစီဆှံဘၣ်တၢ်ပာ်အီၤအလီၢ်န့ၣ်လီၤ. အဝဲသ့ၣ်ဘၣ်မၤအမူအဒါတဖၣ်ဖဲန့ၣ်တနံၤဘၣ်တနံၤန့ၣ်လီၤ.",
			"38": "<sup>38</sup> စီၤယဒူသူၣ်အဖိခွါစီၤဧိၤဘ့းအ့ဒိၣ်ဒီးပှၤဃုဆံဃိးဂၤ လၢအဒူၣ်ထၢပူၤဘၣ်မၤစၢၤအဝဲသ့ၣ်လီၤ. စီၤဃိစၤဒီးစီၤဧိၤဘ့းအ့ဒိၣ်မ့ၢ်ပှၤပၢၤတြဲၤတဖၣ်အခိၣ် န့ၣ်လီၤ.",
			"39": "<sup>39</sup> ပှၤလုၢ်တၢ်အခိၣ်စီၤစၤဒိးဒီးပှၤလုၢ်တၢ်အခိၣ်သကိးသကိးဒီး အီၤတဖၣ်မ့ၢ်ပှၤအခိၣ်လၢတၢ်ဘူၣ်ထီၣ်ဘါထီၣ်ယွၤဖဲဝ့ၢ်ကံးဘိၣ် န့ၣ်လီၤ.",
			"40": "<sup>40</sup> ကိးမုၢ်ဂီၤဒီးကိးမုၢ်ဟါဒဲးန့ၣ်, အဝဲသ့ၣ်ဘၣ်ဆိၣ်ကဲၤထီၣ် တၢ်လုၢ်တၢ်ပာ်တဖၣ်လၢတၢ်လုၢ်လီၢ်အဖီခိၣ်, တလီၤတူာ်လီၤကာ်ဘၣ်, ဒ်တၢ်ကွဲးလီၤပာ်အီၤလၢတၢ်သိၣ်တၢ်သီလၢယွၤဟ့ၣ်ပှၤအံၣ်စရ့ လးဖိတဖၣ်အပူၤအသိးန့ၣ်လီၤ.",
			"41": "<sup>41</sup> ဖဲန့ၣ်စီၤဟ့မၣ်ဒီးစီၤယဒူသူၣ်ဒီးပှၤအဂၤတဖၣ်လၢအဘၣ်တၢ်ဃု ထၢလီၤဆီအီၤလၢကသးဝံၣ်တၢ်စံးထီၣ်ပတြၢၤယွၤလၢအတၢ်အဲၣ် လီၤထူလီၤယိာ်အဃိန့ၣ်, အိၣ်ဝဲဒၣ်န့ၣ်လီၤ.",
			"42": "<sup>42</sup> စီၤဟ့မၣ်ဒီးစီၤယဒူသူၣ်မ့ၢ်စ့ၢ်ကီးပှၤအခိၣ်တဖၣ်လၢကွဲၤတ ဖၣ်, စှၢၢ်စှံးတဖၣ်, ဒီးတၢ်ဒ့တၢ်အူအပီးအလီအဂၤအဂီၢ်လၢအဘၣ်တၢ် ဒ့အီၤဖဲတၢ်သးဝံၣ်စံးထီၣ်ပတြၢၤဘၣ်တၢ်သးဝံၣ်အီၤအခါန့ၣ်လီၤ. စီၤယဒူသူၣ်အဒူၣ်ထၢဖိတဖၣ်န့ၣ်မ့ၢ်ပှၤအခိၣ်လၢတၢ်ပၢၤတြဲၤ တဖၣ်အဂီၢ်န့ၣ်လီၤ.",
			"43": "<sup>43</sup> အန့ၣ်ဝံၤဒီးပှၤကိးဂၤဒဲးက့ၤက့ၤဝဲဆူအဟံၣ်ဒၣ်ဝဲ, ဒီးစီၤဒၤဝံးက့ၤဆူအဟံၣ်လၢကအိၣ်သကိးဒီးအဟံၣ်ဖိဃီဖိ တစိၢ်တလီၢ်န့ၣ်လီၤ."
		},
		"17": {
			"1": "<sup>1</sup> ခဲအံၤစီၤပၤဒၤဝံးအိၣ်ဝဲဆိးဝဲလၢအနီပူၤန့ၣ်လီၤ. ဘၣ်မုၢ်တနံၤ, အဝဲမၤလိာ်ဝံနၤသၣ်ဒီးစံးဘၣ်အီၤ “ကွၢ်ကွၢ်ယဲ ယအိၣ်ယဆိးဖဲအံၤလၢဟံၣ်လၢတၢ်ဘှီအီၤလၢသ့ၣ်ဆှိအ့ရ့းအပူၤ လီၤ. မ့မ့ၢ်ယွၤအတၢ်အၢၣ်လီၤအီလီၤအတလါစီဆှံန့ၣ်ဘၣ်တၢ်ပာ်အီၤ လၢဒဲတဖျၢၣ်အပူၤန့ၣ်လီၤ.”",
			"2": "<sup>2</sup> စီၤနၤသၣ်စံးဆၢအီၤ, “မၤတၢ်လၢအအိၣ်လၢနသးပူၤန့ၣ်တက့ၢ်. အဂ့ၢ်ဒ်အံၤ, ကစၢ်ယွၤအိၣ်ဒီးနၤလီၤ.”",
			"3": "<sup>3</sup> ဘၣ်ဆၣ်လၢမုၢ်နၤအဝဲန့ၣ်, ကစၢ်ယွၤစံးဘၣ်စီၤနၤသၣ်,",
			"4": "<sup>4</sup> “လဲၤဒီးတဲဘၣ်ယခ့ယပှၤစီၤဒၤဝံးလၢယစံးဘၣ်အီၤလၢ, အဝဲတမ့ၢ်ပှၤတဂၤလၢကသူၣ်ထီၣ်တၢ်လုၢ်ဟံၣ်တဖျၢၣ်လၢယဂီၢ်လၢ ယကအိၣ်ကဆိးလၢအပူၤန့ၣ်ဘၣ်.",
			"5": "<sup>5</sup> စးထီၣ်လၢယမၤပူၤမၤဖျဲးအံၣ်စရ့လးအပှၤဂီၢ်မုၢ်လၢကီၢ်အဲၤ ကူပတူး, တုၤခဲအံၤန့ၣ်, ယတအိၣ်ဆိးတ့ၢ်လၢတၢ်လုၢ်ဟံၣ်တဖျၢၣ် အပူၤနီတစုဘၣ်. ထီဘိယအိၣ်ဆိးဒၣ်လၢဒဲတဖၣ်အပူၤဒီးသုးယလီၢ်လၢတၢ်လီၢ်တပူၤ ဘၣ်တပူၤန့ၣ်လီၤ.",
			"6": "<sup>6</sup> လၢယတၢ်လဲၤသကိးတၢ်ဒီးအံၣ်စရ့လးအပှၤဂီၢ်မုၢ်ဒီကတီၢ်အပူၤ န့ၣ်, ခိၣ်နၢ်လၢယဃုထၢပာ်လီၤတ့ၢ်အီၤတဖၣ်ယတသံ ကွၢ်တ့ၢ်အီၤလၢဘၣ်မနုၤအဝဲသ့ၣ်တဘှီထီၣ်န့ၢ်ယၤတၢ်လုၢ်ဟံၣ် တဖျၢၣ်လၢသ့ၣ်ဆှိးအ့ရ့းလဲၣ်န့ၣ်, နီတဂၤနီတစုဘၣ်.",
			"7": "<sup>7</sup> လၢတၢ်န့ၣ်အဃိတဲဘၣ်ယခ့ယပှၤစီၤဒၤဝံးလၢ, ယၤ, သ့တၢ်လၢာ်ကစၢ်ယွၤစံးဘၣ်အီၤလၢယကိးထီၣ်အီၤလၢတၢ်ကွၢ်ထွဲ သိလၢပျီတဖၣ်အပူၤဒီးဒုးကဲထီၣ်အီၤလၢပှၤပၢဘၣ်ယပှၤဂီၢ် မုၢ်အံၣ်စရ့လးန့ၣ်လီၤ.",
			"8": "<sup>8</sup> ယအိၣ်တ့ၢ်ဒီးအီၤဖဲအလဲၤတ့ၢ်တၢ်တပူၤလၢ်လၢ်ဒီးယမၤနၢၤန့ၢ် တ့ၢ်ကယဲၢ်အဒုၣ်အဒါခဲလၢာ်လၢအမဲာ်ညါန့ၣ်လီၤ. ယကဒုးဟူထီၣ်သါလီၤအမံၤထဲသိးခိၣ်နၢ်အဒိၣ်အထီတဖၣ်လၢဟီၣ် ခိၣ်ချၢအံၤန့ၣ်လီၤ.",
			"9": "<sup>9</sup> ယဃုထၢပာ်တ့ၢ်တၢ်လီၢ်တပူၤလၢယပှၤဂီၢ်မုၢ်အံၣ်စရ့လးဖိ အဂီၢ်ဒီးဒုးအိၣ်ဒုးဆိးအီၤဖဲန့ၣ်, ဖဲကအိၣ်ကဆိးဘၣ်ဝဲတအိၣ် လၢၤဘၣ်ဒီးတၢ်မၤနၢၤမၤပ့ၤအီၤန့ၣ်လီၤ. စးထီၣ်လၢအဝဲသ့ၣ်ဟဲနုာ်တ့ၢ်ဆူကီၢ်အံၤအပူၤန့ၣ်အဝဲသ့ၣ်ဘၣ် တၢ်ဒုးတ့ၢ်အီၤလၢပှၤမၤဆူၣ်မၤစိးတၢ်တဖၣ်, ဘၣ်ဆၣ်, တၢ်ဒ်သိးအံၤတမၤဘၣ်လၢၤကဒီးအသးဘၣ်.",
			"10": "<sup>10</sup> ဒ်ယဆီၣ်လီၤကွံာ်တ့ၢ်အဒုၣ်အဒါတဖၣ်ခဲလၢာ်, လၢစံၣ်ညီၣ်ကွီၢ်တဖၣ်လၢယဃုထၢအီၤလၢအဝဲသ့ၣ်အဖီခိၣ်အစိၤ အသိးန့ၣ်, ယအၢၣ်လီၤလၢယကမၤနၢၤကွံာ်အဝဲသ့ၣ်အဒုၣ်အဒါ ခဲလၢာ်ဒီးဟ့ၣ်ထံကီၢ်န့ၣ်ဆူအစၢၤအသွဲၣ်တဖၣ်လီၤ.",
			"11": "<sup>11</sup> တုၤအသံဒီးဘၣ်တၢ်ခူၣ်လီၤကွံာ်အီၤဃုာ်ဒီးအမိၢ်ပၢ်ဖံဖုလၢ ပျၢၤတဖၣ်န့ၣ်, ယကဒုးကဲထီၣ်အဖိခွါအကျါတဂၤလၢစီၤပၤဒီးဒုးအိၣ်ဂၢၢ်ဆိး ကျၢၤအဘီအမုၢ်န့ၣ်လီၤ.",
			"12": "<sup>12</sup> အဝဲကမ့ၢ်ပှၤတဂၤလၢကသူၣ်ထီၣ်ဘၣ်တၢ်လုၢ်ဟံၣ်တဖျၢၣ်လၢယဂီၢ်လီၤ. ဒီးသပှၢ်ကတၢၢ်ယကဒုးပၢထွဲအစၢၤအသွဲၣ်တဖၣ်လၢဘီမုၢ်န့ၣ်လီၤ စိၤလီၤထီလီၤ.",
			"13": "<sup>13</sup> ယကမ့ၢ်အပၢ်ဒီးအဝဲကမ့ၢ်ယဖိခွါန့ၣ်လီၤ. ယတထုးကွံာ်ဘၣ်ယတၢ်မၤစၢၤအီၤဒ်ယထုးကွံာ်ယတၢ်မၤစၢၤလၢစီၤ စီလူးအအိၣ်အသိး, ဒီးသုးကွံာ်တ့ၢ်အီၤဒ်သိးအဝဲကဲထီၣ်စီၤပၤကသ့န့ၣ်ဘၣ်.",
			"14": "<sup>14</sup> ယကပာ်အီၤလၢယပှၤဂီၢ်မုၢ်ဒီးယဘီယမုၢ်အခိၣ်လီၤစိၤလီၤထီ န့ၣ်လီၤ. အဝဲအလီၢ်ပစိာ်အကတၢၢ်တအိၣ်နီတဘျီဘၣ်န့ၣ်လီၤ.”",
			"15": "<sup>15</sup> စီၤနၤသၣ်တဲဘၣ်စီၤဒၤဝံး, တၢ်ခဲလၢာ်လၢကစၢ်ယွၤပာ်ဖျါထီၣ် န့ၢ်တ့ၢ်အီၤန့ၣ်လီၤ.",
			"16": "<sup>16</sup> တုၤနုၤတစုစီၤပၤစီၤဒၤဝံးလဲၤနုာ်ဆူဒဲစီဆှံလၢယွၤ အိၣ်ဝဲအပူၤ, ဆ့ၣ်နီၤဝဲဒီးဘါထုကဖၣ်တၢ်, “ယွၤ, ကစၢ်ယွၤဧၢ, ယၤမ့ၢ်ဂ့ၤ, ယပှၤဟံၣ်ဖိဃီဖိမ့ၢ်ဂ့ၤပတကြၢးဘၣ်ဒီးတၢ်လၢနမၤဘၣ်တ့ၢ်ပှၤန့ၣ်ဘၣ်.",
			"17": "<sup>17</sup> အန့ၣ်ဒၣ်လဲာ်, ခဲအံၤနမၤတၢ်အါန့ၢ်အန့ၣ်, နမၤတၢ်အၢၣ်လီၤအီလီၤတဖၣ်ဘၣ်ထွဲဒီးယစၢၤယသွဲၣ်တဖၣ်လၢနံၣ် လၢအကဟဲတဖၣ်အပူၤ, ဒီးနၤ, ယွၤ, ကစၢ်ယွၤဧၢ, နမၤဘၣ်တ့ၢ်ယၤဒ်ပှၤဖးဒိၣ်တဂၤအသိးန့ၣ်လီၤ.",
			"18": "<sup>18</sup> ယစံးအါထီၣ်နၤတၢ်မနုၤကသ့န့ၣ်လဲၣ်. နသ့ၣ်ညါယၤဂ့ၤဂ့ၤဘၣ်ဘၣ်, ဒီးအန့ၣ်ဒၣ်လဲာ်နမၤလၤမၤကပီၤယၤ, နခ့နပှၤန့ၣ်လီၤ.",
			"19": "<sup>19</sup> တၢ်န့ၣ်မ့ၢ်နတၢ်ဘၣ်နသးဒီးနတၢ်တိာ်လၢနကမၤတၢ်အံၤလၢယဂီၢ်ဒီး နကဒုးထံၣ်ယၤယခါဆူညါအတၢ်ဒိၣ်တၢ်မုၢ်န့ၣ်လီၤ.",
			"20": "<sup>20</sup> ယွၤဧၢ, ပှၤဒ်သိးနၤတအိၣ်နီတဂၤဘၣ်. ပသ့ၣ်ညါထီဘိလၢထဲနၤတဂၤဧိၤနမ့ၢ်ကစၢ်ယွၤန့ၣ်လီၤ.",
			"21": "<sup>21</sup> လၢဟီၣ်ခိၣ်ချၢအံၤပှၤဒ်သိးအံၣ်စရ့လးလၢနမၤပူၤဖျဲးအီၤ လၢတၢ်ကဲကုၢ်အပူၤဒ်သိးနကဒုးကဲထီၣ်အီၤလၢနပှၤဂီၢ်မုၢ်ဒၣ် နဲန့ၣ်တအိၣ်နီတကလုာ်ဘၣ်. တၢ်အဒိၣ်အမုၢ်ဒီးတၢ်လီၤလးတဖၣ်လၢနမၤလၢအဝဲသ့ၣ်အဂီၢ်န့ၣ်ရၤ လီၤနတၢ်မံၤဟူသၣ်ဖျါလၢဟီၣ်ခိၣ်ချၢန့ၣ်လီၤ. နမၤပူၤမၤဖျဲးနပှၤဂီၢ်မုၢ်လၢကီၢ်အဲၤကူပတူးဒီးဟီထီၣ်ဆိ ကွံာ်န့ၢ်အီၤပှၤကလုာ်အဂၤတဖၣ်ဖဲနပှၤဂီၢ်မုၢ်လဲၤထီၣ်ဝဲန့ၣ်လီၤ.",
			"22": "<sup>22</sup> နဒုးကဲထီၣ်တ့ၢ်အံၣ်စရ့လးလၢနပှၤဂီၢ်မုၢ်ဒၣ်နဲလီၤထူလီၤ ယိာ်, ဒီးနၤ, ယွၤဧၢ, နကဲထီၣ်အဝဲသ့ၣ်အကစၢ်ယွၤန့ၣ်လီၤ.",
			"23": "<sup>23</sup> ဒီးခဲအံၤ, ယွၤ, ကစၢ်ယွၤဧၢ, မၤလၢပှဲၤနတၢ်အၢၣ်လီၤကိးဆၢ ကတီၢ်ဒဲးလၢနမၤတ့ၢ်လၢယၤဒီးယစၢၤယသွဲၣ်တဖၣ်အဂီၢ်, ဒီးမၤတၢ်လၢနစံးလၢနကမၤန့ၣ်တက့ၢ်.",
			"24": "<sup>24</sup> နတၢ်မံၤဟူသၣ်ဖျါကဒိၣ်ဝဲ, ဒီးပှၤဂီၢ်မုၢ်ကစံးဝဲထီဘိလၢ, သ့တၢ်လၢာ်ယွၤအံၤမ့ၢ်ကစၢ်ယွၤလၢအံၣ်စရ့လးအဖီခိၣ်န့ၣ်လီၤ. ဒီးနကပာ်ကီၤယလီၢ်ပစိာ်ကိးဆၢကတီၢ်ဒဲးလီၤ.",
			"25": "<sup>25</sup> ယကစၢ်ယွၤဧၢ, ယအိၣ်ဒီးတၢ်သးဒူလၢယကဃ့ထုကဖၣ်တၢ်ထုကဖၣ်အံၤ ဆူနၤ, မ့ၢ်လၢနလီၣ်ဖျါထီၣ်တ့ၢ်တၢ်ခဲလၢာ်အံၤလၢယၤ, နခ့နပှၤ, ဒီးနတဲဘၣ်တ့ၢ်ယၤလၢနကဒုးကဲထီၣ်ယစၢၤယသွဲၣ်တဖၣ် လၢစီၤပၤတဖၣ်အဃိန့ၣ်လီၤ.",
			"26": "<sup>26</sup> နဲဒၣ်ယွၤဧၢ, နမ့ၢ်ကစၢ်ယွၤဒီးနမၤတ့ၢ်တၢ်အၢၣ်လီၤ, လီၤလးအံၤဒီးယၤန့ၣ်လီၤ.",
			"27": "<sup>27</sup> ယဃ့နၤလၢနကဆိၣ်ဂ့ၤယစၢၤယသွဲၣ်တဖၣ်, ဒ်သိးအဝဲသ့ၣ်ကသးခုထွဲဘၣ်လၢနတၢ်ကွၢ်မဲာ်အပူၤန့ၣ်လီၤ. နၤ, ယွၤဧၢ, နဆိၣ်ဂ့ၤတ့ၢ်အဝဲသ့ၣ်ဒီးနတၢ်ဆိၣ်ဂ့ၤကအိၣ်ဒီး အဝဲသ့ၣ်လီၤစိၤလီၤထီန့ၣ်လီၤ.”"
		},
		"18": {
			"1": "<sup>1</sup> တယံာ်အါအါဘၣ်အလီၢ်ခံန့ၣ်စီၤပၤဒၤဝံးဒုးကဒီးတၢ်ဒီးပှၤ ဖလ့ၡသးဖိတဖၣ်ဒီးမၤနၢၤကွံာ်အဝဲသ့ၣ်န့ၣ်လီၤ. အဝဲဟံးန့ၢ်ကွံာ်ဝ့ၢ်ကၤသးဒီးသဝီအိၣ်ဝးတရံးအီၤတဖၣ်လၢ အဝဲသ့ၣ်အတၢ်ပၢၤဃာ်အပူၤန့ၣ်လီၤ.",
			"2": "<sup>2</sup> အဝဲမၤနၢၤကွံာ်စ့ၢ်ကီးပှၤမိၤအးဖိတဖၣ်လၢအကဲထီၣ်ပှၤတဖၣ် လၢအပၢဘၣ်ဝဲ, ဒီးအဝဲသ့ၣ်ဘၣ်ဟ့ၣ်အီၤတၢ်ခိတၢ်သွဲတဖၣ်န့ၣ်လီၤ.",
			"3": "<sup>3</sup> မၤကဒီးစီၤဒၤဝံးဒုးကီၢ်စူၤရံအကီၢ်ဆၣ်စိဘၤအစီၤပၤဟး ဒၢ်ဧ့စ့ၢ်, ဘူးဒီးဝ့ၢ်ဃမါသး, မ့ၢ်လၢစီၤပၤဟးဒၢ်ဧ့စ့ၢ်ဂုာ်ကျဲးစၢး လၢကမၤန့ၢ်တၢ်လီၢ်ဖဲထံကျိဖရၤသးအထးခီလၢကပၢဘၣ်ဝဲအဂီၢ် အဃိန့ၣ်လီၤ.",
			"4": "<sup>4</sup> စီၤဒၤဝံးဖီၣ်န့ၢ်တ့ၢ်အလ့ၣ်ကဟၣ်အဆိ တကထိ, ပှၤသုးဖိလၢအဒိးကသ့ၣ် နွံကထိဂၤ, ပှၤသုးဖိလၢအဟးလၢအခီၣ် ခံကလး ဂၤန့ၣ်လီၤ. စီၤဒၤဝံးပာ်ဃးကသ့ၣ်လၢကလၢဝဲလၢလ့ၣ် ကဟၣ်တကယၤ အဂီၢ်, ဒီးကသ့ၣ်အိၣ်လီၤတဲာ်တဖၣ်န့ၣ်ပဲာ်တဲာ်ကွံာ်ဝဲ အခီၣ်ထူၣ်ခဲလၢာ်န့ၣ်လီၤ.",
			"5": "<sup>5</sup> ဖဲပှၤစူၤရံဖိတဖၣ်လၢဝ့ၢ်ဒၤမ့ၤစ့းဆှၢလီၤသုးမုၢ်တဖုလၢ ကမၤစၢၤစီၤပၤဟးဒၢ်ဧ့စ့ၢ်န့ၣ်, စီၤဒၤဝံးဒုးအီၤမၤသံကွံာ်ပှၤ ခံကလးခံကထိဂၤန့ၣ်လီၤ.",
			"6": "<sup>6</sup> အန့ၣ်ဒီးအဝဲပာ်လီၤသုးမုၢ်သူၣ်ဒဲအလီၢ်တဖၣ်လၢအဝဲသ့ၣ်အလီၢ် ကဝီၤပူၤ, ဒီးအဝဲသ့ၣ်ကဲထီၣ်ပှၤတဖၣ်လၢစီၤဒၤဝံးပၢဘၣ်အီၤဒီးအဝဲ သ့ၣ်ဘၣ်ဟ့ၣ်တၢ်ခိတၢ်သွဲတဖၣ်ဆူအီၤန့ၣ်လီၤ. ယွၤဟ့ၣ်စီၤဒၤဝံးလၢတၢ်မၤနၢၤလၢတၢ်လီၢ်ကိးပူၤဒဲးန့ၣ်လီၤ.",
			"7": "<sup>7</sup> စီၤဒၤဝံးဂုာ်မၤန့ၢ်ကတီၤထူတဖၣ်လၢစီၤပၤဟးဒၢ်ဧ့စ့ၢ် အပဒိၣ်တဖၣ်စိာ်ဝဲဒီးက့ၤစိာ်ဝဲဆူဝ့ၢ်ယရူၤၡလ့ၣ်န့ၣ်လီၤ.",
			"8": "<sup>8</sup> အဝဲဟံးန့ၢ်ကွံာ်စ့ၢ်ကီးတိၢ်ဘီအါအါကလဲာ်လၢဝ့ၢ်တံးဘဃး ဒီးဝ့ၢ်ကူၣ်တဖၣ်လၢစီၤပၤဟးဒၢ်ဧ့စ့ၢ်ပၢဘၣ်ဝဲအပူၤန့ၣ် လီၤ. (လၢခံက့ၤစီၤၡလိၤမိၤသူကွံာ်တိၢ်ဘီတဖၣ်အံၤလၢကမၤထံဒၢ ဖးဒိၣ်, ထူၣ်တဖၣ်ဒီးတၢ်အဃၢၤအဃိၢ်တိၢ်ဘီတဖၣ်လၢတၢ်လုၢ်ဟံၣ်အဂီၢ်န့ၣ် လီၤ.)",
			"9": "<sup>9</sup> ဝ့ၢ်ဃမါသးအစီၤပၤစီၤတိဧူၤနၢ်ဟူဝဲလၢစီၤဒၤဝံးမၤနၢၤ ကွံာ်စီၤပၤဟးဒၢ်ဧ့စ့ၢ်အသုးမုၢ်ဒီတဖုန့ၣ်လီၤ.",
			"10": "<sup>10</sup> လၢတၢ်န့ၣ်အဃိအဝဲဆှၢလီၤအဖိခွါစီၤဟဒိရၣ်လၢကလဲၤဆၢဂ့ၤ ဆၢဝါဒီးကတိၤဒိၣ်စီၤပၤဒၤဝံးလၢအတၢ်မၤနၢၤကွံာ်စီၤဟး ဒၢ်ဧ့စ့ၢ်အဃိန့ၣ်လီၤ. စီၤပၤတိဧူၤဒုးတ့ၢ်စီၤဟးဒၢ်ဧ့စ့ၢ်အါဘျီန့ၣ်လီၤ. စီၤဟဒိရၣ်ဟဲစိာ်န့ၢ်စီၤပၤဒၤဝံးလၢတၢ်ဟ့ၣ်ကနၢၤတဖၣ်လၢ အဘၣ်တၢ်မၤအီၤလၢထူစ့ဒီးတိၢ်ဘီန့ၣ်လီၤ.",
			"11": "<sup>11</sup> စီၤပၤဒၤဝံးပာ်စီဆှံတၢ်သ့ၣ်တဖၣ်န့ၣ်လၢတၢ်ကသူအီၤလၢတၢ် ဘူၣ်တၢ်ဘါအပူၤအဂီၢ်ဃုာ်ဒီးကျိၣ်ဧိၤစ့ဧိၤ, ထူဧိၤလွဲဧိၤလၢအဟံးန့ၢ်တ့ၢ်ဝဲလၢပှၤကလုာ်လၢအမၤနၢၤကွံာ် ဝဲလၢအမ့ၢ်, ပှၤအဒိၣ်ဖိ, ပှၤမိၤအးဖိ, ပှၤဧၣ်မိၣ်ဖိ, ပှၤဖလ့ၡသးဖိဒီးပှၤဧမၤလ့းဖိတဖၣ်အအိၣ်န့ၣ်လီၤ.",
			"12": "<sup>12</sup> နီၢ်စရူယၤအဖိခွါစီၤအဘံၡဲၤမၤနၢၤကွံာ်ပှၤအဒိၣ်ဖိတဖၣ် ဖဲကစၢၢ်ကဆူးအံသၣ်ဒီးမၤသံကွံာ်ပှၤ ၁၈၀၀၀ ဂၤန့ၣ်လီၤ.",
			"13": "<sup>13</sup> အဝဲသူၣ်ထီၣ်ဝဲသုးမုၢ်သူၣ်ဒဲအလီၢ်တဖၣ်လၢကီၢ်အဒိၣ်ဒီ တကီၢ်ညါဒီးပှၤဂီၢ်မုၢ်အိၣ်ဖဲန့ၣ်ကဲထီၣ်ပှၤတဖၣ်လၢစီၤပၤဒၤဝံး ပၢဘၣ်အီၤန့ၣ်လီၤ. ယွၤဟ့ၣ်စီၤဒၤဝံးလၢတၢ်မၤနၢၤလၢတၢ်လီၢ်ကိးပူၤဒဲးန့ၣ်လီၤ.",
			"14": "<sup>14</sup> စီၤဒၤဝံးပၢတ့ၢ်တၢ်လၢအံၣ်စရ့လးဒီကီၢ်ညါအဖီခိၣ်ဒီးမၤ လီၤတံၢ်ဝဲလၢအပှၤဂီၢ်မုၢ်တဖၣ်ဘၣ်တၢ်မၤအီၤဒ်အဂ့ၤဝဲဘၣ်ဝဲ ဒီးတီတီလိၤလိၤန့ၣ်လီၤ.",
			"15": "<sup>15</sup> စီၤအဘံၡဲၤအဒီပုၢ်ဝဲၢ်ခွါစီၤယိၤအာ်မ့ၢ်သုးခိၣ်ကျၢၢ်လၢ သုးမုၢ်အပူၤဒီးစီၤအဃံလူးအဖိခွါစီၤယဟိၡၤဖးမ့ၢ်ပှၤ ပၢၤတၢ်ကွဲးနီၣ်တဖၣ်အခိၣ်,",
			"16": "<sup>16</sup> စီၤအဃံတူာ်အဖိခွါစီၤစၤဒိးဒီးစီၤအ့ဘယၤသၢ်အဖိခွါစီၤ အဃံမ့လးမ့ၢ်ပှၤလုၢ်တၢ်အခိၣ်တဖၣ်, ဒီးစီၤၡၤဝၡၤမ့ၢ်ကွီၢ်ဘျီၣ် အပှၤကွဲးလံာ်ဒိၣ်လီၤ.",
			"17": "<sup>17</sup> စီၤယဟိယဒါအဖိခွါစီၤဘနါယၤမ့ၢ်ပှၤအခိၣ်တဂၤလၢအခိးစီၤ ဒၤဝံးအသးသမူဒီးစီၤပၤဒၤဝံးအဖိခွါတဖၣ်ဒိးန့ၢ်တ့ၢ်လီၢ် ဒိၣ်လၤထီတဖၣ်လၢအဝဲအတၢ်မၤအပူၤန့ၣ်လီၤ."
		},
		"19": {
			"1": "<sup>1</sup> တယံာ်အါအါဘၣ်အလီၢ်ခံန့ၣ်ပှၤဧၣ်မိၣ်ဖိအစီၤပၤနၤဃၣ်သံဝဲ ဒီးအဖိခွါစီၤဃၤနူၣ်ကဲထီၣ်စီၤပၤန့ၣ်လီၤ.",
			"2": "<sup>2</sup> စီၤပၤစီၤဒၤဝံးစံးဝဲဒၣ်, “ယကဘၣ်ပာ်ဖျါထီၣ်ယတၢ်ဒီသိၣ် ဒီမှံၤအတီဒီးစီၤဃၤနူၣ်ဒ်အဝဲအပၢ်စီၤနၤဃၣ်ဒီးယၤအသိး န့ၣ်လီၤ.” လၢတၢ်န့ၣ်အဃိစီၤဒၤဝံးဆှၢလီၤအပှၤစိာ်တၢ်ကစီၣ်တဖၣ်ဒ်သိး အကပာ်ဖျါထီၣ်အတၢ်သးအုးဃုာ်ဒီးအီၤန့ၣ်လီၤ. ဖဲအဝဲသ့ၣ်လဲၤတုၤဆူပှၤဧၣ်မိၣ်အကီၢ်ပူၤန့ၣ်, ဒီးလဲၤထံၣ်လိာ်အသးဒီးစီၤပၤစီၤဃၤနူၣ်န့ၣ်,",
			"3": "<sup>3</sup> ပှၤဧၣ်မိၣ်ဖိအခိၣ်အနၢ်တဖၣ်စံးဘၣ်စီၤပၤ, “မ့ၢ်နဆိကမိၣ်လၢစီၤဒၤဝံးဆှၢလီၤပှၤတဖၣ်အံၤဒ်သိးကပာ် ဖျါထီၣ်အတၢ်သးအုးဃုာ်ဒီးနၤလၢအကမၤလၤကပီၤနပၢ်အဂီၢ်န့ၣ် ဧါ. တမ့ၢ်ဘၣ်, အဝဲဆှၢလီၤအဝဲသ့ၣ်ဖဲအံၤ, ဒ်ပှၤကွၢ်ဟုၣ်ကွၢ်စုးတၢ်တဖၣ်အသိးလၢကဃုသ့ၣ်ညါထံကီၢ်ဒ်သိး ကမၤနၢၤဝဲအဂီၢ်န့ၣ်လီၤ.”",
			"4": "<sup>4</sup> စီၤဃၤနူၣ်ဖီၣ်န့ၢ်စီၤဒၤဝံးအပှၤစိာ်တၢ်ကစီၣ်တဖၣ်, ဒီးလူၤကွံာ်အဝဲသ့ၣ်အခၣ်ဆူၣ်, ဒီးကူးတဲာ်အဝဲသ့ၣ်အဆ့လၢအဖး ဖီဖဲအခံကိၢ်ဒီးပျၢ်ကွံာ်ဝဲဒၣ်လီၤ.",
			"5": "<sup>5</sup> အဝဲသ့ၣ်အမဲာ်ဆှးကဲာ်ဆိးလၢကက့ၤကဒါက့ၤဆူအဟံၣ်န့ၣ်လီၤ. တုၤစီၤဒၤဝံးနၢ်ဟူတၢ်လၢအမၤတ့ၢ်အသးန့ၣ်ဒီး, စီၤဒၤဝံးမၢပှၤလဲၤတဲဘၣ်အဝဲသ့ၣ်လၢ, ကအိၣ်ဝဲဖဲဝ့ၢ်ယရံၤ ဃိအပူၤဒီးသုတဟဲက့ၤတချုးလၢအခၣ်ဆူၣ်ထီၣ်ကဒါက့ၤဒံးတဂ့ၤ န့ၣ်လီၤ.",
			"6": "<sup>6</sup> စီၤပၤဃၤနူၣ်ဒီးပှၤဧၣ်မိၣ်ဖိသ့ၣ်တဖၣ်သ့ၣ်ညါဝဲဒၣ်လၢအဒုး ကဲထီၣ်ဘၣ်တ့ၢ်စီၤဒၤဝံးလၢအဝဲသ့ၣ်အဒုၣ်အဒါ, အဃိအဝဲသ့ၣ်ဟ့ၣ်လီၤစ့အကံကၢ်တကထိလၢကဒိလဲပာ်, လ့ၣ်ကဟၣ်ဒီးပှၤဒိးကသ့ၣ်သုးဖိတဖၣ်လၢကီၢ်မ့းစပတၤမံအထးခီ ဒီးလၢကီၢ်စူၤရံအကီၢ်ဆၣ်တဖၣ်လၢအမ့ၢ်ဝဲမၤကၤဒီးစိဘၤန့ၣ်လီၤ.",
			"7": "<sup>7</sup> လ့ၣ်ကဟၣ်လၢအဝဲသ့ၣ်ဒိးလဲဝဲအဆိ သၢကလးခံကထိ ဒီးကီၢ်ဆၣ်မၤကၤအစီၤပၤအသုးမုၢ်ဟဲဒီးသူၣ်ထီၣ်ဒဲဘူးဒီး ဝ့ၢ်မ့ဒဘၤန့ၣ်လီၤ. ပှၤဧၣ်မိၣ်ဖိတဖၣ်စ့ၢ်ကီးဟဲထီၣ်ဝဲလၢကယဲၢ်အဝ့ၢ်ခဲလၢာ်အပူၤ ဒီးအိၣ်ကတဲာ်ကတီၤအသးလၢတၢ်ဒုးအဂီၢ်န့ၣ်လီၤ.",
			"8": "<sup>8</sup> တုၤစီၤဒၤဝံးနၢ်ဟူတ့ၢ်တၢ်မၤအသးန့ၣ်ဒီးဆှၢလီၤစီၤယိၤ အာ်ဒီးအပှၤသုးမုၢ်ဒီတဖုန့ၣ်လီၤ.",
			"9": "<sup>9</sup> ပှၤဧၣ်မိၣ်ဖိသ့ၣ်တဖၣ်လဲၤထီၣ်ဒီးဟံးန့ၢ်အလီၢ်ဖဲအဝဲသ့ၣ် အဝ့ၢ်ခိၣ်ဝ့ၢ်ရးဘးအကျဲစၢၤ, ဒီးစီၤပၤတဖၣ်လၢအဟဲဒ်သိးကမၤစၢၤတၢ်န့ၣ်, ဟံးန့ၢ်အလီၢ်လၢတၢ်ပျီပူၤန့ၣ်လီၤ.",
			"10": "<sup>10</sup> စီၤယိၤအာ်ထံၣ်တ့ၢ်ဝဲလၢဒုၣ်ဒါအသုးဖိတဖၣ်ကဟဲထီၣ်ဒုးအီၤ လၢအမဲာ်ညါဒီးလၢအလီၢ်ခံအဃိအဝဲဃုထၢထီၣ်ပှၤအဂ့ၤကတၢၢ်တဖၣ် လၢအံၣ်စရ့လးအသုးဖိတဖၣ်အကျါဒီးပာ်အဝဲသ့ၣ်လၢတၢ်လီၢ်ဖဲ ပှၤစူၤရံဖိတဖၣ်အမဲာ်ညါန့ၣ်လီၤ.",
			"11": "<sup>11</sup> အဝဲပာ်လီၤအပှၤသုးဖိအိၣ်လီၤတဲာ်တ့ၢ်အဂၤတဖၣ်လၢအဒီပုၢ်ဝဲၢ် ခွါစီၤအဘံၡဲၤအတၢ်ပၢတၢ်ဆှၢအဖီလာ်, ဒီးအဝဲပာ်အဝဲသ့ၣ်လၢတၢ်လီၢ်ဖဲပှၤဧၣ်မိၣ်ဖိတဖၣ်အမဲာ်ညါန့ၣ် လီၤ.",
			"12": "<sup>12</sup> စီၤယိၤအာ်စံးဘၣ်အီၤ, “နမ့ၢ်ထံၣ်လၢပှၤစူၤရံဖိတဖၣ်မၤ နၢၤယၤဒီးဟဲမၤစၢၤယၤ, ဒီးပှၤဧၣ်မိၣ်ဖိတဖၣ်မ့ၢ်နၢၤနၤဒီးယက လဲၤဒီးမၤစၢၤနၤလီၤ.",
			"13": "<sup>13</sup> ပာ်ဆူၣ်နသးဒီးအိၣ်ဒီးတၢ်သူၣ်ဒူသးဒူတက့ၢ်. မ်ပကဒုးသကိးတၢ်ဆူၣ်ဆူၣ်လၢပပှၤဂီၢ်မုၢ်အဂီၢ်ဒီးလၢပကစၢ်ယွၤ အဝ့ၢ်တဖၣ်အဂီၢ်န့ၣ်တက့ၢ်. ဒီးမ်တၢ်ကမၤအသးဒ်ယွၤအတၢ်ဘၣ်အသးတက့ၢ်.”",
			"14": "<sup>14</sup> စီၤယိၤအာ်ဒီးအပှၤကညီတဖၣ်လဲၤထီၣ်လၢကဒုးတၢ်အဂီၢ်ဒီးပှၤ စူၤရံဖိတဖၣ်ထွးထီၣ်ဃ့ၢ်ကွံာ်ဝဲန့ၣ်လီၤ.",
			"15": "<sup>15</sup> တုၤပှၤဧၣ်မိၣ်ဖိတဖၣ်ထံၣ်ဘၣ်ဝဲလၢပှၤစူၤရံဖိတဖၣ်ထွးထီၣ် ဃ့ကွံာ်န့ၣ်, အဝဲသ့ၣ်စ့ၢ်ကီးထွးထီၣ်ဃ့ၢ်ကွံာ်လၢစီၤအဘံၡဲၤအအိၣ်ဒီးဂုၤ က့ၤအခံဆူဝ့ၢ်ပူၤန့ၣ်လီၤ. အန့ၣ်ဒီးစီၤယိၤအာ်က့ၤကဒါက့ၤဆူ ဝ့ၢ်ယရူၤၡလ့ၣ်န့ၣ်လီၤ.",
			"16": "<sup>16</sup> ပှၤစူၤရံဖိတဖၣ်သ့ၣ်ညါဝဲဒၣ်လၢအဝဲသ့ၣ်ဘၣ်တၢ်မၤနၢၤကွံာ် အီၤလၢပှၤအံၣ်စရ့လးဖိတဖၣ်လံအဃိ, အဝဲသ့ၣ်ဟဲကိးပှၤသုးဖိ တဖၣ်လၢကီၢ်စူၤရံအကီၢ်ဆၣ်တဖၣ်လၢအအိၣ်လၢထံကျိဖရၤသးအမုၢ် ထီၣ်, ဒီးပာ်လီၤအဝဲသ့ၣ်လၢကီၢ်ဆၣ်စိဘၤအစီၤပၤစီၤဟးဒၢ်ဧ့စ့ၢ် အပှၤသုးဖိအခိၣ်စီၤၡိဖးအတၢ်ပၢတၢ်ဆှၢအဖီလာ်န့ၣ်လီၤ.",
			"17": "<sup>17</sup> တုၤစီၤဒၤဝံးနၢ်ဟူတၢ်ဂ့ၢ်န့ၣ်အဝဲပာ်ဖှိၣ်ထီၣ်အံၣ်စရ့လးအသုးဖိ တဖၣ်ဒီးခီထံကျိယၢ်ဒ့ၢ်ဒီးပာ်လီၤအဝဲသ့ၣ်လၢတၢ်လီၢ်ဖဲ ပှၤစူၤရံဖိတဖၣ်အမဲာ်ညါန့ၣ်လီၤ.",
			"18": "<sup>18</sup> တၢ်ဒုးတၢ်ယၤစးထီၣ်, ဒီးအံၣ်စရ့လးသုးဖိတဖၣ်နီၣ်က့ၤပှၤ စူၤရံအသုးမုၢ်တုၤအဃၣ်ကွံာ်အသးန့ၣ်လီၤ. စီၤဒၤဝံးဒီးအပှၤကညီတဖၣ်မၤသံကွံာ်စူၤရံအပှၤနီၣ်လ့ၣ်ကဟၣ် နွံကထိဂၤပှၤသုးဖိလၢအဟးလၢအခီၣ် လွံၢ်ကလး ဂၤန့ၣ်လီၤ.",
			"19": "<sup>19</sup> တုၤစီၤပၤတဖၣ်လၢစီၤဟးဒၢ်ဧ့စ့ၢ်ပၢဘၣ်အီၤသ့ၣ်ညါဝဲဒၣ်, လၢအဘၣ်တၢ်မၤနၢၤအီၤလၢပှၤအံၣ်စရ့လးဖိတဖၣ်လံန့ၣ်, အဝဲသ့ၣ်မၤတၢ်ဃူတၢ်ဖိးဒီးစီၤဒၤဝံးဒီးကဲထီၣ်ပှၤလၢစီၤ ဒၤဝံးပၢဘၣ်အီၤန့ၣ်လီၤ. ပှၤစူၤရံဖိတဖၣ်အသးတအိၣ်လၢၤလၢကမၤစၢၤပှၤဧၣ်မိၣ်ဖိတဖၣ်နီ တစုလၢၤဘၣ်."
		},
		"20": {
			"1": "<sup>1</sup> လၢတၢ်မဲထီၣ်အကတီၢ်, ဖဲတၢ်ဆၢကတီၢ်လၢစီၤပၤတဖၣ်ညီနုၢ်လဲၤ ထီၣ်ဒုးတၢ်န့ၣ်, စီၤယိၤအာ်ဆှၢထီၣ်အသုးမုၢ်ဒီးလဲၤနုာ်ဒုးကီၢ်ဧၣ်မိၣ်န့ၣ်လီၤ. မ့မ့ၢ်စီၤပၤဒၤဝံးအိၣ်ဒၣ်လၢဝ့ၢ်ယရူၤၡလ့ၣ်န့ၣ်လီၤ. အဝဲသ့ၣ်ကဝီၤဃာ်ဝ့ၢ်ရးဘး, ဒုးအီၤ, ဒီးမၤဟးဂီၤကွံာ်အီၤန့ၣ်လီၤ.",
			"2": "<sup>2</sup> ပှၤဧၣ်မိၣ်ဖိအတၢ်ဂီၤမိလး (လၢဧ့ၤဘြံၤကျိာ်အဝဲသ့ၣ်အစီၤပၤ) အိၣ်ဒီးခိၣ်သလုးထူတဖျၢၣ်လၢအဃၢလီၤတယၢၢ်တကံကၢ်န့ၣ်လီၤ. လၢအလိၤအိၣ်ဝဲဒီးတၢ်မျၢ်တဖျၢၣ်လၢစီၤဒၤဝံးဟံးန့ၢ်ဝဲဒီး ပာ်နုာ်ဝဲလၢအခိၣ်သလုးပူၤန့ၣ်လီၤ. အဝဲဟံးန့ၢ်စ့ၢ်ကီးဝဲတၢ်ဂုာ်န့ၢ်အါအါကလဲာ်လၢဝ့ၢ်ပူၤန့ၣ်လီၤ.",
			"3": "<sup>3</sup> အဝဲဖီၣ်န့ၢ်ဝ့ၢ်အပှၤဂီၢ်မုၢ်ဒီးမၢအမၤတၢ်လၢထးဘူးတၢ်တဖၣ်, ထးကြဲတဖၣ်ဒီးကွါတဖၣ်န့ၣ်လီၤ. ပှၤဂီၢ်မုၢ်လၢကယဲၢ်ပှၤဧၣ်မိၣ်ဖိအဝ့ၢ်အဂၤတဖၣ်အပူၤန့ၣ်, မၤဝဲဒ်န့ၣ်အသိးတမံၤဃီန့ၣ်လီၤ. အန့ၣ်ဝံၤဒီးအဝဲဒီးအပှၤတဖၣ်ဟဲက့ၤကဒါက့ၤဆူဝ့ၢ်ယရူၤၡလ့ၣ်န့ၣ်လီၤ.",
			"4": "<sup>4</sup> လၢခံန့ၣ်တၢ်ဒုးတၢ်ယၤမၤကဒီးအသးဒီးပှၤဖလ့ၡသးဖိတဖၣ် ဖဲဝ့ၢ်က့စ့ၢ်န့ၣ်လီၤ. ဒီးတၢ်အံၤမၤအသးဖဲပှၤဃူၡသးဖိစီၤစၤဘကဲ မၤသံပှၤနီၢ်ဒိၣ်နီၢ်သွါတဂၤလၢအမံၤမ့ၢ်စီၤစးဖဲၤဒီးပှၤ ဖလ့ၡသးဖိတဖၣ်ဘၣ်တၢ်မၤနၢၤကွံာ်အီၤန့ၣ်လီၤ.",
			"5": "<sup>5</sup> တၢ်ဒုးတၢ်ယၤအဂၤတဘျီအိၣ်ထီၣ်ကဒီးဝဲဒီးပှၤဖလ့ၡသးဖိတ ဖၣ်, ဒီးစီၤယၤအံၢ်အဖိခွါစီၤအ့လဃၤနၣ်မၤသံကွံာ်ပှၤကံးတံး ဖိလၢဝ့ၢ်ကၤသးစီၤကၤလယၤအဒီပုၢ်ဝဲၢ်ခွါစီၤလၤဃမံလၢအဘီ အိၣ်ဒီးအတိၢ်လီၤဂာ်ဒီးပှၤထါထၣ်ဖိအနီၣ်ဘိန့ၣ်လီၤ.",
			"6": "<sup>6</sup> တၢ်ဒုးတၢ်ယၤအဂၤတဘျီအိၣ်ထီၣ်ကဒီးဝဲလၢဝ့ၢ်ကၤသးအပူၤဖဲ ပှၤနီၢ်ဒိၣ်နီၢ်သွါတဂၤလၢအစုတခီစုာ်စုာ်အိၣ်ဒီးအစုမုၢ်ဃု ဘိ, ဒီးအခီၣ်တခီစုာ်စုာ်အိၣ်ဒီးအခီၣ်မုၢ်ဃုဘိန့ၣ်လီၤ. အဝဲမ့ၢ်ပှၤတဂၤလၢအဟဲလီၤစၢၤလီၤသွဲၣ်လၢပှၤနီၢ်ဒိၣ်နီၢ်သွါ လၢပျၢၤတဖၣ်န့ၣ်လီၤ.",
			"7": "<sup>7</sup> အဝဲကတိၤဆါပှၤအံၣ်စရ့လးဖိတဖၣ်လၢတၢ်ကတိၤဆဲးအဲးအဃိစီၤ ဒၤဝံးအဒီပုၢ်ဝဲၢ်စီၤၡံမၤအဖိခွါစီၤယိနၤသၣ်မၤသံကွံာ်အီၤန့ၣ်လီၤ.",
			"8": "<sup>8</sup> ပှၤသၢဂၤလၢအဘၣ်တၢ်မၤသံကွံာ်အီၤလၢစီၤဒၤဝံးဒီးအပှၤသ့ၣ် တဖၣ်အံၤ, မ့ၢ်ပှၤတဖၣ်လၢအဟဲလီၤစၢၤလီၤသွဲၣ်လၢပှၤနီၢ်ဒိၣ်နီၢ်ထီတဖၣ် လၢဝ့ၢ်ကၤသးန့ၣ်လီၤ."
		},
		"21": {
			"1": "<sup>1</sup> မုၣ်ကီၤလံၢ်အဲၣ်ဒိးဒုးလီၤဘၣ်တၢ်ကိၢ်တၢ်ဂီၤတမံၤလၢအံၣ်စရ့ လးအပှၤဂီၢ်မုၢ်အလိၤအဃိအဝဲထိၣ်ဂဲၤစီၤဒၤဝံးအသးလၢကထၢပှၤ ထံဖိကီၢ်ဖိအနီၣ်ဂံၢ်ဒီးမၤတၢ်ဆဲးလီၤမံၤန့ၣ်လီၤ.",
			"2": "<sup>2</sup> စီၤဒၤဝံးဟ့ၣ်လီၤအကလုၢ်ဆူစီၤယိၤအာ်ဒီးသုးခိၣ်သုးနၢ် အဂၤတဖၣ်ဒီးစံးဝဲ, “လဲၤတၢ်သကုၤကီၢ်အံၣ်စရ့လးဒီဘ့ၣ်စးထီၣ်လၢဝ့ၢ်ဘ့ၤၡဘၤ တုၤဆူဝ့ၢ်ဒၣ်ဒီးဂံၢ်ပှၤကညီအနီၣ်ဂံၢ်တက့ၢ်. ယသးအိၣ်သ့ၣ်ညါပှၤအိၣ်ထဲလဲၣ်န့ၣ်လီၤ.”",
			"3": "<sup>3</sup> စီၤယိၤအာ်စံးဆၢအီၤ, “မ်ယွၤမၤအါထီၣ်အံၣ်စရ့လးအပှၤ ဂီၢ်မုၢ်အနီၣ်ဂံၢ်အစးတကယၤအါန့ၢ်ဒံးခဲအံၤအါအါဂီၢ်ဂီၢ် န့ၣ်တက့ၢ်. ကစၢ်စီၤပၤဧၢ, အဝဲသ့ၣ်ခဲလၢာ်မ့ၢ်ဒၣ်နခ့နပှၤတဖၣ်လီၤ. ဘၣ်မနုၤလၢနသးအိၣ်မၤတၢ်အံၤဒီးဒုးကဲထီၣ်ပှၤဒီတကလုာ်လၢ ပှၤမၤကမၣ်တၢ်န့ၣ်လဲၣ်.”",
			"4": "<sup>4</sup> ဘၣ်ဆၣ်စီၤပၤဒုးစူၢ်စီၤယိၤအာ်လၢတၢ်ဟ့ၣ်လီၤတၢ်ကလုၢ်န့ၣ် လီၤ. စီၤယိၤအာ်ဟးထီၣ်, လဲၤတၢ်သကုၤကီၢ်အံၣ်စရ့လးဒီဘ့ၣ်ညါ, ဝံၤဒီးဟဲက့ၤကဒါက့ၤဆူဝ့ၢ်ယရူၤၡလ့ၣ်န့ၣ်လီၤ.",
			"5": "<sup>5</sup> အဝဲပာ်ဖျါန့ၢ်ဆူစီၤပၤဒၤဝံးလၢပှၤပိာ်ခွါလၢအမၤတၢ်လၢ သုးအပူၤသ့အတၢ်ဂံၢ်ခဲလၢာ်မ့ၢ်ဝဲ, ပှၤအဂၤ ဆံတကလီၢ် လၢအံၣ်စရ့လးအပူၤဒီးအဂၤ လွံၢ်ကလီၢ်နွံကလး လၢယူဒၤအပူၤန့ၣ်လီၤ.",
			"6": "<sup>6</sup> မ့ၢ်လၢစီၤယိၤအာ်တဘၣ်သူၣ်ဘၣ်သးထွဲစီၤပၤအတၢ်ဟ့ၣ်လီၤအကလုၢ် ဘၣ်အဃိ, အဝဲတထၢဘၣ်ပှၤကညီအနီၣ်ဂံၢ်လၢပှၤလ့ၤဝံဒီးပှၤဘံၣ်ယၤမံၣ်ဖိ အဒူၣ်တဖၣ်အပူၤနီတဂၤဘၣ်န့ၣ်လီၤ.",
			"7": "<sup>7</sup> တၢ်လၢအမၤတ့ၢ်အသးအံၤကစၢ်ယွၤတဘၣ်အသးဘၣ်အဃိ စံၣ်ညီၣ်တ့ၢ်အံၣ်စရ့လးန့ၣ်လီၤ.",
			"8": "<sup>8</sup> စီၤဒၤဝံးစံးဘၣ်ကစၢ်ယွၤ, “ယမၤဘၣ်တ့ၢ်တၢ်ဒဲးဘးလီၤပျံၤ လီၤဖုးတမံၤခီဖျိတၢ်မၤအံၤန့ၣ်လီၤ. ဝံသးစူၤပျၢ်ယတၢ်ကမၣ်တက့ၢ်. ယမၤဘၣ်တၢ်ဒ်ပှၤဟးဂီၤဖိတဂၤအသိးန့ၣ်လီၤ.”",
			"9": "<sup>9</sup> အန့ၣ်ဒီး, ယွၤစံးဘၣ်စီၤဒၤဝံးအဝံ စီၤကး, “လဲၤဒီးတဲဘၣ်စီၤဒၤဝံးလၢယဟ့ၣ်အီၤတၢ်သၢမံၤလၢကဘၣ်ဃု ထၢဝဲထဲတမံၤန့ၣ်လီၤ. တၢ်လၢအဃုထၢဝဲတမံၤန့ၣ်, ယကမၤလီၤ.”",
			"11": "<sup>11</sup> စီၤကးလဲၤဆူစီၤဒၤဝံးအအိၣ်, တဲဘၣ်အီၤတၢ်လၢယွၤစံးတ့ၢ် ဝဲဒီးသံကွၢ်အီၤ, “နကဃုထၢဖဲလဲၣ်တမံၤလဲၣ်.",
			"12": "<sup>12</sup> တၢ်သၣ်ဝံၤလီၤဒိကအိၣ်ဝဲသၢနံၣ်ဧါ. မ့တမ့ၢ်နကဃ့ၢ်ကွံာ်လၢနဒုၣ်နဒါအသုးမုၢ်တဖၣ်အတၢ်လူၤနၤသၢလါ ဧါ. မ့တမ့ၢ်ယွၤကဘၣ်ထီဒါနၤသၢသီလၢအနးဒီးဒုးအိၣ်ထီၣ်တၢ်သံသ တြိာ်တမံၤကမၤအသးလၢကီၢ်ပူၤခီဖျိ သူအကလူးလၢကမၤသံတၢ်လၢကီၢ်အံၣ်စရ့လးသကုၤန့ၣ်ဧါ. ယကဘၣ်က့ၤဟ့ၣ်ယွၤတၢ်စံးဆၢမနုၤတမံၤလဲၣ်.”",
			"13": "<sup>13</sup> စီၤဒၤဝံးစံးဆၢစီၤကး, “တၢ်အံၤမ့ၢ်တၢ်ဃုထၢအကီတမံၤလၢ ယဂီၢ်န့ၣ်လီၤ. ယတအဲၣ်ဒိးလၢပှၤကညီကစံၣ်ညီၣ်ယၤန့ၣ်ဘၣ်. မ်ယွၤအနီၢ်ကစၢ်ဒၣ်ဝဲကမ့ၢ်ပှၤတဂၤလၢကစံၣ်ညီၣ်ယၤန့ၣ်တက့ၢ်. အဂ့ၢ်ဒ်အံၤအဝဲမ့ၢ်ယွၤလၢအသးကညီၤတၢ်န့ၣ်လီၤ.”",
			"14": "<sup>14</sup> လၢတၢ်န့ၣ်, အဃိယွၤဆှၢလီၤတၢ်သံသတြိာ်လၢအံၣ်စရ့လးအပှၤဂီၢ် မုၢ်အလိၤ, ဒီးပှၤသံဝဲ နွံကလး ဂၤလၢအဝဲသ့ၣ်အကျါန့ၣ်လီၤ.",
			"15": "<sup>15</sup> အန့ၣ်ဒီးအဝဲဆှၢလီၤကလူးတဂၤလၢကမၤဟးဂီၤကွံာ်ဝ့ၢ်ယရူၤ ၡလ့ၣ်န့ၣ်လီၤ. ဘၣ်ဆၣ်အဝဲလဲလိာ်ကွံာ်အတၢ်ပာ်လီၤအသးဒီးစံးဘၣ်ကလူးန့ၣ်, “ဆိကတီၢ်တက့ၢ်. ဘၣ်လံ.” ကလူးန့ၣ်ဆၢထၢၣ်ဝဲဖဲပှၤယဘူၣ်ဖိစီၤအၤရနၤအကြဲၢ်ပူၤန့ၣ်လီၤ.",
			"16": "<sup>16</sup> စီၤဒၤဝံးထံၣ်တ့ၢ်ကလူးန့ၣ်ဂဲၤဆၢထၢၣ်လၢမူခိၣ်ဒီးဟီၣ်ခိၣ် အဘၢၣ်စၢၤ, စိာ်ဒီးနးလၢအစုပူၤ, အိၣ်ကတဲာ်ကတီၤအသးလၢကမၤဟးဂီၤဝ့ၢ်ယရူၤၡလ့ၣ်န့ၣ်လီၤ. တုၤနုၤတစုစီၤဒၤဝံးဒီးပှၤဂီၢ်မုၢ်အခိၣ်အနၢ်တဖၣ်, အဝဲသ့ၣ်ကိးဂၤဒဲးကူသိးဝဲထၢၣ်တၢ်ကံးယာ်ဒီး, သကုးလီၤအသးအိၣ်ဒီးအမဲာ်သၣ်တဖၣ်လၢအကျးလီၤအသးလၢဟီၣ်ခိၣ် လိၤန့ၣ်လီၤ.",
			"17": "<sup>17</sup> စီၤဒၤဝံးဘါထုကဖၣ်တၢ်ဒီးစံးဝဲ, “ကစၢ်ယွၤဧၢ, ယမ့ၢ်ပှၤတဂၤလၢအမၤကမၣ်တ့ၢ်တၢ်န့ၣ်လီၤ. ယမ့ၢ်ပှၤတဂၤလၢအဟ့ၣ်လီၤတ့ၢ်အကလုၢ်လၢတၢ်ကထၢဒီးကွဲးနီၣ်ပှၤ ကညီအနီၣ်ဂံၢ်န့ၣ်လီၤ. ပှၤဂီၢ်မုၢ်အံၤမ့ၢ်ဒၣ်သိတဖုလီၤ. အဝဲသ့ၣ်မၤကမၣ်တ့ၢ်တၢ်မနုၤလဲၣ်. ယွၤ, ယကစၢ်ဧၢ, စံၣ်ညီၣ်ယၤဒီးယပှၤဟံၣ်ဖိဃီဖိတဖၣ်န့ၣ်တက့ၢ်. ဒီးပျဲပူၤဖျဲးနပှၤဂီၢ်မုၢ်အံၤတက့ၢ်.”",
			"18": "<sup>18</sup> ယွၤအကလူးန့ၣ်တဲဘၣ်စီၤကးလၢကမၤလိာ်စီၤဒၤဝံးဒ်သိးကလဲၤ ဒီးသူၣ်ထီၣ်တၢ်လုၢ်လီၢ်တခါလၢယွၤအဂီၢ်ဖဲစီၤအၤရနၤအကြဲၢ် ပူၤန့ၣ်လီၤ.",
			"19": "<sup>19</sup> စီၤဒၤဝံးစူၢ်ယွၤအတၢ်မၤလိာ်ဒီးလဲၤဝဲဒ်စီၤကးတဲဘၣ်တ့ၢ် အီၤအသိးန့ၣ်လီၤ.",
			"20": "<sup>20</sup> ဖဲန့ၣ်, လၢတၢ်ကြဲၢ်ဘုအလီၢ်န့ၣ်စီၤအၤရနၤဒီးအဖိခွါလွံၢ် ဂၤကြဲၢ်ဘုဒီးဖဲအဝဲသ့ၣ်ထံၣ်ကလူးန့ၣ်, ဖိခွါတဖၣ်ဃ့ၢ်ဒီးအိၣ်ခူ သူၣ်ဝဲန့ၣ်လီၤ.",
			"21": "<sup>21</sup> တုၤစီၤအၤရနၤထံၣ်ဘၣ်စီၤပၤဒၤဝံးဟဲသုးဘူးအသးန့ၣ်ဒီး အဝဲဟးထီၣ်လၢကြဲၢ်ဘုအလီၢ်ဒီးသကုးလီၤအသးအိၣ်ဒီးအမဲာ်သၣ် လၢအကျးလီၤအသးလၢဟီၣ်ခိၣ်လိၤန့ၣ်လီၤ.",
			"22": "<sup>22</sup> စီၤဒၤဝံးစံးဘၣ်အီၤ, “ဆါန့ၢ်ယၤနကြဲၢ်တၢ်အလီၢ်ဒ်သိး ယကသူၣ်ထီၣ်တၢ်လုၢ်လီၢ်တခါလၢယွၤအဂီၢ်ကသ့ဝဲဒ်သိးကဆိကတီၢ်တၢ် သံသတြိာ်အဂီၢ်န့ၣ်တက့ၢ်. ယကဟ့ၣ်နၤလၢအပှ့ၤအလၢအပှဲၤန့ၣ်လီၤ.”",
			"23": "<sup>23</sup> စီၤအၤရနၤစံးဝဲ, “တၢ်ဒိၣ်ကစၢ်စီၤပၤဧၢ, ဟံးန့ၢ်အီၤဒီးမၤတၢ်လၢအဘၣ်နသးတမံၤလၢ်လၢ်န့ၣ်တက့ၢ်. ဖဲအံၤဂီၤဘုၣ်ဂီၤဖံးတဖၣ်အံၤအိၣ်ဝဲလၢတၢ်ကဆူးကဲၤအီၤဒ် တၢ်လုၢ်တၢ်ပာ်တမံၤလၢတၢ်လုၢ်လီၢ်အဖီခိၣ်, ဒီးအအံၤမ့ၢ်နီၣ်တီၢ်ဘုတဖၣ်လၢနကသူအီၤဒ်သ့ၣ်မုၣ်အသိး, ဒီးဘုကၠူၣ်တဖၣ်လၢနကဟ့ၣ်ထီၣ်အီၤဒ်တၢ်လုၢ်တၢ်ပာ်တမံၤအသိး အဂီၢ်န့ၣ်လီၤ. ယဟ့ၣ်လီၤနၤတၢ်တဖၣ်အံၤခဲလၢာ်လီၤ.”",
			"24": "<sup>24</sup> ဘၣ်ဆၣ်စီၤပၤစံးဆၢဝဲ, “တမ့ၢ်ဘၣ်. ယကဟ့ၣ်နၤအပှ့ၤအလၢအပှဲၤ န့ၣ်လီၤ. ယတဟ့ၣ်ဘၣ်တၢ်လၢအဘၣ်ဃးဒီးနၤ, တၢ်လၢယတဟ့ၣ်ဘၣ်အပှ့ၤနီတမံၤ, ဒ်တၢ်လုၢ်တမံၤအသိးဆူယွၤန့ၣ် ဘၣ်.",
			"25": "<sup>25</sup> ဒီးအဝဲဟ့ၣ်စီၤအၤရနၤလၢတီကါထူအဘ့ၣ်ဃုကယၤလၢကြဲၢ်အလီၢ် န့ၣ်အဂီၢ်လီၤ.",
			"26": "<sup>26</sup> အဝဲသူၣ်ထီၣ်တၢ်လုၢ်လီၢ်တခါလၢယွၤအဂီၢ်ဖဲန့ၣ်, ဒီးဆူးကဲၤတၢ်လုၢ်မ့ၣ်အူတဖၣ်ဒီးတၢ်လုၢ်မၤဃူမၤဖိးတဖၣ် န့ၣ်လီၤ. အဝဲဘါထုကဖၣ်တၢ်ဒီးယွၤစံးဆၢအီၤခီဖျိတၢ်ဆှၢလီၤမ့ၣ်အူ လၢမူခိၣ်ဒ်သိးကအီၣ်ကွံာ်တၢ်လုၢ်တဖၣ်လၢအအိၣ်လၢတၢ်လုၢ်လီၢ် အဖီခိၣ်န့ၣ်လီၤ.",
			"27": "<sup>27</sup> ယွၤတဲဘၣ်ကလူးန့ၣ်လၢကထုးက့ၤအနးဒီးဒၢနုာ်က့ၤဆူ အတြိးပူၤဒီးကလူးန့ၣ်စူၢ်အီၤလီၤ.",
			"28": "<sup>28</sup> ခီဖျိတၢ်အံၤန့ၣ်စီၤဒၤဝံးထံၣ်တ့ၢ်ဝဲလၢယွၤစံးဆၢတ့ၢ် အတၢ်ထုကဖၣ်အဃိ, အဝဲလုၢ်တၢ်လုၢ်တၢ်ပာ်တဖၣ်လၢတၢ်လုၢ်လီၢ်အဖီခိၣ်ဖဲစီၤအၤရနၤ အကြဲၢ်ပူၤန့ၣ်လီၤ.",
			"29": "<sup>29</sup> ဖဲဆၢကတီၢ်အံၤန့ၣ်, ဒဲစီဆှံလၢကစၢ်ယွၤအိၣ်ဝဲဆိးဝဲလၢအ ပူၤ, လၢစီၤမိၤၡ့ဘှီထီၣ်တ့ၢ်ဝဲလၢပှၢ်မုၢ်ကနၢအပူၤ, ဒီးတၢ်လုၢ်လီၢ်လၢတၢ်လုၢ်တၢ်ပာ်တဖၣ်ဘၣ်တၢ်ဆိၣ်ကဲၤထီၣ်အီၤလၢ အဖီခိၣ်န့ၣ်အိၣ်ဒံးဒၣ်လၢတၢ်ဘူၣ်ထီၣ်ဘါထီၣ်အလီၢ်လၢဝ့ၢ်ကံး ဘိၣ်န့ၣ်လီၤ.",
			"30": "<sup>30</sup> ဘၣ်ဆၣ်ဒီး, လၢတၢ်ဘူၣ်ထီၣ်ဘါထီၣ်ကစၢ်ယွၤအဂီၢ်, စီၤဒၤဝံးလဲၤဆူန့ၣ်တသ့ဘၣ်, မ့ၢ်လၢအပျံၤဘၣ်တ့ၢ်ယွၤအကလူး အနးအဃိန့ၣ်လီၤ."
		},
		"22": {
			"1": "<sup>1</sup> လၢတၢ်န့ၣ်အဃိစီၤဒၤဝံးစံးဝဲ, “တၢ်အံၤမ့ၢ်တၢ်လီၢ်ဖဲယွၤ, ကစၢ်ယွၤအတၢ်လုၢ်ဟံၣ်ကအိၣ်ဝဲန့ၣ်လီၤ. အအံၤမ့ၢ်တၢ်လုၢ်လီၢ်ဖဲအံၣ်စရ့လးအပှၤဂီၢ်မုၢ်ကဆူး ကဲၤထီၣ်တၢ်လုၢ်မ့ၣ်အူတဖၣ်န့ၣ်လီၤ.”",
			"2": "<sup>2</sup> စီၤပၤစီၤဒၤဝံးဟ့ၣ်လီၤတ့ၢ်အကလုၢ်ဒ်သိးပှၤတခီဘီမုၢ်ဖိ ခဲလၢာ်လၢအအိၣ်ဝဲဆိးဝဲလၢကီၢ်အံၣ်စရ့လးအပူၤကအိၣ်ဖှိၣ်ရိ ဖှိၣ်, ဒီးပာ်အဝဲသ့ၣ်လၢကမၤတၢ်အဂီၢ်န့ၣ်လီၤ. အဝဲသ့ၣ်တနီၤဘၣ်ကူး တဲာ်လၢၢ်တဖၣ်ဒ်သိးကအိၣ်ကတဲာ်ကတီၤအသးလၢတၢ်သူၣ်ထီၣ်တၢ်လုၢ် ဟံၣ်အဂီၢ်န့ၣ်လီၤ.",
			"3": "<sup>3</sup> အဝဲဟ့ၣ်လီၤထးဂီၢ်မုၢ်ဂီၢ်ပၤလၢတၢ်ကဒုးကဲထီၣ်ထးပနဲာ်ဖိ တဖၣ်ဒီးထးတံာ်ဃးတၢ်တဖၣ်လၢတြဲၤသ့ၣ်တဖၣ်အဂီၢ်, ဒီးတိၢ်ဘီအါအါကလဲာ်တုၤပှၤစီၤအဃၢတသ့နီတဂၤဘၣ်န့ၣ်လီၤ.",
			"4": "<sup>4</sup> အဝဲအိၣ်စ့ၢ်ကီးဒီးပှၤဂီၢ်မုၢ်လၢဝ့ၢ်ထါယၢၣ်ဒီးကီၢ်စံဒိၣ် တဖၣ်လၢအဟဲစိာ်န့ၢ်အီၤသ့ၣ်ဆှိအ့ရ့းအကျီၣ်ဖးဒိၣ်တဖၣ်အါအါ ဂီၢ်ဂီၢ်န့ၣ်လီၤ.",
			"5": "<sup>5</sup> စီၤဒၤဝံးဆိကမိၣ်ထီၣ်ဝဲ, “တၢ်လုၢ်ဟံၣ်လၢယဖိခွါစီၤၡလိၤမိၤကသူၣ်ထီၣ်န့ၣ်, ကဘၣ်လီၤဘီလီၤမုၢ်ဒီးမံၤဟူသၣ်ဖျါလၢဟီၣ်ခိၣ်ဒီဘ့ၣ်ညါလီၤ. ဘၣ်ဆၣ်အဝဲအသးစၢ်ဒံး, ဒီးအတၢ်လဲၤခီဖျိ စှၤဒံးမးန့ၣ်လီၤ. လၢတၢ်န့ၣ်အဃိ, ယကဘၣ်ကတဲာ်ကတီၤဆိတၢ် တဖၣ်လၢတၢ်န့ၣ်အဂီၢ်လီၤ.” သတးဒီးတချုးလၢအဝဲသံဒံးဘၣ်န့ၣ်, စီၤဒၤဝံးကတဲာ်ကတီၤပာ်စၢၤတၢ်ပီးတၢ်လီအါအါဂီၢ်ဂီၢ်န့ၣ်လီၤ.",
			"6": "<sup>6</sup> အဝဲမၢပှၤကိးန့ၢ်အီၤအဖိခွါစီၤၡလိၤမိၤဒီးမၤလိာ်တ့ၢ် အီၤလၢကသူၣ်ထီၣ်တၢ်လုၢ်ဟံၣ်တဖျၢၣ်လၢယွၤ, အံၣ်စရ့လးအကစၢ်ယွၤအဂီၢ်န့ၣ်လီၤ.",
			"7": "<sup>7</sup> စီၤဒၤဝံးစံးဘၣ်အီၤ, “ယဖိခွါဧၢ, ယအဲၣ်ဒိးသူၣ်ထီၣ်တ့ၢ် တၢ်လုၢ်ဟံၣ်တဖၣ်လၢတၢ်မၤလၤကပီၤယွၤ, ယကစၢ်ယွၤအဂီၢ်န့ၣ်လီၤ.",
			"8": "<sup>8</sup> ဘၣ်ဆၣ်ကစၢ်ယွၤတဲဘၣ်တ့ၢ်ယၤလၢယမၤသံတ့ၢ်ဘၣ်ပှၤဂီၢ်မုၢ်အါမး ဒီးဒုးတၢ်ဒုးတၢ်ယၤအါမးန့ၣ်လီၤ. သတးဒီး, လၢကယဲၢ်တၢ်သွံၣ်လၢယလူလီၤတ့ၢ်ဘၣ်အီၤတဖၣ်အဃိအဝဲ တပျဲဘၣ်ယသူၣ်ထီၣ်တၢ်လုၢ်ဟံၣ်တဖျၢၣ်လၢအဂီၢ်ဘၣ်န့ၣ်လီၤ.",
			"9": "<sup>9</sup> ဘၣ်ဆၣ်ဒီး, အဝဲမၤတ့ၢ်တၢ်အၢၣ်လီၤတမံၤဒီးယၤလီၤ. အဝဲစံးဘၣ်ယၤလၢယကအိၣ်ဒီးယဖိခွါတဂၤ, လၢအကပၢတၢ်လၢတၢ်ဃူ တၢ်ဖိးအပူၤ, မ့ၢ်လၢသါကဟ့ၣ်အီၤတၢ်ဃူတၢ်ဖိးဒီးအဒုၣ်အဒါ တဖၣ်ခဲလၢာ်အဃိန့ၣ်လီၤ. အဝဲအမံၤကမ့ၢ်စီၤၡလိၤမိၤ, မ့ၢ်လၢဖဲအဝဲပၢဘၣ်တၢ်အကတီၢ်န့ၣ် သါကဟ့ၣ်အံၣ်စရ့လးလၢတၢ်ဃူတၢ်ဖိးဒီးတၢ်ဘံၣ်တၢ်ဘၢအဃိန့ၣ် လီၤ.",
			"10": "<sup>10</sup> အဝဲကသူၣ်ထီၣ်တၢ်လုၢ်ဟံၣ်တဖျၢၣ်လၢသါဂီၢ်န့ၣ်လီၤ. အဝဲကမ့ၢ်သါဖိခွါဒီးသါကမ့ၢ်အပၢ်န့ၣ်လီၤ. အဝဲအစၢၤအသွဲၣ်ကပၢအံၣ်စရ့လးအဘီအမုၢ်လီၤစိၤလီၤထီ န့ၣ်လီၤ.”",
			"11": "<sup>11</sup> စီၤဒၤဝံးစံးထွဲကဒီးဝဲ, “ခဲကနံၣ်အံၤယဖိခွါဧၢ, မ်ယွၤ, နကစၢ်ယွၤအိၣ်ဒီးနၤ, ဒီးမ်အဝဲတီဒီးအတၢ်အၢၣ်လီၤ လၢကဟ့ၣ်နၤတၢ်မၤနၢၤလၢတၢ်သူၣ်ထီၣ်တၢ်လုၢ်ဟံၣ်တဖျၢၣ်လၢအဂီၢ် န့ၣ်တက့ၢ်.",
			"12": "<sup>12</sup> ဒီးမ်ယွၤ, နကစၢ်ယွၤဟ့ၣ်နၤသးအတၢ်ထံၣ်ဒီးတၢ်ကူၣ်သ့ ဒ်သိးနကပၢကီၢ်အံၣ်စရ့လးဒ်အဝဲအတၢ်သိၣ်တၢ်သီလၢအဟ့ၣ်လီၤပှၤ ယူဒၤဖိအသိးန့ၣ်တက့ၢ်.",
			"13": "<sup>13</sup> နမ့ၢ်စူၢ်ကယဲၢ်တၢ်စူၢ်တၢ်နာ်အတၢ်သိၣ်တၢ်သီတဖၣ်လၢယွၤဟ့ၣ်လီၤ စီၤမိၤၡ့လၢကီၢ်အံၣ်စရ့လးအဂီၢ်ဒီးနကအိၣ်ဒီးတၢ်မၤနၢၤ န့ၣ်လီၤ. ပာ်လီၤနသးကျၢၤမုဆှုအိၣ်ဒီးတၢ်နာ်န့ၢ်လီၤနသးတက့ၢ်. ဒီးမ်နသုတပျဲတၢ်မၤပျံၤမၤဖုးနၤနီတမံၤတဂ့ၤ.",
			"14": "<sup>14</sup> လၢယွၤအတၢ်လုၢ်ဟံၣ်အဂီၢ်န့ၣ်, လၢယတၢ်ကျဲးစၢးဒၣ်ယဲ အဃိ, ယပာ်ဖှိၣ်ပာ်စၢၤထူအဃၢလီၤတယၢၢ်အါန့ၢ်ဒံးအကံကၢ် တကလီၢ်ဒီးစ့အဃၢလီၤတယၢၢ်အါန့ၢ်ဒံးအကံကၢ်တကကွဲၢ်လၢတၢ် ကသူအီၤလၢတၢ်ဘှီထီၣ်အဂီၢ်လီၤ. လၢတၢ်န့ၣ်အမဲာ်ညါ, တိၢ်ဘီဒီးထးလၢတၢ်စီၤအဃၢတသ့ဘၣ်, အိၣ်စ့ၢ်ကီးဝဲလီၤ. ယအိၣ်ကတဲာ်ကတီၤပာ်စ့ၢ်ကီးသ့ၣ်ဒီးလၢၢ်တဖၣ်, ဘၣ်ဆၣ်နကဘၣ်မၤန့ၢ်အါထီၣ်ဒီးအီၤန့ၣ်လီၤ.",
			"15": "<sup>15</sup> နအိၣ်ဒီးပှၤမၤတၢ်ဖိအါဂၤန့ၣ်လီၤ. ပှၤတဖၣ်အိၣ်ဝဲလၢတၢ်ခူၣ်လၢၢ်အလီၢ်တဖၣ်, ဒီးပှၤမၤတၢ်လၢလၢၢ် သ့တဖၣ်အိၣ်ဝဲ, ပှၤမၤတၢ်လၢသ့ၣ်",
			"16": "<sup>16</sup> ဒီးဒ်န့ၣ်အသိး, ပှၤမၤတၢ်အဂၤအကလုာ်ကလုာ်သ့ဂီၢ်မုၢ်ဂီၢ်ပၤ အိၣ်ဝဲလၢကမၤတၢ်လၢထူ, လၢစ့, လၢတိၢ်ဘီဒီးလၢထးန့ၣ်လီၤ. ခဲကနံၣ်အံၤစးထီၣ်တၢ်မၤတက့ၢ်. ဒီးမ်ယွၤအိၣ်ဒီးနၤတက့ၢ်.”",
			"17": "<sup>17</sup> စီၤဒၤဝံးဟ့ၣ်လီၤတ့ၢ်အကလုၢ်ဆူအံၣ်စရ့လးအပှၤခိၣ်ပှၤနၢ်တဖၣ် ဒ်သိးကမၤစၢၤစီၤၡလိၤမိၤအဂီၢ်န့ၣ်လီၤ.",
			"18": "<sup>18</sup> အဝဲစံးဝဲ, “ယွၤ, သုကစၢ်ယွၤအိၣ်ဒီးသုဒီးဟ့ၣ်လီၤသုလၢ တၢ်ဃူတၢ်ဖိးကိးကပၤဒဲးန့ၣ်လီၤ. အဝဲပျဲယမၤနၢၤကွံာ်ပှၤဂီၢ်မုၢ်ခဲလၢာ်လၢညီနုၢ်အိၣ်ဆိးဖဲ ထံကီၢ်အံၤအပူၤဒီးခဲကနံၣ်အံၤအဝဲသ့ၣ်ကဲထီၣ်ပှၤတဖၣ်လၢသု, ဒီးသုကစၢ်ယွၤပၢဘၣ်အီၤန့ၣ်လီၤ.",
			"19": "<sup>19</sup> ခဲကနံၣ်အံၤ, မၤယွၤသုကစၢ်ယွၤအတၢ်မၤလၢသုသးဒီဖျၢၣ်ညါ ဒီးသုသူၣ်ကံၢ်သးလဲန့ၣ်တက့ၢ်. စးထီၣ်သူၣ်ထီၣ်ယွၤအတၢ်လုၢ်ဟံၣ်ဒ်သိးသုပာ်ယွၤအတၢ်အၢၣ်လီၤ အီလီၤအတလါစီဆှံဒီးကယဲၢ်တၢ်အဃၢၤအဃိၢ်စီဆှံလၢအဘၣ်တၢ်သူ အီၤလၢတၢ်ဘူၣ်ထီၣ်ဘါထီၣ်အီၤအဂီၢ်တဖၣ်, လၢအပူၤကသ့ဝဲန့ၣ်တက့ၢ်.”"
		},
		"23": {
			"1": "<sup>1</sup> ဖဲစီၤဒၤဝံးအသးပှၢ်ထီၣ်နးမးန့ၣ်အဝဲဒုးကဲထီၣ်အဖိခွါ စီၤၡလိၤမိၤလၢအံၣ်စရ့လးအစီၤပၤန့ၣ်လီၤ.",
			"2": "<sup>2</sup> စီၤပၤဒၤဝံးဒုးအိၣ်ဖှိၣ်ရိဖှိၣ်ကယဲၢ်ပှၤအံၣ်စရ့လးအခိၣ် အနၢ်ခဲလၢာ်ဒီးကယဲၢ်ပှၤလုၢ်တၢ်အခိၣ်ဒီးပှၤလ့ၤဝံဖိတဖၣ်ခဲ လၢာ်န့ၣ်လီၤ.",
			"3": "<sup>3</sup> အဝဲမၤတၢ်ဂံၢ်ဒီးတၢ်ဆဲးလီၤကယဲၢ်ပှၤလ့ၤဝံဖိပိာ်ခွါတဖၣ် လၢအသးအိၣ်သၢဆံဒီးဆူအဖီခိၣ်ခဲလၢာ်အမံၤန့ၣ်လီၤ. ပှၤအတၢ်ဂံၢ်ခဲလၢာ်မ့ၢ်ဝဲပှၤ သၢကလးဃိးကထိဂၤန့ၣ်လီၤ.",
			"4": "<sup>4</sup> စီၤပၤဃုထၢပာ်လီၤတ့ၢ်ပှၤ ခံကလးလွံၢ်ကထိ ဂၤလၢကပၢဆှၢယွၤအတၢ်လုၢ်ဟံၣ်အတၢ်မၤအဂီၢ်, ပှၤဃုကထိဂၤလၢကပၢၤဃာ်တၢ်ကွဲးနီၣ်တဖၣ်ဒီးကမ့ၢ်ပှၤစံၣ်ညီၣ်ကွီၢ်တဖၣ်အဂီၢ်,",
			"5": "<sup>5</sup> ပှၤ လွံၢ်ကထိ ဂၤလၢကပၢၤပဲတြီ, ဒီးပှၤလွံၢ်ကထိ ဂၤလၢကစံးထီၣ်ပတြၢၤယွၤအိၣ်ဒီးတၢ်သူၣ်ဝံၣ်သးဆၢအပီးအလီ တဖၣ်လၢအဘၣ်တၢ်ဟ့ၣ်အီၤလၢစီၤပၤ, လၢတၢ်ကွၢ်စိအံၤအဂီၢ်န့ၣ်လီၤ.",
			"6": "<sup>6</sup> စီၤဒၤဝံးနီၤဖးလီၤပှၤလ့ၤဝံဖိတဖၣ်ဆူပှၤသၢကရူၢ်, ဒ်အဒူၣ်ထၢဒၣ်ဝဲအသိးလၢအမ့ၢ်က့ရၡိၣ်အဒူၣ်, ကဃးအဒူၣ်ဒီးမရၤရံၤအဒူၣ်န့ၣ်လီၤ.",
			"7": "<sup>7</sup> စီၤက့ရၡိၣ်အိၣ်ဒီးအဖိခွါခံဂၤလၢအမ့ၢ်ဝဲ, စီၤလၤဒၣ်ဒီးစီၤၡံမံၤန့ၣ်လီၤ.",
			"8": "<sup>8</sup> စီၤလၤဒၣ်အိၣ်ဒီးအဖိခွါသၢဂၤလၢအမ့ၢ်ဝဲစီၤယဃံအ့လး, စီၤစ့သၣ်ဒီးစီၤယိၤအ့လး,",
			"9": "<sup>9</sup> လၢအမ့ၢ်ဒူၣ်ထၢတဖၣ်အခိၣ်လၢအဟဲလီၤစၢၤလီၤသွဲၣ်လၢစီၤလၤဒၣ် န့ၣ်လီၤ. (စီၤၡံမံၤအိၣ်ဒီးအဖိခွါသၢဂၤလၢအမ့ၢ်ဝဲ, စီၤၡလိမံး, စီၤဃစံၤအ့လးဒီးစီၤဃၤရၣ်န့ၣ်လီၤ.)",
			"10": "<sup>10</sup> စီၤၡံမံၤအိၣ်ဒီးအဖိခွါလွံၢ်ဂၤဒီးဒ်အသးအနံၣ်အလါအပှၢ် အစၢ်အသိးန့ၣ်မ့ၢ်ဝဲ, စီၤယၤဃး, စီၤစံနၤ, စီၤယဧူၡးဒီး",
			"11": "<sup>11</sup> စီၤဘရံဧၤန့ၣ်လီၤ. စီၤယဧူၡးဒီးစီၤဘရံဧၤတအိၣ်ဒီးအစၢၤ အသွဲၣ်အါအါဂီၢ်ဂီၢ်ဘၣ်. လၢတၢ်န့ၣ်အဃိအဝဲသ့ၣ်ဘၣ်တၢ်ဂံၢ်အီၤဒ်ပှၤတဒူၣ်တထၢအသိးန့ၣ် လီၤ.",
			"12": "<sup>12</sup> စီၤကဃးအိၣ်ဒီးအဖိခွါလွံၢ်ဂၤလၢအမ့ၢ်ဝဲ, စီၤဧၤမရၣ်, စီၤယံးစဟၢ်, စီၤဃ့ဘြိၣ်ဒီးစီၤဧူးစံၤအ့လးန့ၣ်လီၤ.",
			"13": "<sup>13</sup> အဝဲအဖိဝဲၢ်ကိစီၤဧၤမရၣ်န့ၣ်မ့ၢ်စီၤအၤဟရိၣ်ဒီးစီၤမိၤၡ့ အပၢ်န့ၣ်လီၤ. (စီၤအၤဟရိၣ်ဒီးအစၢၤအသွဲၣ်တဖၣ်ဘၣ်တၢ်ပာ်အီၤလီၤဆီဒ်သိး ကမ့ၢ်ပှၤအဒိၣ်လၢတၢ်ကွၢ်ထွဲတၢ်စီဆှံအဃၢၤအဃိာ်တဖၣ်အဂီၢ်လီၤ စိၤလီၤထီ, ဒီးကဘၣ်ဆူးကဲၤတၢ်နၢမူ လၢတၢ်ဘူၣ်ထီၣ်ဘါထီၣ်ယွၤအပူၤ, လၢကမၤယွၤအတၢ်ဒီးကဆိၣ်ဂ့ၤ ပှၤဂီၢ်မုၢ်လၢအဝဲအမံၤအပူၤအဂီၢ်န့ၣ်လီၤ.",
			"14": "<sup>14</sup> ဘၣ်ဆၣ်, ကစၢ်ယွၤအပှၤကညီစီၤမိၤၡ့အဖိခွါတဖၣ်ကဘၣ်တၢ်ဂံၢ်ဃုာ် အီၤလၢပှၤလ့ၤဝံဖိတဖၣ်အကျါန့ၣ်လီၤ.)",
			"15": "<sup>15</sup> စီၤမိၤၡ့အိၣ်ဒီးအဖိခွါခံဂၤလၢအမ့ၢ်ဝဲ, စီၤက့ရၡိၣ်ဒီးစီၤအလၤဧစၢ်န့ၣ်လီၤ.",
			"16": "<sup>16</sup> ပှၤအခိၣ်လၢစီၤက့ရၡိၣ်အဖိခွါတဖၣ်အကျါမ့ၢ်ဝဲစီၤၡဘူၤအ့လးန့ၣ်လီၤ.",
			"17": "<sup>17</sup> စီၤအလၤဧစၢ်အိၣ်ဒီးအဖိခွါထဲတဂၤဧိၤလၢအမ့ၢ်ဝဲစီၤရဃါဘ ယၤ, ဘၣ်ဆၣ်စီၤရဃါဘယၤအိၣ်ဒီးအစၢၤအသွဲၣ်အါမးန့ၣ်လီၤ.",
			"18": "<sup>18</sup> စီၤကဃးအဖိခွါခံဂၤတဂၤလၢအမ့ၢ်စီၤယံးစဟၢ်အိၣ်ဒီးအဖိ ခွါတဂၤလၢအမ့ၢ်စီၤၡလိမံးပှၤအခိၣ်လၢဒူၣ်ထၢအပူၤန့ၣ်လီၤ.",
			"19": "<sup>19</sup> စီၤကဃးအဖိခွါသၢဂၤတဂၤ, စီၤဃ့ဘြိၣ်န့ၣ်အိၣ်ဒီးအဖိခွါ လွံၢ်ဂၤလၢအမ့ၢ်ဝဲစီၤယရံယၤ, စီၤအမၤရယၤ, စီၤယၤဃစံၤအ့လးဒီးစီၤယကၤမၣ်န့ၣ်လီၤ.",
			"20": "<sup>20</sup> စီၤကဃးအဖိခွါလွံၢ်ဂၤတဂၤစီၤဧူးစံအ့လး, အိၣ်ဒီးအဖိခွါခံဂၤလၢအမ့ၢ်ဝဲစီၤမံၤကါဒီးစီၤယၡံယၤ န့ၣ်လီၤ.",
			"21": "<sup>21</sup> စီၤမရၤရံအိၣ်ဒီးအဖိခွါခံဂၤလၢအမ့ၢ်ဝဲစီၤမးဃၤလံၤ ဒီးစီၤမူၡံၤန့ၣ်လီၤ. စီၤမးဃၤလံၤအိၣ်စ့ၢ်ကီးဒီးအဖိခွါခံဂၤလၢအမ့ၢ်ဝဲ, စီၤအလၤဧစၢ်ဒီးစီၤကံၣ်,",
			"22": "<sup>22</sup> ဘၣ်ဆၣ်စီၤအလၤဧစၢ်သံဝဲဒီးအဖိပိာ်ခွါတအိၣ်ဘၣ်နီတဂၤဘၣ်, အိၣ်ဒၣ်ထဲအဖိမုၣ်တဖၣ်ဧိၤန့ၣ်လီၤ. အဖိမုၣ်တဖၣ်ဟံးန့ၢ်အတခွါတဖၣ်လၢအမ့ၢ်စီၤကံၣ်အဖိခွါတဖၣ် န့ၣ်လီၤ.",
			"23": "<sup>23</sup> စီၤမရၤရံၤအဖိခွါခံဂၤတဂၤစီၤမူၡံၤအိၣ်ဒီးအဖိခွါသၢဂၤလၢအမ့ၢ်ဝဲ, စီၤမးဃၤလံၤ, စီၤဧ့ဒ့ၢ်ဒီးစီၤယရံမိးန့ၣ်လီၤ.",
			"24": "<sup>24</sup> ပှၤသ့ၣ်တဖၣ်အံၤမ့ၢ်စီၤလ့ၤဝံအစၢၤအသွဲၣ်တဖၣ်ဒ်အဒူၣ်ထၢတဖၣ် ဒီးအဟံၣ်ဖိဃီဖိတဖၣ်အိၣ်ဝဲအသိး, ဒီးအဝဲသ့ၣ်ကိးဂၤဒဲးဘၣ်တၢ်ထၢဒီးကွဲးနီၣ်အမံၤဒ်အအိၣ်ဝဲ အသိးန့ၣ်လီၤ. အဝဲအစၢၤအသွဲၣ်တဖၣ်လၢအသးအိၣ်အနံၣ်ခံဆံဒီးအါန့ၢ်အန့ၣ်တဂၤ ဘၣ်တဂၤစုာ်စုာ်အိၣ်ဒီးအမူအဒါလၢအလီၤဘၣ်အီၤတဂၤတမံၤလၢ ယွၤအတၢ်လုၢ်ဟံၣ်အပူၤန့ၣ်လီၤ.",
			"25": "<sup>25</sup> စီၤဒၤဝံးစံးဝဲ, “ယွၤ, အံၣ်စရ့လးအကစၢ်ယွၤဟ့ၣ်တ့ၢ်တၢ်ဃူ တၢ်ဖိးဆူအပှၤဂီၢ်မုၢ်, ဒီးအဝဲအနီၢ်ကစၢ်ဒၣ်ဝဲကအိၣ်ဝဲဆိးဝဲ လၢဝ့ၢ်ယရူၤၡလ့ၣ်အပူၤလီၤစိၤလီၤထီန့ၣ်လီၤ.",
			"26": "<sup>26</sup> လၢတၢ်န့ၣ်အဃိ, အလီၢ်တအိၣ်လၢၤနီတဘျီလၢပှၤလ့ၤဝံဖိ တဖၣ်တဘၣ်စိာ်လၢၤဒဲစီဆှံလၢယွၤအိၣ်ဝဲဆိးဝဲဒီးတၢ်အဃၢၤ အဃိာ်လၢတၢ်သူအီၤလၢတၢ်ဘူၣ်တၢ်ဘါအပူၤန့ၣ်ဘၣ်.”",
			"27": "<sup>27</sup> ဒိးသန့ၤထီၣ်အသးလၢစီၤဒၤဝံးအတၢ်နဲၣ်ကျဲၤလၢခံကတၢၢ်တဖၣ် အဖီခိၣ်န့ၣ်, ကယဲၢ်ပှၤလ့ၤဝံဖိခဲလၢာ်ဘၣ်တၢ်ထၢဒီးကွဲးနီၣ်အမံၤလၢတၢ်မၤ အဂီၢ်ဖဲအဝဲသ့ၣ်အသးပှဲၤထီၣ်အနံၣ်ခံဆံန့ၣ်,",
			"28": "<sup>28</sup> ဒီးဘၣ်တၢ်ဟ့ၣ်မူဟ့ၣ်ဒါအီၤ, မူဒါဒ်လၢလာ်တဖၣ်အံၤ, လၢကမၤစၢၤပှၤလုၢ်တၢ်အခိၣ်တဖၣ်လၢအဟဲလီၤစၢၤလီၤသွဲၣ်လၢစီၤ အၤဟရိၣ်လၢတၢ်ဘူၣ်ထီၣ်ဘါထီၣ်လၢယွၤအတၢ်လုၢ်ဟံၣ်အပူၤအဂီၢ်, လၢကကွၢ်ထွဲအဂၢၤတဖၣ်ဒီးအဒၢးသ့ၣ်တဖၣ်, ဒီးကပၢၤဃာ်ကယဲၢ်တၢ်တမံၤလၢ်လၢ်လၢအစီဆှံန့ၣ်ဒ်သိးသု တဘၣ်တၢ်မၤတကဆှီအီၤတဂ့ၤ,",
			"29": "<sup>29</sup> ဒ်သိးကဟံးန့ၢ်မူဒါလၢကိၣ်လၢကဘၣ်တၢ်လုၢ်ထီၣ်အီၤဆူ ကစၢ်ယွၤအအိၣ်, ကိၣ်ကမူၣ်လၢအဘၣ်တၢ်သူအီၤလၢတၢ်လုၢ်မၤဘူၣ် တဖၣ်အဂီၢ်, ကိၣ်ဘ့ၣ်ဘၣ်တဖၣ်လၢတအိၣ်ဒီးကိၣ်မံၣ်အဂီၢ်, တၢ်လုၢ်မၤဘူၣ်တဖၣ်လၢတၢ်ကုၢ်အီၤအဂီၢ်ဒီးကိၣ်ကမူၣ်လၢအဘၣ်တၢ် ဃါဃုာ်အီၤဒီးသ့ၣ်စၤယံးအသိအဂီၢ်, လၢတၢ်စီၤဒီးတၢ်ထိၣ်မ့ၢ်ဂ့ၤဃီၣ်မ့ၢ်ဂ့ၤတၢ်ဟ့ၣ်ဆူအတၢ်လုၢ် တၢ်ပာ်တဖၣ်အဂီၢ်,",
			"30": "<sup>30</sup> ဒီးလၢတၢ်စံးထီၣ်ပတြၢၤဒီးတၢ်မၤလၤကပီၤယွၤကိးမုၢ်ဂီၤ ဒီးကိးမုၢ်ဟါအဂီၢ်,",
			"31": "<sup>31</sup> ဒီးဖဲတၢ်လုၢ်မၤဘူၣ်ဆူယွၤတဖၣ်, ဘၣ်တၢ်ဆူးကဲၤအီၤလၢမုၢ် အိၣ်ဘှံးနံၤ, ဒီးလါထီၣ်သီအမူးဒီးမူးအဂၤတဖၣ်အဂီၢ်အခါန့ၣ်လီၤ. တၢ်သိၣ်တၢ်ဘျၢလၢတၢ်ဘူၣ်ထီၣ်ဘါထီၣ်ယွၤကိးကတီၢ်ဒဲးအတၢ်မၤ အဂီၢ်ဘၣ်တၢ်ပာ်လီၤအီၤလီၤတံၢ်လီၤဆဲးန့ၣ်လီၤ. ပှၤလ့ၤဝံဖိတဖၣ်ဘၣ်တၢ်ဟ့ၣ်မူဟ့ၣ်ဒါအီၤလၢတၢ်ဘူၣ်ထီၣ်ဘါ ထီၣ်ယွၤကိးဆၢကိးကတီၢ်ဒဲးအဂီၢ်န့ၣ်လီၤ.",
			"32": "<sup>32</sup> အဝဲသ့ၣ်ဘၣ်တၢ်ဟ့ၣ်မူဟ့ၣ်ဒါအီၤလၢကအံးထွဲကွၢ်ထွဲယွၤအဒဲ စီဆှံလၢယွၤအိၣ်ဝဲ, ဒီးယွၤအတၢ်လုၢ်ဟံၣ်, ဒီးကဘၣ်မၤစၢၤအဝဲသ့ၣ်အဘူးအတံၢ်တဖၣ်, ပှၤလုၢ်တၢ်အခိၣ်တဖၣ်လၢအဟဲလီၤစၢၤလီၤသွဲၣ်လၢစီၤအၤဟရိၣ်လၢ တၢ်ဘူၣ်တၢ်ဘါလၢတၢ်လုၢ်ဟံၣ်ပူၤန့ၣ်လီၤ."
		},
		"24": {
			"1": "<sup>1</sup> အအံၤမ့ၢ်ကရူၢ်တဖၣ်လၢစီၤအၤဟရိၣ်အစၢၤအသွဲၣ်တဖၣ်ဘၣ်ထွဲဝဲန့ၣ်လီၤ. ဒီးစီၤအၤဟရိၣ်အိၣ်ဒီးအဖိခွါလွံၢ်ဂၤ, စီၤနၤဒာ်, စီၤအဘံဟူၤ, စီၤအလၤဧစၢ်ဒီးစီၤအံသမၢ်န့ၣ်လီၤ.",
			"2": "<sup>2</sup> စီၤနၤဒာ်ဒီးစီၤအဘံဟူၤသံတ့ၢ်လၢအပၢ်အမဲာ်ညါဒီးအစၢၤ အသွဲၣ်တအိၣ်ဘၣ်န့ၣ်လီၤ. လၢတၢ်န့ၣ်အဃိအဝဲသ့ၣ်အဒီပုၢ်ဝဲၢ်ခွါစီၤအလၤဧစၢ်ဒီးစီၤအံ သမၢ်ကဲထီၣ်ပှၤလုၢ်တၢ်အခိၣ်တဖၣ်န့ၣ်လီၤ.",
			"3": "<sup>3</sup> စီၤဒၤဝံးကရၢကရိထီၣ်စီၤအၤဟရိၣ်အစၢၤအသွဲၣ်တဖၣ်ဆူ ကရူၢ်တဖၣ်, ဒ်အမူအဒါတဖၣ်အိၣ်ဝဲအသိးန့ၣ်လီၤ. အဝဲဘၣ်တၢ်မၤစၢၤအီၤလၢတၢ်မၤအံၤအဂီၢ်လၢစီၤစၤဒိး, စီၤအလၤဧစၢ်အစၢၤအသွဲၣ်တဂၤ, စီၤအဃံၤမ့လ့း, စီၤအံသမၢ်အစၢၤအသွဲၣ်တဂၤန့ၣ်လီၤ.",
			"4": "<sup>4</sup> စီၤအလၤဧစၢ်အစၢၤအသွဲၣ်တဖၣ်ဘၣ်တၢ်ကရၢကရိထီၣ်အီၤဆူပှၤတဆံ ဃုကရူၢ်ဒီးစီၤအံသမၢ်အစၢၤအသွဲၣ်တဖၣ်ဘၣ်တၢ်ကရၢကရိထီၣ်အီၤ ဆူပှၤဃိးကရူၢ်န့ၣ်လီၤ. တၢ်အံၤဘၣ်တၢ်မၤအီၤမ့ၢ်လၢဟံၣ်ဖိဃီဖိအခိၣ်ပိာ်ခွါတဖၣ်အိၣ် လၢစီၤအလၤဧစၢ်အစၢၤအသွဲၣ်တဖၣ်အကျါအဃိန့ၣ်လီၤ.",
			"5": "<sup>5</sup> မ့ၢ်လၢယွၤအတၢ်လုၢ်ဟံၣ်အပဒိၣ်ပပှၢ်တဖၣ်ဒီးသူၣ်ဂ့ၢ်သးကျိၤ အခိၣ်အနၢ်တဖၣ်, အိၣ်ဝဲလၢစီၤအလၤဧစၢ်မ့ၢ်ဂ့ၤ, စီၤအံသမၢ်မ့ၢ်ဂ့ၤအစၢၤအသွဲၣ်တဖၣ်အကျါအဃိ, မူဒါတဖၣ်ဘၣ်တၢ်ဟ့ၣ်လီၤအီၤခီဖျိတၢ်ဖီၣ်တၢ်ဖးန့ၣ်လီၤ.",
			"6": "<sup>6</sup> စီၤအလၤဧစၢ်ဒီးစီၤအံသမၢ်အစၢၤအသွဲၣ်တဖၣ်ဖီၣ်တၢ်ဖးတဖၣ်တဂၤ တဘျီ, တဂၤတဘျီန့ၣ်လီၤ. အန့ၣ်ဝံၤဒီး, အဝဲသ့ၣ်ဘၣ်တၢ်ကွဲးနီၣ်ကွဲးဃါအမံၤလၢစီၤနၤ သန့လးအဖိခွါစီၤၡမါယၤ, ပှၤလ့ၤဝံဖိအပှၤကွဲးလံာ်ဒိၣ်တဂၤန့ၣ်လီၤ. စီၤပၤ, ပဒိၣ်ပပှၢ်တဖၣ်, ပှၤလုၢ်တၢ်အခိၣ်စီၤစၤဒိး, စီၤအ့ဘယၤသၢ်, အဖိခွါစီၤအဃံၤမ့လ့းဒီးပှၤလုၢ်တၢ်အခိၣ် အဟံၣ်ဖိဃီဖိအခိၣ်တဖၣ်, ဒီးပှၤလ့ၤဝံ အဟံၣ်ဖိဃီဖိတဖၣ်, ခဲလၢာ်မ့ၢ်ပှၤအုၣ်အသးတဖၣ်န့ၣ်လီၤ.",
			"7": "<sup>7</sup> အအံၤမ့ၢ်, တၢ်မၤအတၢ်ရဲၣ်တၢ်ကျဲၤလၢဟံၣ်ဖိဃီဖိ ခံဆံလွံၢ်ကရူၢ်ဘၣ်တၢ်ဟ့ၣ်လီၤအီၤန့ၣ်လီၤ. တၢ်ဖးအခီၣ်ထံးတမံၤလီၤဘၣ်လၢစီၤယဟိယၤရံာ်အဂီၢ်, ခံမံၤတမံၤလၢစီၤယဒါယၤအဂီၢ်,",
			"8": "<sup>8</sup> သၢမံၤတမံၤလၢစီၤဃၤရံၣ်အဂီၢ်, လွံၢ်မံၤတမံၤလၢစီၤစဧိ ရံၣ်အဂီၢ်,",
			"9": "<sup>9</sup> ယဲၢ်မံၤတမံၤလၢစီၤမၤလကံယၤအဂီၢ်, ဃုမံၤတမံၤလၢစီၤမံ ယမံၣ်အဂီၢ်",
			"10": "<sup>10</sup> နွံမံၤတမံၤလၢစီၤဟးကိးအဂီၢ်, ဃိးမံၤတမံၤလၢစီၤအဘံယၤ အဂီၢ်,",
			"11": "<sup>11</sup> ခွံမံၤတမံၤလၢစီၤယ့ၤၡူအဂီၢ်, ဆံဆဲၣ်မံၤတမံၤလၢစီၤၡကါ နယၤအဂီၢ်.",
			"12": "<sup>12</sup> တဆံတၢမံၤတမံၤလၢစီၤအ့လယၤၡံာ်အဂီၢ်, တဆံခံမံၤတမံၤလၢ စီၤယၤကံၣ်အဂီၢ်,",
			"13": "<sup>13</sup> တဆံသၢမံၤတမံၤလၢစီၤဃူးပၤအဂီၢ်, တဆံလွံၢ်မံၤတမံၤလၢ စီၤယ့ၤၡ့ၤဘအာ်အဂီၢ်.",
			"14": "<sup>14</sup> တဆံယဲၢ်မံၤတမံၤလၢစီၤဘံလကၤအဂီၢ်, တဆံဃုမံၤတမံၤလၢစီၤ အံးမ့ၢ်အဂီၢ်",
			"15": "<sup>15</sup> တဆံနွံမံၤတမံၤလၢစီၤဃ့စံၢ်အဂီၢ်, တဆံဃိးမံၤတမံၤလၢ စီၤဟဖံးစ့းအဂီၢ်,",
			"16": "<sup>16</sup> တဆံခွံမံၤတမံၤလၢစီၤပသၤဃယၤအဂီၢ်, ခံဆံမံၤတမံၤလၢစီၤယဃ့းစက့လးအဂီၢ်,",
			"17": "<sup>17</sup> ခံဆံတၢမံၤတမံၤလၢစီၤယၤကံၣ်အဂီၢ်, ခံဆံခံမံၤတမံၤလၢ စီၤကမူလးအဂီၢ်",
			"18": "<sup>18</sup> ခံဆံသၢမံၤတမံၤလၢစီၤဒလါယၤအဂီၢ်, ခံဆံလွံၢ်မံၤတမံၤ လၢစီၤမၤဧါစယၤအဂီၢ်န့ၣ်လီၤ.",
			"19": "<sup>19</sup> ပှၤတဖၣ်အံၤဘၣ်တၢ်ကွဲးနီၣ်ကွဲးဃါအမံၤဒ်အဝဲသ့ၣ်အမူ အဒါတဖၣ်လၢတၢ်ပာ်လီၤန့ၢ်အီၤ, ဒ်သိးကလဲၤဆူယွၤအတၢ်လုၢ်ဟံၣ် ဒီးစိာ်ထီၣ်မူဒါတဖၣ်လၢအဝဲသ့ၣ်အပၢ်ဖးဒိၣ်လၢပျၢၤစီၤအၤ ဟရိၣ်ပာ်လီၤတ့ၢ်ဝဲ, လၢတၢ်စူၢ်ယွၤ, အံၣ်စရ့လးအကစၢ်ယွၤအတၢ်မၤလိာ်တဖၣ်အဂီၢ်န့ၣ်လီၤ.",
			"20": "<sup>20</sup> အအံၤမ့ၢ်ဟံၣ်ဖိဃီဖိခိၣ်နၢ်အဂၤတဖၣ်လၢအဟဲလီၤစၢၤလီၤသွဲၣ် လၢပှၤလ့ၤဝံဖိန့ၣ်လီၤ. စီၤယ့ဒယၤ, စီၤဧၤမရၣ်အစၢၤအသွဲၣ်တဂၤလၢအဟဲခီဖျိစီၤၡူ ဘအ့လး,",
			"21": "<sup>21</sup> စီၤယံးၡံယၤ, စီၤရဃါဘယၤအစၢၤအသွဲၣ်တဂၤ,",
			"22": "<sup>22</sup> စီၤယၤဃး, စီၤယံးစကၢ်အစၢၤအသွဲၣ်တဂၤလၢအဟဲ ခီဖျိစီၤၡလိမိး,",
			"23": "<sup>23</sup> စီၤယရံယၤ, စီၤအမၤရယၤ, စီၤယၤဃစအ့လးဒီးစီၤယကၤမံၣ်လၢ အမ့ၢ်စီၤဃ့ဘြိၣ်အဖိခွါတဖၣ်ဒ်အသးအနံၣ်အလါအပှၢ်အစၢ်အိၣ်ဝဲအသိး,",
			"24": "<sup>24</sup> စီၤၡၤမံၣ်, စီၤဧူးစံအ့လးအစၢၤအသွဲၣ်တဂၤလၢအဟဲခီဖျိ စီၤမံၤကါ,",
			"25": "<sup>25</sup> စီၤစကၤရယါ, စီၤဧူးစံအ့လးအစၢၤအသွဲၣ်တဂၤလၢအဟဲ ခီဖျိစီၤယံးၡံယၤလၢအမ့ၢ်စီၤမံၤကါအဒီပုၢ်ဝဲၢ်ခွါ,",
			"26": "<sup>26</sup> စီၤမးဃလံ, စီၤမူၡံၤ, ဒီးစီၤယဧၤစံယၤ, ပှၤတဖၣ်လၢအဟဲလီၤစၢၤလီၤသွဲၣ်လၢစီၤမရၤရံ,",
			"27": "<sup>27</sup> စီၤယဧၤစံယၤအိၣ်ဒီးအဖိခွါသၢဂၤလၢအမ့ၢ်, စီၤၡိဟၣ်, စီၤစးကူၢ်ဒီးစီၤဧ့ဘြၤန့ၣ်လီၤ.",
			"28": "<sup>28</sup> စီၤမးဃလံအိၣ်ဒီးအဖိခွါခံဂၤလၢအမ့ၢ်စီၤအလၤဧစၢ်ဒီးစီၤ ကံၣ်န့ၣ်လီၤ. ဒီးစီၤအလၤဧစၢ်အဖိခွါတအိၣ်နီတဂၤဘၣ်.",
			"29": "<sup>29</sup> မ့မ့ၢ်စီၤကံၣ်အိၣ်ဒီးအဖိခွါတဂၤလၢအမ့ၢ်ဝဲ, စီၤယရၤဃမအ့လးန့ၣ်လီၤ.",
			"30": "<sup>30</sup> စီၤမူၡံၤအိၣ်ဒီးအဖိခွါသၢဂၤလၢအမ့ၢ်, စီၤမးဃလံ, စီၤဧ့စ့ၢ်ဒီးစီၤယရံမိးန့ၣ်လီၤ. ပှၤတဖၣ်အံၤမ့ၢ်ပှၤလ့ၤဝံဖိအဟံၣ်ဖိဃီဖိတဖၣ်န့ၣ်လီၤ.",
			"31": "<sup>31</sup> ဟံၣ်ဖိဃီဖိတဒူၣ်စုာ်စုာ်အခိၣ်ဒီးအဒီပုၢ်ဝဲၢ်ခွါအဆံးတဖၣ် အကျါတဂၤဖီၣ်တၢ်ဖးလၢအဝဲသ့ၣ်အမူအဒါတဖၣ်အဂီၢ်, ဒ်သိးဒၣ်အဝဲသ့ၣ်အဘူးအတံၢ်တဖၣ်, ပှၤလုၢ်တၢ်အခိၣ်တဖၣ်လၢအလီၤ စၢၤလီၤသွဲၣ်လၢစီၤအၤဟရိၣ်မၤတ့ၢ်ဝဲအသိးန့ၣ်လီၤ. စီၤပၤဒၤဝံး, စီၤစၤဒိး, စီၤအဃံၤမ့လ့း, ဒီးပှၤလုၢ်တၢ်အခိၣ်တဖၣ်ဒီးပှၤလ့ၤဝံဖိတဖၣ်အဟံၣ်ဖိ ဃီဖိအခိၣ်တဖၣ်မ့ၢ်ပှၤအုၣ်အသးတဖၣ်န့ၣ်လီၤ."
		},
		"25": {
			"1": "<sup>1</sup> စီၤပၤဒၤဝံးဒီးပှၤလ့ၤဝံဖိအခိၣ်အနၢ်တဖၣ်ဃုထၢထီၣ်ဝဲပှၤ လ့ၤဝံဖိစီၤအၤစာ်, စီၤဟ့မၣ်ဒီးစီၤယဒူသူၣ်အဒူၣ်ထၢတဖၣ် အပှၤခိၣ်ပှၤနၢ်တဖၣ်ဒ်သိးကဆှၢတၢ်ဘူၣ်ထီၣ်ဘါထီၣ်အတၢ်မၤတဖၣ် န့ၣ်လီၤ. အဝဲသ့ၣ်ကဘၣ်ဒုးဟူထီသါလီၤကစၢ်ယွၤအတၢ်ကစီၣ်တဖၣ် အိၣ်ဒီးစှၢၣ်စှံးဒီးသီတူၢ်အတၢ်သူၣ်ဝံၣ်သးဆၢတဖၣ်န့ၣ်လီၤ. အအံၤမ့ၢ်ပှၤဘၣ်တၢ်ဃုထၢဒ်အတၢ်မၤဒၣ်ဝဲအကလုာ်တဖၣ် အတၢ်ကွဲးနီၣ်ကွဲးဃါလၢကဆှၢတၢ်ဘူၣ်ထီၣ်ဘါထီၣ်ယွၤန့ၣ်လီၤ.",
			"2": "<sup>2</sup> စီၤအၤစာ်အဖိခွါလွံၢ်ဂၤမ့ၢ်ဝဲစီၤစးကူၢ်, စီၤယိၤသး, စီၤနသၤနံယၤ, ဒီးစီၤအၡၤရ့လးတဖၣ်န့ၣ်လီၤ. အဝဲသ့ၣ်အိၣ်ဝဲလၢစီၤအၤစာ်, ပှၤလၢအဒုးဟူထီသါလီၤကစၢ်ယွၤ အတၢ်ကစီၣ်တဖၣ်ဖဲစီၤပၤမၤလိာ်အီၤတဘျီလၢ်လၢ်, အတၢ်နဲၣ်ကျဲအဖီလာ်န့ၣ်လီၤ.",
			"3": "<sup>3</sup> စီၤယဒူသူၣ်အဖိခွါဃုဂၤမ့ၢ်ဝဲစီၤကဒါလယၤ, စီၤစရံၤ, စီၤယၡၤယါ, စီၤၡံမံၤ, စီၤဃၡၤဘယၤဒီးစီၤမး တံၤသယၤတဖၣ်န့ၣ်လီၤ. လၢအပၢ်အတၢ်နဲၣ်ကျဲအဖီလာ်န့ၣ်, ဒုးဟူထီသါလီၤကစၢ်ယွၤအတၢ် ကစီၣ်အိၣ်ဃုာ်ဒီးသီတူၢ်အတၢ်သးဝံၣ်, ဒီးသးဝံၣ်တၢ်စံးထီၣ်ပတြၢၤဒီးတၢ်စံးဘျုးယွၤန့ၣ်လီၤ.",
			"4": "<sup>4</sup> စီၤဟ့မၣ်အဖိခွါတဆံလွံၢ်ဂၤမ့ၢ်ဝဲ, စီၤဘူးကံယၤ, စီၤမးတၤနယၤ, စီၤဧူးစံအ့လး, စီၤၡဘူၤအ့လး, စီၤယရံမိး, စီၤဃနၤနယၤ, စီၤဃနၤနံ, စီၤအလံအသၤ, စီၤကံးဒၤလတံၤ, စီၤရိမၣ်တံၤဧ့စ့ၢ်, စီၤယၤၡဘကါၡၤ, စီၤမးလိသံၤ, စီၤဟိသံၤ, ဒီးစီၤမၤဃစံအိးန့ၣ်လီၤ.",
			"5": "<sup>5</sup> ကစၢ်ယွၤဟ့ၣ်တ့ၢ်စီၤဟ့မၣ်, စီၤပၤအဝံတဂၤလၢဖိခွါတဆံလွံၢ် ဂၤဒီးဖိမုၣ်သၢဂၤစ့ၢ်ကီးဒ်အအၢၣ်လီၤတ့ၢ်ဝဲမ့ၢ်ဒ်သိးကဟ့ၣ် တၢ်စိတၢ်ကမီၤဆူစီၤဟ့မၣ်န့ၣ်လီၤ.",
			"6": "<sup>6</sup> အဖိခွါခဲလၢာ်ဒ့စှၢၣ်စှံးတဖၣ်ဒီးသီတူၢ်တဖၣ်လၢအပၢ်အတၢ် နဲၣ်ကျဲအဖီလာ်, လၢတၢ်မၤဃုာ်သကိးတၢ်လၢတၢ်ဘူၣ်ထီၣ်ဘါထီၣ်ယွၤလၢတၢ်လုၢ်ဟံၣ် ပူၤအဂီၢ်န့ၣ်လီၤ. ဒီးစီၤအၤစာ်, စီၤယဒူသူၣ်ဒီးစီၤဟ့မၣ်တဖၣ်အိၣ်ဝဲလၢစီၤ ပၤအတၢ်မၤလိာ်အဖီလာ်န့ၣ်လီၤ.",
			"7": "<sup>7</sup> ကယဲၢ်ပှၤခံဆံလွံၢ်ဂၤလၢာ်အံၤ, မ့ၢ်ပှၤသ့ပှၤဘၣ်လီၤတံၢ်လီၤ ဆဲးတဖၣ်ဒီးပှၤလ့ၤဝံဖိကဒဲကဒဲတဖၣ်, မ့ၢ်ပှၤလၢအဘၣ်တၢ်သိၣ်လိတ့ၢ်အီၤလၢတၢ်သူၣ်ဝံၣ်သးဆၢလီၤတံၢ် လီၤဆဲးန့ၣ်လီၤ. အဝဲသ့ၣ်ခဲလၢာ်အိၣ်ဝဲခံကယၤဃိးဆံဃိးဂၤန့ၣ်လီၤ.",
			"8": "<sup>8</sup> လၢတၢ်စံၣ်ညီၣ်နီၤဖးန့ၢ်မူဒါတဖၣ်လၢအဝဲသ့ၣ်ကဟံးန့ၢ်အဂီၢ် န့ၣ်, အဝဲသ့ၣ်ခဲလၢာ်, သးစၢ်မ့ၢ်ဂ့ၤ, သးပှၢ်မ့ၢ်ဂ့ၤ, သ့ဘၣ်လီၤတံၢ်လီၤဆဲးမ့ၢ်ဂ့ၤ, စးထီၣ်မၤသီတၢ်မၤမ့ၢ်ဂ့ၤ, ဘၣ်ဖီၣ်တၢ်ဖးတဖၣ်န့ၣ်လီၤ.",
			"9": "<sup>9</sup> ပှၤ ခံကယၤဃိးဆံဃိး ဂၤအံၤဘၣ်တၢ်နီၤလီၤအီၤဒ်အဟံၣ်ဖိဃီဖိတဖၣ် အိၣ်ဝဲအသိးဆူပှၤခံဆံလွံၢ်ဖု, တဖုပှၤတဆံခံဂၤစုာ်စုာ်အိၣ်ဒီးပှၤအခိၣ်တဂၤစုာ်စုာ်လၢ ပှၤတဖုဘၣ်တဖုအဂီၢ်န့ၣ်လီၤ. အဝဲသ့ၣ်အမူအဒါအတၢ်ရဲၣ်လီၤကျဲၤလီၤမ့ၢ်ဒ်လာ်အံၤန့ၣ်လီၤ. တၢတဖုစီၤယိၤသးလၢစီၤအၤစာ်အဟံၣ်ဖိဃီဖိအကရူၢ်ခံဖုတဖု စီၤကဒါလယၤအကရူၢ်.",
			"10": "<sup>10</sup> သၢဖုတဖု, စီၤစးကူၢ်အကရူၢ်.",
			"11": "<sup>11</sup> လွံၢ်ဖုတဖုလီၤစီၤယံးစရံ, အကရူၢ်. ယဲၢ်ဖုတဖုစီၤနသၤနံယၤ, အအကရူၢ်.",
			"13": "<sup>13</sup> ဃုဖုတဖုစီၤဘူးကံယၤ, အကရူၢ်.",
			"14": "<sup>14</sup> နွံဖုတဖုစီၤယစၤရအ့လး, အကရူၢ်. ဃိးဖုတဖုစီၤယၡါယၤ, အကရူၢ်.",
			"16": "<sup>16</sup> ခွံဖုတဖုစီၤမးတၤနယၤ, အကရူၢ်.",
			"17": "<sup>17</sup> တဆံဖုတဖုစီၤၡံမံၤ, အကရူၢ်. တဆံတၢဖုတဖုစီၤဧၤစရ့လး, အကရူၢ်.",
			"19": "<sup>19</sup> တဆံခံဖုတဖုစီၤဃၡၤဘယၤ, အကရူၢ်.",
			"20": "<sup>20</sup> တဆံသၢဖုတဖုစီၤၡူဘၤအ့လး, အကရူၢ်.",
			"21": "<sup>21</sup> တဆံလွံၢ်ဖုတဖုစီၤမးတံၤသယၤ, အကရူၢ်. တဆံယဲၢ်ဖုတဖုစီၤယရံမိး, အကရူၢ်.",
			"23": "<sup>23</sup> တဆံဃုဖုတဖုစီၤဃနၤနယၤ, အကရူၢ်.",
			"24": "<sup>24</sup> တဆံနွံဖုတဖုစီၤယၤၡဘကါရှၤ, အကရူၢ်.",
			"25": "<sup>25</sup> တဆံဃိးဖုတဖုစီၤဃနၤနံ, အကရူၢ်.",
			"26": "<sup>26</sup> တဆံခွံဖုတဖုစီၤမးလိသံၤ, အကရူၢ်.",
			"27": "<sup>27</sup> ခံဆံဖုတဖုစီၤအလံအသၤ, အကရူၢ်.",
			"28": "<sup>28</sup> ခံဆံတၢဖုတဖုစီၤဟိသံၤ, အကရူၢ်. ခံဆံခံဖုတဖုစီၤကံးဒၤလတံၤ, အကရူၢ်.",
			"30": "<sup>30</sup> ခံဆံသၢဖုတဖုစီၤမၤဃစံအိး, အကရူၢ်.",
			"31": "<sup>31</sup> ခံဆံလွံၢ်ဖုတဖုစီၤရိမၣ်တံၤဧ့စ့ၢ်, အကရူၢ်."
		},
		"26": {
			"1": "<sup>1</sup> အအံၤမ့ၢ်တၢ်မၤတဖၣ်လၢတၢ်ဟ့ၣ်လီၤပှၤလ့ၤဝံဖိတဖၣ်လၢအမၤတၢ် ဒ်ပှၤပၢၤတၢ်လုၢ်ဟံၣ်ဖိတဖၣ်အသိးန့ၣ်လီၤ. လၢပှၤကိရးဖိအဒူၣ်ထၢန့ၣ်စီၤကိရးအဖိခွါစီၤမၡ့လ့ၤမယၤ လၢစီၤအၤစာ်အဟံၣ်ဒူၣ်ဃီထၢအပူၤန့ၣ်လီၤ.",
			"2": "<sup>2</sup> အဝဲအိၣ်ဒီးအဖိခွါနွံဂၤလၢအဘၣ်တၢ်ကွဲးနီၣ်အီၤဒ်အသးအနံၣ် အလါအပှၢ်အစၢ်အသိးမ့ၢ်ဝဲစီၤစကၤရယၤ, စီၤယဒံၤဧ့လး, စီၤစဘၤဒယၤ, စီၤယၤသနံၤအ့လး,",
			"3": "<sup>3</sup> စီၤဧ့ၤလၣ်, စီၤယိဃၤနၣ်, ဒီးစီၤအ့လံၤဧ့နံၤန့ၣ်လီၤ.",
			"4": "<sup>4</sup> စီၤဧိၤဘ့းအ့ဒိၣ်လၢကစၢ်ယွၤဆိၣ်ဂ့ၤအီၤခီဖျိဟ့ၣ်လီၤအီၤ လၢအဖိခွါဃိးဂၤအိၣ်စ့ၢ်ကီးဝဲန့ၣ်လီၤ. အဖိခွါတဖၣ်ဒ်အသးအနံၣ်အလါအပှၢ်အစၢ်အသိးမ့ၢ်ဝဲ စီၤၡမါယၤ, စီၤယဟိစဘး, စီၤယိအၤ, စီၤစၤကၢ်, စီၤနၤသန့လး,",
			"5": "<sup>5</sup> စီၤဧးမံအ့လး, စီၤယံးစၣ်ကၢ်, ဒီးစီၤပဧူလသဲၤန့ၣ်လီၤ.",
			"6": "<sup>6</sup> စီၤဧိၤဘ့းအ့ဒိၣ်အဖိခွါဝဲၢ်ကိစီၤၡမါယၤအိၣ်ဒီးအဖိ ခွါဃုဂၤလၢအမ့ၢ်ပှၤမံၤဟူသၣ်ဖျါတဖၣ်လၢအဒူၣ်ထၢတဖၣ်အပူၤ, မ့ၢ်လၢအဝဲသ့ၣ်အတၢ်သ့တၢ်ဘၣ်ဖးဒိၣ်အဃိန့ၣ်လီၤ.",
			"7": "<sup>7</sup> အဝဲသ့ၣ်တဖၣ်မ့ၢ်ဝဲ, စီၤဧိၤသနံ, စီၤရဖၤအ့လး, စီၤဧိၤဘ့း, စီၤအ့လစၤဘး, စီၤအလံဟူၤဒီးစီၤစမၤကယၤန့ၣ်လီၤ. ပှၤအမံၤလၢခံကတၢၢ်ခံဂၤန့ၣ်မ့ၢ်ပှၤအိၣ်ဒီးတၤလၣ်လီၤဆီတဖၣ် န့ၣ်လီၤ.",
			"8": "<sup>8</sup> စီၤဧိၤဘ့းအ့ဒိၣ်အဟံၣ်ဖိဃီဖိဟ့ၣ်ထီၣ်ပှၤလၢအကြၢးဝဲဘၣ် ဝဲကတၢၢ်ဒီးတၢ်မၤအံၤ, ပှၤခဲလၢာ်ဃုဆံခံဂၤန့ၣ်လီၤ.",
			"9": "<sup>9</sup> စီၤမၡ့လ့ၤမယၤအဟံၣ်ဖိဃီဖိဟ့ၣ်ထီၣ်ပှၤကြၢးဝဲဘၣ်ဝဲဒီး တၢ်မၤအံၤတဆံဃိးဂၤန့ၣ်လီၤ.",
			"10": "<sup>10</sup> လၢပှၤမရၤရံအဒူၣ်ထၢပူၤန့ၣ်, စီၤဃိစၤလၢအအိၣ်ဒီးအဖိခွါ လွံၢ်ဂၤအိၣ်စ့ၢ်ကီးဝဲလီၤ. အဖိခွါတဖၣ်မ့ၢ်ဝဲ, စီၤၡံမရံ (အဝဲတမ့ၢ်ဖိဝဲၢ်ကိသနာ်က့, အပၢ်ပာ်အီၤလၢပှၤအခိၣ်အလီၢ်န့ၣ်လီၤ),",
			"11": "<sup>11</sup> စီၤဃံးလကံယၤ, စီၤတဘၤလယၤဒီးစီၤစကၤရယၤန့ၣ်လီၤ. ပှၤခဲလၢာ်အနီၣ်ဂံၢ်အိၣ်ဝဲတဆံသၢဂၤလၢစီၤဃိစၤအဟံၣ်ဖိ ဃီဖိအပူၤလၢအမ့ၢ်ပှၤပၢၤတၢ်လုၢ်ဟံၣ်ဖိတဖၣ်န့ၣ်လီၤ.",
			"12": "<sup>12</sup> ပှၤခိးပၢၤတၢ်လုၢ်ဟံၣ်ဖိတဖၣ်, ဘၣ်တၢ်နီၤဖးလီၤအီၤဆူ ကရူၢ်သ့ၣ်တဖၣ်, ဒ်အဟံၣ်ဖိဃီဖိဒၣ်ဝဲအသိး, ဒီးဘၣ်တၢ်ဟ့ၣ်မူဟ့ၣ်ဒါအီၤတၢ်မၤတဖၣ်လၢတၢ်လုၢ်ဟံၣ်အပူၤဒ် ပှၤလ့ၤဝံဖိအဂၤတဖၣ်ဘၣ်မၤဝဲအသိးန့ၣ်လီၤ.",
			"13": "<sup>13</sup> ဟံၣ်ဖိဃီဖိတဒူၣ်ဘၣ်တဒူၣ်, ဒိၣ်မ့ၢ်ဂ့ၤ, ဆံးမ့ၢ်ဂ့ၤဘၣ်ဖီၣ် တၢ်ဖးဒ်သိးကသ့ၣ်ညါဘၣ်အမူအဒါလီၤဘၣ်လၢတြဲၤဖဲလဲၣ်တဘ့ၣ် လဲၣ်အဂီၢ်န့ၣ်လီၤ.",
			"14": "<sup>14</sup> စီၤၡ့ၤလ့မယၤဖီၣ်တၢ်ဖးလီၤလၢမုၢ်ထီၣ်တြဲၤအဂီၢ်ဒီးအဝဲ အဖိခွါစီၤစကၤရယၤ, ပှၤတဂၤလၢထီဘိဟ့ၣ်တၢ်ဟ့ၣ်ကူၣ်ဟ့ၣ်ဖး လၢအဂ့ၤ, ဖီၣ်တၢ်ဖးလီၤလၢကလံၤစိးတြဲၤတခီန့ၣ်လီၤ.",
			"15": "<sup>15</sup> စီၤဧိၤဘ့းအ့ဒိၣ်ဖီၣ်တၢ်ဖးလီၤလၢကလံၤထံးတြဲၤဒီးအဝဲ အဖိခွါတဖၣ်ဖီၣ်တၢ်ဖးလီၤလၢကဘၣ်ပၢၤတၢ်ပာ်ဖှိၣ်အဒၢးတဖၣ်န့ၣ် လီၤ.",
			"16": "<sup>16</sup> စီၤၡူပံၣ်ဒီးစီၤဃိစၤဖီၣ်တၢ်ဖးလီၤလၢမုၢ်နုာ်တြဲၤဒီး တြဲၤၡးလ့က့လၤကျဲထးခီတကပၤန့ၣ်လီၤ. တၢ်ပၢၤတြဲၤအမူအဒါဘၣ်တၢ်နီၤဖးလီၤအီၤဆူအဆၢကတီၢ်သ့ၣ်တဖၣ် တကတီၢ်ဝံၤတကတီၢ်န့ၣ်လီၤ.",
			"17": "<sup>17</sup> လၢမုၢ်ထီၣ်န့ၣ်ပှၤပၢၤတၢ်ဖိဃုဂၤဘၣ်ခိးတၢ်ကိးမုၢ်နံၤဒဲး, လၢကလံၤစိးန့ၣ်ပှၤလွံၢ်ဂၤ, ဒီးလၢကလံၤထံးန့ၣ်ပှၤလွံၢ်ဂၤ န့ၣ်လီၤ. ပှၤပၢၤတၢ်ဖိလွံၢ်ဂၤဘၣ်တၢ်ပာ်လီၤအီၤဖဲတၢ်ပာ်ဖှိၣ်အဒၢးတဖၣ် ကိးမုၢ်နံၤဒဲး, ခံဂၤ, ခံဂၤလၢတၢ်ပာ်ဖှိၣ်အဒၢးတဖျၢၣ်စုာ်စုာ်အဂီၢ်န့ၣ်လီၤ.",
			"18": "<sup>18</sup> ဘူးဒီးဘျီၣ်အိၣ်လၢမုၢ်နုာ်တခီန့ၣ်, ပှၤပၢၤတၢ်ဖိအိၣ်လွံၢ် ဂၤလၢကျဲကပၤဒီးအိၣ်ခံဂၤဖဲဘျီၣ်န့ၣ်လီၤ.",
			"19": "<sup>19</sup> အအံၤမ့ၢ်မူဒါလၢအဘၣ်တၢ်ပာ်လီၤအီၤလၢပၢၤတၢ်အဂီၢ်လၢစီၤကိ ရၤအဒူၣ်ထၢဒီးစီၤမရၤရံၤအဒူၣ်အဂီၢ်န့ၣ်လီၤ.",
			"20": "<sup>20</sup> အဝဲသ့ၣ်အပှၤလ့ၤဝံဖိကဒဲကဒဲအဂၤတဖၣ်ဘၣ်ကဲခိၣ်ကဲနၢ်လၢတၢ် လုၢ်ဟံၣ်အစ့ပာ်ဖှိၣ်အလီၢ်အဂီၢ်ဒီးလၢတၢ်ပာ်ဖှိၣ်အဒၢးတဖၣ်ဖဲ တၢ်ဟ့ၣ်တဖၣ်လၢဘၣ်တၢ်ပာ်စီဆှံတ့ၢ်အီၤလၢကစၢ်ယွၤအဂီၢ် အိၣ်ဝဲအလီၢ်န့ၣ်လီၤ.",
			"21": "<sup>21</sup> စီၤလၤဒၣ်, စီၤက့ရၡိၣ်အဖိခွါအကျါတဂၤ, မ့ၢ်တ့ၢ်ပၢ်ဖးဒိၣ်တဂၤလၢဟံၣ်ဖိဃီဖိအါဒူၣ်ဟဲလီၤစၢၤလီၤ သွဲၣ်လၢအီၤ, ဃုာ်ဒီးအဖိခွါစီၤယဃံအ့လးအဟံၣ်ဖိဃီဖိန့ၣ်လီၤ.",
			"22": "<sup>22</sup> စီၤလၤဒၣ်အဖိခွါအဂၤခံဂၤလၢအမ့ၢ်, စီၤစ့ၤသၣ်ဒီးစီၤယိၤ အ့လးန့ၣ်မ့ၢ်ပှၤကဲခိၣ်ကဲနၢ်လၢတၢ်လုၢ်ဟံၣ်အစ့ပာ်ဖှိၣ်အလီၢ် ဒီးတၢ်ပာ်ဖှိၣ်အဒၢးတဖၣ်အဂီၢ်န့ၣ်လီၤ.",
			"23": "<sup>23</sup> မူဒါတဖၣ်ဘၣ်တၢ်ဟ့ၣ်လီၤစ့ၢ်ကီးအီၤဆူစီၤဧၤမရၣ်, စီၤယံးစဟၢ်, စီၤဃ့ဘြိၣ်ဒီးစီၤဧူးစံၤအ့လးအစၢၤအသွဲၣ်တဖၣ်အအိၣ်န့ၣ် လီၤ.",
			"24": "<sup>24</sup> စီၤၡဘူၤအ့လးလၢအမ့ၢ်ပှၤလၢစီၤမိၤၡ့အဖိခွါစီၤက့ရၡိၣ် အဒူၣ်ထၢပူၤန့ၣ်မ့ၢ်ပဒိၣ်အဒိၣ်ကတၢၢ်လၢအိၣ်မူအိၣ်ဒါလၢတၢ် လုၢ်ဟံၣ်အစ့ပာ်ဖှိၣ်အလီၢ်အဂီၢ်န့ၣ်လီၤ.",
			"25": "<sup>25</sup> အဝဲဒီဘူးဒီတံၢ်ဒီးစီၤၡလိမံးခီဖျိစီၤက့ရၡိၣ်အဒီပုၢ် ဝဲၢ်ခွါစီၤအလၤဧစၢ်န့ၣ်လီၤ. ဒီးစီၤအလၤဧစၢ်မ့ၢ်စီၤရဃါဘယၤအပၢ်, ဒီးစီၤရဃါဘယၤမ့ၢ်စီၤယၡၤယါအပၢ်, ဒီးစီၤယၡၤယါမ့ၢ်စီၤ ယိၤရၣ်အပၢ်, စီၤယိၤရၣ်မ့ၢ်စီၤစံးကရံးအပၢ်ဒီးစီၤစံးကရံးမ့ၢ်စီၤၡလိ မံးအပၢ်န့ၣ်လီၤ.",
			"26": "<sup>26</sup> စီၤၡလိမံးအဘူးအတံၢ်တဖၣ်မ့ၢ်ပှၤဘၣ်ကဲခိၣ်ကဲနၢ်လၢတၢ်ပၢၤ ဃာ်တၢ်ဟ့ၣ်တဖၣ်လၢဘၣ်တၢ်ပာ်စီဆှံတ့ၢ်အီၤဆူကစၢ်ယွၤလၢစီၤ ပၤဒၤဝံး, ဒ်ဟံၣ်ဖိဃီဖိတဖၣ်အခိၣ်, ဒူၣ်ထၢကရူၢ်တဖၣ်အခိၣ်ဒီးသုးခိၣ် သုးနၢ်တဖၣ်န့ၣ်လီၤ.",
			"27": "<sup>27</sup> အဝဲသ့ၣ်ဟံးထီၣ်တ့ၢ်တၢ်ဘၣ်ဂုာ်န့ၢ်တနီၤလၢအမၤန့ၢ်တ့ၢ်ဝဲ လၢတၢ်ဒုးအပူၤဒီးပာ်စီဆှံတ့ၢ်ဝဲဒ်သိးတၢ်ကသူအီၤလၢယွၤ အတၢ်လုၢ်ဟံၣ်အပူၤအဂီၢ်န့ၣ်လီၤ.",
			"28": "<sup>28</sup> စီၤၡလိမံးဒီးအဘူးအတံၢ်တဖၣ်, မ့ၢ်တ့ၢ်ပှၤဘၣ်ကဲခိၣ်ကဲနၢ် လၢကယဲၢ်တၢ်လၢအဘၣ်တၢ်ပာ်စီဆှံတ့ၢ်အီၤဒ်သိးတၢ်ကသူအီၤလၢ ယွၤအတၢ်လုၢ်ဟံၣ်အပူၤအဂီၢ်, ဃုာ်ဒီးတၢ်ဟ့ၣ်တဖၣ်လၢအဘၣ်တၢ်ဟဲစိာ်အီၤလၢဝံၡမူၤအ့လး, လၢစီၤပၤစီၤစီလူး, လၢစီၤန့ၢ်အဖိခွါစီၤအဘံန့ၢ်ဒီးလၢ နီၢ်စရူၤယၤအဖိခွါစီၤယိၤအာ်သ့ၣ်တဖၣ်န့ၣ်လီၤ.",
			"29": "<sup>29</sup> လၢစီၤယံးစဟၢ်အစၢၤအသွဲၣ်တဖၣ်အကျါစီၤကနၤနယၤဒီးအဖိခွါ တဖၣ်ဘၣ်တၢ်ဟ့ၣ်မူဟ့ၣ်ဒါအီၤလၢတၢ်ပၢတၢ်ပြးအမူ အဒါတဖၣ်, ဒ်ပှၤအခိၣ်လၢတၢ်ပာ်ဒီးပၢၤတၢ်ကွဲးနီၣ်တဖၣ်ဒီးဒ် စံၣ်ညီၣ်ကွီၢ်တဖၣ်အသိးန့ၣ်လီၤ.",
			"30": "<sup>30</sup> လၢစီၤဃ့ဘြိၣ်အစၢၤအသွဲၣ်အကျါစီၤဃၡၤဘယၤဒီးအ ဘူးအတံၢ်တကထိနွံကယၤဂၤ, ပှၤသ့ပှၤဘၣ်လီၤဆီခဲလၢာ်, ဘၣ်တၢ်ပာ်အီၤဒ်ပှၤကဲခိၣ်ကဲနၢ်လၢတၢ်ပၢတၢ်ဆှၢကယဲၢ်တၢ်ဘူၣ် တၢ်ဘါဒီးတၢ်မၤဘၣ်ထွဲဒီးထံကီၢ်အတၢ်ဂ့ၢ်တၢ်ကျိၤတဖၣ်အဂီၢ်, လၢထံကျိယၢ်ဒ့ၣ်အမုၢ်နုာ်ကီၢ်အံၣ်စရ့လးအပူၤန့ၣ်လီၤ.",
			"31": "<sup>31</sup> စီၤယရံယၤမ့ၢ်ပှၤအခိၣ်လၢစီၤဃ့ဘြိၣ်အစၢၤအသွဲၣ်တဖၣ်အကျါ န့ၣ်လီၤ. ဖဲစီၤပၤစီၤဒၤဝံးပၢတၢ်လွံၢ်ဆံနံၣ်တနံၣ်န့ၣ်တၢ်ဃုသ့ၣ်ညါ တမံၤဘၣ်တၢ်မၤအီၤလၢပှၤဟဲလီၤစၢၤလီၤသွဲၣ်တဖၣ်လၢစီၤဃ့ ဘြိၣ်အဟံၣ်ဖိဃီဖိအကျါ, ဒီးပှၤသုးဖိအသ့အဘၣ်လီၤဆီဘၣ်ထွဲဒီးဟံၣ်ဖိဃီဖိအံၤဘၣ် တၢ်ထံၣ်န့ၢ်အီၤလၢအအိၣ်ဝဲဆိးဝဲဖဲဝ့ၢ်ယၤစ့ၢ်လၢကီၢ်ကံး လဧးအလီၢ်ကဝီၤအပူၤန့ၣ်လီၤ.",
			"32": "<sup>32</sup> စီၤပၤစီၤဒၤဝံးဃုထၢဟံၣ်ဖိဃီဖိအခိၣ်အနၢ်လၢအသ့အဘၣ်လီၤ ဆီ, ခံကထိနွံကယၤဂၤလၢစီၤယရံယၤအဘူးအတံၢ်တဖၣ်အကျါဒီးပာ် အီၤလၢကကဲခိၣ်ကဲနၢ်လၢတၢ်ပၢတၢ်ဆှၢကယဲၢ်တၢ်ဘူၣ်တၢ်ဘါဒီး တၢ်မၤဘၣ်ထွဲဒီးထံကီၢ်အတၢ်ဂ့ၢ်တၢ်ကျိၤတဖၣ်လၢထံကျိယၢ်ဒ့ၣ် အမုၢ်ထီၣ်ကီၢ်အံၣ်စရ့လးအပူၤ, လၢလီၢ်ကဝီၤတဖၣ်ဖဲပှၤရူၤဘ့ၣ်ဖိ, ပှၤကးဖိဒီးပှၤမနၤၡ့ၤမုၢ်ထီၣ်ဖိအိၣ်ဆိးဝဲန့ၣ်လီၤ."
		},
		"27": {
			"1": "<sup>1</sup> အအံၤမ့ၢ်တၢ်ကွဲးနီၣ်ဘၣ်ထွဲဒီးပှၤအံၣ်စရ့လးဖိ, အဟံၣ်ဖိဃီဖိအခိၣ်တဖၣ်ဒီးဒူၣ်ထၢအခိၣ်အနၢ်တဖၣ်ဒီး အဝဲသ့ၣ်အပဒိၣ်ပပှၢ်တဖၣ်လၢအပၢဆှၢတ့ၢ်ဘီမုၢ်အတၢ်ဖံးတၢ်မၤန့ၣ်လီၤ. တလါစုာ်စုာ်လၢတနံၣ်အတီၢ်ပူၤန့ၣ်, ပှၤခံကလးလွံၢ်ကထိဂၤ တကရူၢ်စုာ်စုာ်လၢအလီၤဆီလိာ်အသးန့ၣ်, ဘၣ်ဟံးန့ၢ်မူဒါလၢအဝဲန့ၣ်အသုးခိၣ်ဖးဒိၣ်အတၢ်ပၢဆှၢအဖီ လာ်န့ၣ်လီၤ.",
			"2": "<sup>2</sup> သုးခိၣ်ဖးဒိၣ်တဖၣ်လၢတလါဘၣ်တလါအတၢ်ရဲၣ်တၢ်ကျဲၤမ့ၢ်ဒ်လာ် အံၤအသိးလီၤ. တၢတလါ, စီၤစးဘဒံၤအ့လးအဖိခွါစီၤယၤၡၤဘၣ်.",
			"3": "<sup>3</sup> (အဝဲမ့ၢ်ပှၤတဂၤလၢစီၤဖ့းရ့းအဒူၣ်ထၢပူၤ, ဘၣ်ထွဲဒီးယူဒၤအဒူၣ်န့ၣ်လီၤ.",
			"4": "<sup>4</sup> ခံလါတလါပှၤအဃိဃးဖိစီၤဒိဒဲၤ (စီၤမံးကလိးမ့ၢ်သုးခိၣ် ဖးဒိၣ်ခံဂၤတဂၤန့ၣ်လီၤ).",
			"5": "<sup>5</sup> သၢလါတလါပှၤလုၢ်တၢ်အခိၣ်စီၤယဟိယဒါအဖိခွါစီၤဘနါယၤ.",
			"6": "<sup>6</sup> အဝဲမ့ၢ် ပှၤသၢဆံ အခိၣ်တဂၤန့ၣ်လီၤ. (အဖိခွါစီၤဧၤမံစဘးထီၣ် က့ၤအလီၢ်ဒ်ကရူၢ်အသုးခိၣ်ဖးဒိၣ်န့ၣ်လီၤ).",
			"7": "<sup>7</sup> လွံၢ်လါတလါ. စီၤယိၤအာ်အဒီပုၢ်ဝဲၢ်ခွါစီၤဧစၤအ့လး. (အဖိခွါစီၤစဘၤဒယၤထီၣ်က့ၤအလီၢ်န့ၣ်လီၤ).",
			"8": "<sup>8</sup> ယဲၢ်လါတလါ. ပှၤယံးစရၤဖိစီၤၡၤမူဃူး. ဃုလါတလါ. စီၤဧံက့ၣ်အဖိခွါစီၤဧံရၤလၢဝ့ၢ်တကိၤ.",
			"10": "<sup>10</sup> နွံလါတလါ. ပှၤအ့ဖရဲၣ်ဖိလၢဝ့ၢ်ပလိၣ်စီၤဃ့လး.",
			"11": "<sup>11</sup> ဃိးလါတလါ. စီၤစံးဘကဲလၢဝ့ၢ်ဃူၡသး. (အဝဲမ့ၢ်ပှၤတဂၤလၢစီၤ စၤရဃးအဒူၣ်ထၢပူၤ, ဘၣ်ဃးဒီးယူဒၤအဒူၣ်န့ၣ်လီၤ.)",
			"12": "<sup>12</sup> ခွံလါတလါ. စီၤအဘံၤဧ့စ့ၢ်, ပှၤဧၤနသိးဖိလၢဘံၣ်ယၤမံၣ် အဒူၣ်အလီၢ်ကဝီၤပူၤ.",
			"13": "<sup>13</sup> တဆံလါတလါ. စီၤမၤဟရဲၤလၢဝ့ၢ်နတိဖၤသး. (အဝဲမ့ၢ်ပှၤတဂၤလၢစီၤစၤရဃးအဒူၣ်ထၢပူၤန့ၣ်လီၤ).",
			"14": "<sup>14</sup> တဆံတၢလါတလါ. ပှၤပံးရသိၣ်ဖိစီၤဘနါယၤအိၣ်လၢအ့ဖရဲၣ် အဒူၣ်အလီၢ်ကဝီၤပူၤ.",
			"15": "<sup>15</sup> တဆံခံလါတလါ. ပှၤနတိဖၤသးဖိစီၤဃ့လဒဲၤ. (အဝဲမ့ၢ်ပှၤဟဲလီၤစၢၤလီၤသွဲၣ်လၢစီၤဧီၤသန့လးန့ၣ်လီၤ.)",
			"16": "<sup>16</sup> ပှၤပၢဆှၢတၢ်တဖၣ်လၢအံၣ်စရ့လးအဒူၣ်တဖၣ်အဖီခိၣ်မ့ၢ်ဒ်လၢလာ် အသိးအံၤလီၤ. စီၤစံးကရံအဖိခွါစီၤအလၤဧစၢ်, လၢပှၤရူၤဘ့ၣ်ဖိအဒူၣ်အဖီခိၣ်, စီၤမၤကၤအဖိခွါစီၤၡဖးတယၤ, လၢပှၤစူၤမ့းအိၣ်ဖိအဒူၣ်အဖီခိၣ်,",
			"17": "<sup>17</sup> စီၤကမူၤအ့လးအဖိခွါစီၤဃၡၤဘယၤ, လၢပှၤလ့ၤဝံဖိ အဒူၣ်အဖီခိၣ်, စီၤစၤဒိး, လၢပှၤအၤဟရိၣ်ဖိအဒူၣ်ထၢအဖီခိၣ်,",
			"18": "<sup>18</sup> စီၤဒၤဝံးအဒီပုၢ်ဝဲၢ်အကျါတဂၤစီၤအလံဟူၤ, လၢပှၤယူဒၤဖိ အဒူၣ်အဖီခိၣ်, စီၤမံၤက့လးအဖိခွါစီၤဧိၣ်ရံ, လၢယံးစၣ်ကၢ်ဖိ အဒူၣ်အဖီခိၣ်",
			"19": "<sup>19</sup> စီၤဧိၤဘါဒယၤအဖိခွါစီၤယံးၡမၤယၤ, လၢပှၤစဘူလိၣ်ဖိအဒူၣ် အဖီခိၣ်, စီၤဧၤစရံလးအဖိခွါစီၤယရံမိး, လၢပှၤနးသၤလံဖိ အဒူၣ်အဖီခိၣ်,",
			"20": "<sup>20</sup> စီၤဧၤစါစယၤအဖိခွါစီၤဟိၤၡ့, လၢပှၤအ့ဖရဲၣ်ဖိအဒူၣ်အဖီ ခိၣ်, စီၤပဒါယၤအဖိခွါစီၤယိၤအ့လး, လၢမုၢ်နုာ်ပှၤမနၤၡ့ၣ်အဒူၣ် အဖီခိၣ်,",
			"21": "<sup>21</sup> စီၤစကၤရယၤအဖိခွါစီၤဧံးဒိၤ, လၢမုၢ်ထီၣ်မနၤၡ့ၣ်ဖိအဒူၣ်အဖီခိၣ်, လၢကီၢ်ကံးလဧးအပူၤ, စီၤအဘံန့ၢ်အဖိခွါစီၤယၤစံအ့လး, လၢပှၤဘံၣ်ယၤမံၣ်ဖိအဒူၣ်အဖီခိၣ်,",
			"22": "<sup>22</sup> စီၤယရိဃၣ်အဖိခွါစီၤဧစၤရ့လး, လၢပှၤဒၣ်ဖိအဒူၣ်အဖီခိၣ် န့ၣ်လီၤ. အဝဲသ့ၣ်တဖၣ်အံၤမ့ၢ်ပှၤခိၣ်ပှၤနၢ်တဖၣ်လၢအံၣ်စရ့လးအဒူၣ်တဖၣ် အခိၣ်န့ၣ်လီၤ.",
			"23": "<sup>23</sup> စီၤပၤစီၤဒၤဝံးတမၤဘၣ်တၢ်ဂံၢ်ဒီးဆဲးလီၤပှၤဂီၢ်မုၢ်အမံၤ တခါလၢပှၤလၢအသးအိၣ်အနံၣ်ခံဆံအဖီလာ်တဖၣ်အဂီၢ်ဘၣ်. အဂ့ၢ်ဒ်အံၤ, ယွၤအိၣ်ဒီးအတၢ်အၢၣ်လီၤလၢကမၤအါထီၣ်အံၣ်စရ့လး အပှၤဂီၢ်မုၢ်အါအါဂီၢ်ဂီၢ်ဒ်ဆၣ်တဖၣ်လၢမူကပိာ်လိၤအသိးန့ၣ်လီၤ.",
			"24": "<sup>24</sup> နီၢ်စရူၤယၤအဖိခွါစီၤယိၤအာ်စးထီၣ်မၤတၢ်ဂံၢ်ဒီးဆဲးလီၤ မံၤတခါ, ဘၣ်ဆၣ်တမၤဘၣ်ဝဲတုၤအဝံၤဘၣ်. ကစၢ်ယွၤစံၣ်ညီၣ်အံၣ်စရ့လးလၢတၢ် ဂံၢ်ဒီးဆဲးလီၤမံၤအံၤအဃိ, သတးဒီးလၢစီၤပၤစီၤဒၤဝံးအလံာ်ကွဲးနီၣ်တၢ်တဖၣ်အပူၤန့ၣ်, နီၣ်ဂံၢ်လၢခံကတၢၢ်တဖၣ်တဘၣ်တၢ်ကွဲးနီၣ်ဘၣ်အီၤနီတစုဘၣ်.",
			"25": "<sup>25</sup> အအံၤမ့ၢ်တၢ်ကွဲးနီၣ်ဘၣ်ထွဲဒီးပှၤတဖၣ်လၢအပၢဆှၢစီၤပၤအတၢ် စုလီၢ်ခီၣ်ခိၣ်န့ၣ်လီၤ. စီၤဧဒံၤအ့လးအဖိခွါစီၤဧၤစမၤဝ့း, မ့ၢ်ပှၤအခိၣ်အဒိၣ်ကတၢၢ်လၢစီၤပၤအတၢ်ပာ်ဖှိၣ်အဟံၣ်တဖၣ်အဖီခိၣ် န့ၣ်လီၤ. စီၤဧူးစံယၤအဖိခွါစီၤယိနၤသၣ်မ့ၢ်ပှၤအခိၣ်အဒိၣ်ကတၢၢ်လၢ ထံကီၢ်အတၢ်ပာ်ဖှိၣ်အဟံၣ်တဖၣ်လၢအအိၣ်ဝဲလၢ, ကီၢ်ဆၣ်တဖၣ်, ဝ့ၢ်တဖၣ်, ဒူသဝီတဖၣ်ဒီးတိာ်တဖၣ်အဖီခိၣ်အဂီၢ်န့ၣ်လီၤ.",
			"26": "<sup>26</sup> စီၤကလူာ်အဖိခွါစီၤဧ့စရံၤမ့ၢ်ပှၤအခိၣ်အဒိၣ်ကတၢၢ်လၢပှၤထူ စံာ်ဖိလၢအထူစံာ်ဧိၤပှဲၤဧိၤတဖၣ်အဖီခိၣ်န့ၣ်လီၤ.",
			"27": "<sup>27</sup> စီၤၡံမံၤလၢဝ့ၢ်ရၤမါမ့ၢ်ပှၤအခိၣ်အဒိၣ်ကတၢၢ်, လၢစပံးလီၢ်တဖၣ်အဖီခိၣ်လီၤ. စီၤစးဘဒံၤလၢဝ့ၢ်ၡံးဖမးမ့ၢ် ပှၤအခိၣ်အဒိၣ်ကတၢၢ်လၢတၢ်ပၢၤစပံးသၣ်လၢတၢ်ကထုးထီၣ်စပံးထံ အလီၢ်အဖီခိၣ်န့ၣ်လီၤ.",
			"28": "<sup>28</sup> စီၤဘဧၤလးဃနၣ်လၢဝ့ၢ်က့ဒ့ၢ်မ့ၢ်ပှၤအခိၣ်အဒိၣ်ကတၢၢ်လၢအကွၢ် ထွဲသ့ၣ်စၤယံးတဖၣ်, သ့ၣ်သိးဝံာ်ဒၢတဖၣ် (လၢအအိၣ်ဝဲ လၢကစၢၢ်မုၢ်နုာ်အခီၣ်ထံးန့ၣ်လီၤ.) စီၤယိၤအာ်မ့ၢ်ပှၤအခိၣ်အဒိၣ်ကတၢၢ်လၢအကွၢ်ထွဲတၢ်ထုးထီၣ်သ့ၣ် စၤယံးအသိန့ၣ်လီၤ.",
			"29": "<sup>29</sup> စီၤၡံးတြဲၤလၢဝ့ၢ်ၡၤရိၣ်မ့ၢ်ပှၤအခိၣ်အဒိၣ်ကတၢၢ်လၢအကွၢ်ထွဲ ဂီၤဘုၣ်ဂီၤဖံးတဖၣ်လၢၡၤရိၣ်အအီၣ်ဆၣ်လီၢ်လါဟ့ပူၤန့ၣ်လီၤ. စီၤဧၤလဒဲအဖိခွါစီၤၡၤဖးမ့ၢ်ပှၤအခိၣ်အဒိၣ်ကတၢၢ်လၢအကွၢ် ထွဲဂီၤဘုၣ်ဂီၤဖံးတဖၣ်လၢကစၢၢ်ကဆူးပူၤန့ၣ်လီၤ.",
			"30": "<sup>30</sup> စီၤအိၤဘံလၢအမ့ၢ်ပှၤယံးၡမၤဧ့လးဖိတဂၤ, မ့ၢ်ပှၤအခိၣ်အဒိၣ်ကတၢၢ်လၢအကွၢ်ထွဲကီၤလၤအူးတဖၣ်န့ၣ်လီၤ. စီၤယ့ဒယၤလၢဝ့ၢ်မၤရိနိၤမ့ၢ်ပှၤအခိၣ်အဒိၣ်ကတၢၢ်လၢအကွၢ် ထွဲကသ့ၣ်ယီၤတဖၣ်န့ၣ်လီၤ.",
			"31": "<sup>31</sup> စီၤယၤစံးလၢအမ့ၢ်ပှၤဃၤကၢ်ဖိတဂၤမ့ၢ်ပှၤအခိၣ်အဒိၣ်ကတၢၢ်လၢ အကွၢ်ထွဲသိတဖၣ်ဒီးမဲာ်တဲးလဲးတဖၣ်န့ၣ်လီၤ. အဝဲသ့ၣ်ခဲလၢာ်မ့ၢ်ပှၤအခိၣ်အဒိၣ်ကတၢၢ်တဖၣ်လၢစီၤပၤဒၤဝံး အတၢ်စုလီၢ်ခီၣ်ခိၣ်အဂီၢ်န့ၣ်လီၤ.",
			"32": "<sup>32</sup> စီၤပၤစီၤဒၤဝံးအဖါတံၢ်စီၤယိၤနၤသၣ်မ့ၢ်တ့ၢ်ပှၤဟ့ၣ်ကူၣ် ဟ့ၣ်ဖးတၢ်သ့ဂ့ၤဒိၣ်မးတဂၤဒီးပှၤသ့လံာ်သ့လဲၢ်ဂ့ၤဂ့ၤ ကလဲာ်တဂၤန့ၣ်လီၤ. အဝဲဒီးစီၤဃၤကမိၣ်အဖိခွါစီၤယဃံအ့လးမ့ၢ်ပှၤအခိၣ်အဒိၣ် ကတၢၢ်လၢအကွၢ်ထွဲစီၤပၤအဖိခွါတဖၣ်အတၢ်မၤလိမၤဒိးန့ၣ်လီၤ.",
			"33": "<sup>33</sup> စီၤအဃံအ့လးမ့ၢ်ပှၤဟ့ၣ်ကူၣ်ဟ့ၣ်ဖးစီၤပၤ, ဒီးပှၤအၢ်ကးဖိ စီၤဃူၡဲမ့ၢ်စီၤပၤအတံၤသကိးအပှၤကူၣ်လိာ်တၢ်န့ၣ်လီၤ.",
			"34": "<sup>34</sup> ဖဲစီၤအဃံသဖ့ၤလးသံဝံၤအလီၢ်ခံန့ၣ်စီၤအ့ဘယၤသၢ်ဒီးစီၤ ဘနါယၤအဖိခွါစီၤယဟိယဒါကဲထီၣ်ပှၤဟ့ၣ်ကူၣ်ဟ့ၣ်ဖးတၢ်တဖၣ် န့ၣ်လီၤ. စီၤယိၤအာ်မ့ၢ်စီၤပၤအပှၤသုးမုၢ်, သုးခိၣ်ကျၢၢ်န့ၣ်လီၤ."
		},
		"28": {
			"1": "<sup>1</sup> စီၤပၤစီၤဒၤဝံးမၤလိာ်ကယဲၢ်အံၣ်စရ့လးအပဒိၣ်ပပှၢ်ခဲလၢာ်လၢ ကဟဲအိၣ်ဖှိၣ်ရိဖှိၣ်ဖဲဝ့ၢ်ယရူၤရှလ့ၣ်အပူၤန့ၣ်လီၤ. လၢတၢ်န့ၣ်အဃိ, ကယဲၢ်ဒူၣ်တဖၣ်အခိၣ်အနၢ်ခဲလၢာ်, ခိၣ်နၢ်တဖၣ်လၢအပၢဆှၢတ့ၢ်ဘီမုၢ်အတၢ်မၤ, ခိၣ်နၢ်တဖၣ်လၢဒူၣ်ထၢတဖၣ်အပူၤ, ပှၤတဖၣ်လၢအပၢဆှၢသုးကျဲၤ တၢ်စုလီၢ်ခီၣ်ခိၣ်ဒီးဆၣ်ဖိကီၢ်ဖိတဖၣ်လၢအဘၣ်ထွဲ ဆူစီၤပၤဒီးအဝဲအဖိခွါတဖၣ်, သပှၢ်ကတၢၢ်ပှၤလၢအမ့ၢ်ကယဲၢ် ပဒိၣ်ပပှၢ်တဖၣ်လၢနီပူၤ, ပှၤသုးဖိတဖၣ်လၢအလဲၤလၢညါ, ဒီးပှၤအကါဒိၣ်တဖၣ်, ဟဲပာ်ဖှိၣ်အသးလၢဝ့ၢ်ယရူၤရှလ့ၣ်အပူၤ န့ၣ်လီၤ.",
			"2": "<sup>2</sup> စီၤဒၤဝံးဆၢထၢၣ်လၢအဝဲသ့ၣ်အမဲာ်ညါ, ဒီးကတိၤလီၤတၢ်ဆူ အဝဲသ့ၣ်အအိၣ်, “ယပှၤထံဖိကီၢ်ဖိသ့ၣ်ဧၢ, ဒိကနၣ်ယၤတက့ၢ်. တၢ်မိၢ်သူၣ်ထီၣ်တ့ၢ်ဘၣ်ယသးလၢဟံၣ်အဂၢၢ်အကျၢၤတဖျၢၣ်လၢယွၤ အတလါစီဆှံ, ယွၤပကစၢ်ယွၤအခီၣ်ယီၢ်လီၤအလီၢ်အဂီၢ်န့ၣ်လီၤ. လၢတၢ်မၤလၤမၤကပီၤအီၤအဂီၢ်, ယကတဲာ်ကတီၤတ့ၢ်တၢ်တဖၣ်လၢတၢ်ကသူၣ်ထီၣ်တၢ်လုၢ်ဟံၣ်တဖျၢၣ်,",
			"3": "<sup>3</sup> ဘၣ်ဆၣ်အဝဲတြီတ့ၢ်ယၤလၢယကမၤတၢ်န့ၣ်, မ့ၢ်လၢယမ့ၢ်ပှၤသုးဖိ တဂၤဒီးဂၢ်လီၤဘၣ်တ့ၢ်တၢ်သွံၣ်အါမးအဃိန့ၣ်လီၤ.",
			"4": "<sup>4</sup> ယွၤ, အံၣ်စရ့လးအကစၢ်ယွၤဃုထၢတ့ၢ်ယၤဒီးယစၢၤယသွဲၣ်တဖၣ်လၢ ကပၢအံၣ်စရ့လးလီၤစိၤလီၤထီန့ၣ်လီၤ. အဝဲဃုထၢတ့ၢ်ပှၤယူဒၤဖိအဒူၣ်လၢကဟ့ၣ်ထီၣ်ခိၣ်နၢ်တဖၣ်, ဒီးလၢယူဒၤအကျါန့ၣ်, အဝဲဃုထၢတ့ၢ်ယပၢ်အပှၤဟံၣ်ဖိ ဃီဖိန့ၣ်လီၤ. လၢကယဲၢ်ပှၤဟံၣ်ဖိဃီဖိခဲလၢာ်အကျါ, အဝဲဘၣ်သူၣ်ဘၣ်သးတ့ၢ်လၢကဃုထၢယၤဒီးဒုးကဲထီၣ်ယၤစီၤပၤ လၢပှၤအံၣ်စရ့လးဖိခဲလၢာ်အဖီခိၣ်န့ၣ်လီၤ.",
			"5": "<sup>5</sup> အဝဲဟ့ၣ်ယၤဖိခွါအါဂၤဒီးလၢကယဲၢ်အဝဲသ့ၣ်အကျါန့ၣ်, အဝဲဃုထၢထီၣ်တ့ၢ်စီၤၡလိၤမိၤဒ်သိးကပၢတၢ်လၢကီၢ်အံၣ်စရ့ လး, ယွၤအဘီအမုၢ်အဖီခိၣ်န့ၣ်လီၤ.",
			"6": "<sup>6</sup> ယွၤစံးဘၣ်ယၤ, နဖိခွါစီၤၡလိၤမိၤကမ့ၢ်ပှၤတဂၤလၢကသူၣ်ထီၣ် ယတၢ်လုၢ်ဟံၣ်န့ၣ်လီၤ. ယဃုထၢတ့ၢ်အီၤလၢကမ့ၢ်ယဖိခွါဒီးယကမ့ၢ်အဝဲအပၢ်န့ၣ်လီၤ.",
			"7": "<sup>7</sup> အဝဲမ့ၢ်စူၢ်ထွဲကယဲၢ်ယတၢ်သိၣ်တၢ်သီတဖၣ်ဒီးတၢ်မၤလိာ်တဖၣ်လီၤ တံၢ်လီၤဆဲးဒ်အမၤဝဲခဲအံၤအသိးန့ၣ်ဒီး, ယကဒုးအိၣ်ဂၢၢ်ဆိးကျၢၤအဘီအမုၢ်လီၤစိၤလီၤထီန့ၣ်လီၤ.",
			"8": "<sup>8</sup> လၢတၢ်န့ၣ်အဃိ, ယပှၤဂီၢ်မုၢ်သ့ၣ်ဧၢ, လၢပကစၢ်ယွၤဒီးကယဲၢ်အံၣ် စရ့လး, ယွၤအပှၤဂီၢ်မုၢ်, အတၢ်ပာ်ဖှိၣ်သးအံၤအမဲာ်ညါ, ယသိၣ်လီၤမၤလိာ်သုလၢသုကစူၢ်ကယဲၢ်တၢ်လၢယွၤပကစၢ်ယွၤမၤလိာ် တ့ၢ်ပှၤလီၤတံၢ်လီၤဆဲး, ဒ်သိးသုကအိၣ်ဆိးထွဲဘၣ်လၢကီၢ်အဂ့ၤအံၤအပူၤ, ဒီးဒ်သိးသုကဟ့ၣ်န့ၢ်သါဘၣ်ဒံးဆူပှၤစိၤလၢခံတဖၣ်လီၤစိၤ လီၤထီအဂီၢ်န့ၣ်လီၤ.”",
			"9": "<sup>9</sup> ဒီးအဝဲစံးဘၣ်ဝဲစီၤၡလိၤမိၤ, “ယဖိခွါဧၢ, ယသိၣ်လိမၤလိာ်နၤလၢနကသ့ၣ်ညါနပၢ်အကစၢ်ယွၤဒီးနကမၤအတၢ်မၤ လၢနသးဒီဖျၢၣ်ညါဒီးလၢတၢ်သူၣ်အိၣ်သးအိၣ်အပူၤန့ၣ်လီၤ. အဝဲသ့ၣ်ညါပတၢ်ဆိကမိၣ်တဖၣ်ခဲလၢာ်ဒီးပတၢ်မိၣ်န့ၢ်သးလီ တဖၣ်ခဲလၢာ်န့ၣ်လီၤ. နမ့ၢ်လဲၤဆူအအိၣ်ဒီးအဝဲကတူၢ်လိာ်နၤ, ဘၣ်ဆၣ်နမ့ၢ်ဃၣ်ကွံာ်နသးလၢအီၤဒီးအဝဲကကွံာ်တ့ၢ်ကွံာ်နၤလီၤ စိၤလီၤထီန့ၣ်လီၤ.",
			"10": "<sup>10</sup> နကဘၣ်သ့ၣ်ညါလၢယွၤဃုထၢတ့ၢ်နၤလၢနကသူၣ်ထီၣ်အတၢ်လုၢ်ဟံၣ်စီ ဆှံအဂီၢ်န့ၣ်လီၤ. ခဲကနံၣ်အံၤမၤအီၤ, ဒီးမၤအီၤအိၣ်ဒီးတၢ်ပာ်လီၤသးကျၢၤမုဆှုတက့ၢ်.”",
			"11": "<sup>11</sup> စီၤဒၤဝံးဟ့ၣ်ဃီၤစီၤၡလိၤမိၤလၢကယဲၢ်တၢ်တိာ်ကျဲၤတဖၣ်လၢ တၢ်သူၣ်ထီၣ်ယွၤအတၢ်လုၢ်ဟံၣ်ဒီးအဂၢၤတဖၣ်အဂီၢ်, လၢတၢ်ပာ်ဖှိၣ်အဒၢးတဖၣ်ဒီးကယဲၢ်ဒၢးအဂၤခဲလၢာ်အဂီၢ်ဒီးလၢ တၢ်အလီၢ်စီဆှံကတၢၢ်, ဖဲတၢ်ဒဲးဘးတဖၣ်ဘၣ်တၢ်ပျၢ်ကွံာ်အီၤအလီၢ်အဂီၢ်န့ၣ်လီၤ.",
			"12": "<sup>12</sup> အဝဲဟ့ၣ်လီၤစ့ၢ်ကီးအီၤလၢကယဲၢ်တၢ်တိာ်ကျဲၤလၢအအိၣ်လၢအသး ပူၤ, လၢတၢ်လုၢ်ဟံၣ်ဂၢၤတဖၣ်, ဒီးဒၢးအိၣ်ဝးတရံးအီၤတဖၣ်အဂီၢ်ဒီးလၢယွၤအတၢ်လုၢ်ဟံၣ်အတၢ် ပီးတၢ်လီဒီးတၢ်ဟ့ၣ်လၢအဘၣ်တၢ်ပာ်စီဆှံတ့ၢ်အီၤဆူယွၤ, အတၢ်ပာ်ဖှိၣ်အဒၢးတဖၣ်အဂီၢ်န့ၣ်လီၤ.",
			"13": "<sup>13</sup> စီၤဒၤဝံးဟ့ၣ်ဃီၤစ့ၢ်ကီးအီၤလၢတၢ်တိာ်ကျဲၤတဖၣ်လၢအဘၣ်ထွဲ ဒီးတၢ်ကရၢကရိထီၣ်ပှၤလုၢ်တၢ်အခိၣ်တဖၣ်ဒီးပှၤလ့ၤဝံဖိတဖၣ် လၢကမၤအတၢ်မၤတဖၣ်အဂီၢ်, လၢကမၤယွၤအတၢ်လုၢ်ဟံၣ်အတၢ်မၤအဂီၢ်, ဒီးလၢကအံးထွဲကွၢ်ထွဲ ကယဲၢ်ယွၤအတၢ်လုၢ်ဟံၣ်အဃၢၤအဃိၢ်တဖၣ်အဂီၢ်န့ၣ်လီၤ.",
			"14": "<sup>14</sup> အဝဲဟ့ၣ်လီၤစ့ၢ်ကီးတၢ်သိၣ်လီၤမၤလိာ်တဖၣ်လၢ, တၢ်ကဘၣ်သူထူဒီးစ့တဖၣ်ဆံးအါလၢတၢ်ကမၤတၢ်လုၢ်ဟံၣ်အဃၢၤ အဃိာ်တဖၣ်အဂီၢ်လဲၣ်,",
			"15": "<sup>15</sup> ဆံးအါလၢမ့ၣ်အူဒၢဒီးတၢ်ပာ်မ့ၣ်အူဒၢအလီၢ်တခါစုာ်စုာ် အဂီၢ်လဲၣ်,",
			"16": "<sup>16</sup> ဆံးအါလၢစီၢ်နီၤခိၣ်စ့တဖၣ်အဂီၢ်လဲၣ်, ဆံးအါလၢစီၢ်နီၤခိၣ် ထူတဖျၢၣ်စုာ်စုာ်, လၢကိၣ်တဖၣ်လၢတၢ်လုၢ်ထီၣ်အီၤဆူ ကစၢ်ယွၤအအိၣ်ကဘၣ်တၢ်ပာ်ထီၣ်အီၤအဂီၢ်, လဲၣ်န့ၣ်လီၤ.",
			"17": "<sup>17</sup> အဝဲဟ့ၣ်လီၤစ့ၢ်ကီးတၢ်သိၣ်လီၤမၤလိာ်တဖၣ်ဘၣ်ထွဲဒီးတၢ်က ဘၣ်သူထူအစီဆံးအါလၢတၢ်ကမၤနီၣ်ဆဲးတဖၣ်, သလၢတဖၣ်ဒီးသပၢၤတဖၣ်အဂီၢ်လဲၣ်, တၢ်ကဘၣ်သူစ့ဒီးထူ ဆံးအါလၢတၢ်ကမၤလီခီတဖၣ်အဂီၢ်လဲၣ်,",
			"18": "<sup>18</sup> ဒီးလၢတၢ်ကမၤတၢ်လုၢ်လီၢ်လၢတၢ်နၢမူဘၣ်တၢ်ဆိၣ်ကဲၤအီၤအ ဂီၢ်, ဒီးလၢတၢ်မၤလ့ၣ်ကဟၣ်လၢယွၤအတၢ်အၢၣ်လီၤအီလီၤအတလါစီဆှံ လၢခ့ရူာ်တဖၣ်သလၣ်ထီၣ်အဒံးဆ့လၢအလိၤဘၣ်တၢ်ပာ်ထီၣ်အီၤအ ဂီၢ်, တၢ်ကဘၣ်သူထူစီဆံးအါလဲၣ်န့ၣ်လီၤ.",
			"19": "<sup>19</sup> စီၤပၤဒၤဝံးစံးဝဲ, “ကယဲၢ်တၢ်ခဲလၢာ်အံၤအိၣ်လၢတၢ်တိာ် ကျဲၤလၢတၢ်ကွဲးလီၤအီၤဒ်ယွၤအနီၢ်ကစၢ်ဒၣ်ဝဲသိၣ်လီၤမၤလိာ် ဒီးဟ့ၣ်လီၤယၤလၢယကမၤထွဲအီၤအပူၤအသိးန့ၣ်လီၤ.”",
			"20": "<sup>20</sup> စီၤပၤစီၤဒၤဝံးစံးဘၣ်အဖိခွါစီၤၡလိၤမိၤ, “နာ်န့ၢ်လီၤနသးဒီးပာ်နသးကျၢၤမုဆှုတက့ၢ်. စးထီၣ်နတၢ်မၤဒီးပျဲတၢ်နီတမံၤဒုးဆိကတီၢ်နၤတဂ့ၤ. ယွၤ, ကစၢ်ယွၤလၢယမၤအတၢ်ကအိၣ်ဒီးနၤလီၤ. အဝဲတပာ်လီၤတဲာ်နၤဘၣ်. မ့မ့ၢ်အဝဲကအိၣ်ဒီးနၤတုၤနသူၣ်ထီၣ်ယွၤအတၢ်လုၢ်ဟံၣ်ဝံၤဝဲ တစုန့ၣ်လီၤ.”",
			"21": "<sup>21</sup> ပှၤလုၢ်တၢ်အခိၣ်တဖၣ်ဒီးပှၤလ့ၤဝံဖိတဖၣ်ဘၣ်တၢ်ဟ့ၣ်လီၤတ့ၢ်လံ အမူအဒါလၢကမၤဝဲလၢယွၤအတၢ်လုၢ်ဟံၣ်အပူၤအဂီၢ်န့ၣ်လီၤ. ပှၤမၤတၢ်ဖိတဖၣ်လၢအအိၣ်ဒီးကယဲၢ်တၢ်သ့တၢ်ဘၣ်အကလုာ်ကလုာ်သး အိၣ်မၤစၢၤနၤ, ဒီးကယဲၢ်ပှၤဂီၢ်မုၢ်ခဲလၢာ်ဒီးအဝဲသ့ၣ်အခိၣ်အနၢ်တဖၣ်ကမၤတၢ်ဒ် နမၤလိာ်အီၤန့ၣ်လီၤ."
		},
		"29": {
			"1": "<sup>1</sup> စီၤပၤဒၤဝံးဘိးဘၣ်သ့ၣ်ညါပှၤလၢအဟဲပာ်ဖှိၣ်အသးခဲလၢာ်, “ယဖိခွါစီၤၡလိၤမိၤ, မ့ၢ်ပှၤတဂၤလၢကစၢ်ယွၤဃုထၢတ့ၢ်ဝဲ, ဘၣ်ဆၣ်အဝဲအသးစၢ်ဒံး, ဒီးအတၢ်လဲၤခီဖျိစှၤဒံးဝဲန့ၣ်လီၤ. တၢ်မၤလၢတၢ်ကဘၣ်မၤအီၤန့ၣ်, မ့ၢ်တၢ်မၤလီၤဘီလီၤမုၢ်, မ့ၢ်လၢတၢ်အံၤတမ့ၢ်ဘၣ်နီတဖျၢၣ်လၢပှၤကညီအဂီၢ်ဘၣ်. မ့မ့ၢ်, မ့ၢ်တၢ်လုၢ်ဟံၣ်တဖျၢၣ်လၢယွၤ, ကစၢ်ယွၤအဂီၢ်အဃိန့ၣ်လီၤ.",
			"2": "<sup>2</sup> လၢယဂံၢ်ယဘါခဲလၢာ်အပူၤန့ၣ်, ယကတဲာ်ကတီၤတ့ၢ်တၢ်လၢအလိၣ်ဝဲ တဖၣ်လၢယွၤအတၢ်လုၢ်ဟံၣ်အဂီၢ်ဒ်ထူ, စ့, တိၢ်ဘီ, ထး, သ့ၣ်, လၢၢ်လုၢ်ဒိၣ်ပှ့ၤဒိၣ်တဖၣ်, တၢ်မျၢ်ထးသံတဖၣ်, လၢၢ်အလွဲၢ်အကလုာ်ကလုာ်လၢတၢ်ကရဲၣ်လီၤထီထီၣ်အီၤတဖၣ်, လၢၢ်ဝါအါအါဂီၢ်ဂီၢ်တဖၣ်န့ၣ်လီၤ.",
			"3": "<sup>3</sup> ဒိၣ်န့ၢ်အါန့ၢ်ကယဲၢ်တၢ်အံၤခဲလၢာ်လၢယမၤတ့ၢ်န့ၣ်, ယဟ့ၣ်လီၤစ့ၢ်ကီး, စ့ဒီးထူလၢယကစၢ်ဒၣ်ယဲအတၢ်စုလီၢ်ခီၣ်ခိၣ် အကျါ, မ့ၢ်လၢယတၢ်အဲၣ်အိၣ်ဝဲလၢကစၢ်ယွၤအတၢ်လုၢ်ဟံၣ်အဂီၢ်အဃိန့ၣ် လီၤ.",
			"4": "<sup>4</sup> ယဟ့ၣ်လီၤတ့ၢ်ထူအဂ့ၤကတၢၢ်ကံကၢ်သၢကထိဒီးစ့လၢအကဆှီအကံ ကၢ်နွံကထိ, လၢတၢ်မၤဃံမၤလၤယွၤအတၢ်လုၢ်ဟံၣ်အတၢ်ဒူၣ်တဖၣ်အဂီၢ်,",
			"5": "<sup>5</sup> လၢကယဲၢ်တၢ်တမံၤလၢ်လၢ်လၢပှၤပိာ်တၢ်ဖိတဖၣ်ကမၤဝဲဒၣ်အဂီၢ်န့ၣ် လီၤ. ခဲအံၤမ့ၢ်မတၤတဂၤကအိၣ်ဒံးဝဲလၢအသးအိၣ်ဟ့ၣ်လီၤတၢ်သးအ့ၣ် တဲာ်အါအါဂီၢ်ဂီၢ်အတၢ်ဟ့ၣ်တမံၤဆူယွၤန့ၣ်လဲၣ်.”",
			"6": "<sup>6</sup> အန့ၣ်တစု, ဒူၣ်ထၢတဖၣ်အခိၣ်အနၢ်တဖၣ်, ဒူၣ်တဖၣ်အပဒိၣ်ပပှၢ်တဖၣ်, သုးခိၣ်ကျၢၢ်တဖၣ်လၢသုးမုၢ်အပူၤ, ဒီးပှၤတဖၣ်လၢအပၢဆှၢသုးကျဲၤစီၤပၤအတၢ်စုလီၢ်ခီၣ်ခိၣ်, ဟ့ၣ်လီၤတၢ်လၢတၢ်သးအိၣ်အပူၤလီၤ.",
			"7": "<sup>7</sup> တၢ်လၢအဝဲသ့ၣ်ဟ့ၣ်လီၤလၢတၢ်ဘှီထီၣ်ယွၤအတၢ်လုၢ်ဟံၣ်အဂီၢ်မ့ၢ် ဒ်လာ်အံၤလီၤ. ထူကံကၢ်ယဲၢ်ကထိဒီးဒၤရံးတကလး, စ့အကံကၢ်တကလး, တိၢ်ဘီအကံကၢ်တကလးဃိးကထိ, ဒီးထးအကံကၢ်တကလီၤ.",
			"8": "<sup>8</sup> ပှၤတဖၣ်လၢအအိၣ်ဒီးလၢၢ်လုၢ်ဒိၣ်ပှ့ၤဒိၣ်တဖၣ်န့ၣ်, ဟ့ၣ်လီၤအလၢၢ်လုၢ်ဒိၣ်ပှ့ၤဒိၣ်တဖၣ်ဆူယွၤအတၢ်လုၢ်ဟံၣ်အတၢ်ပာ် ဖှိၣ်အလီၢ်လၢအဘၣ်တၢ်ပၢဆှၢကွၢ်ထွဲအီၤလၢပှၤက့ရၡိၣ်ဖိလၢ လ့ၤဝံအဒူၣ်ထၢပူၤစီၤယဃံအ့လးန့ၣ်လီၤ.",
			"9": "<sup>9</sup> ပှၤဂီၢ်မုၢ်ဟ့ၣ်တၢ်လၢတၢ်သူၣ်အိၣ်သးအိၣ်အပူၤဆူယွၤဒီးအဝဲ သ့ၣ်သူၣ်ဖှံသးညီဝဲလီၤ. စီၤပၤစီၤဒၤဝံးစ့ၢ်ကီးအသးခုဝဲဒိၣ်ဒိၣ်ကလဲာ်န့ၣ်လီၤ.",
			"10": "<sup>10</sup> ဖဲန့ၣ်, လၢပှၤအိၣ်ဖှိၣ်ရိဖှိၣ်ခဲလၢာ်အမဲာ်ညါ, စီၤပၤစီၤဒၤဝံးစံးထီၣ်ပတြၢၤယွၤန့ၣ်လီၤ. အဝဲစံးဝဲ, “ယွၤ, ပပၢ်ဖးဒိၣ်စီၤယၤကိာ်အကစၢ်ယွၤဧၢ, မ်နဘၣ်တၢ်စံးထီၣ်ပတြၢၤနၤအစိၤစိၤအဃၣ်ဃၣ်န့ၣ်တက့ၢ်.",
			"11": "<sup>11</sup> နမ့ၢ်တၢ်ဒိၣ်တၢ်မုၢ်ဒီးစိဒိၣ်ကမီၤထီ, လၤဒိၣ်ကပီၤအါ, ကပြုၢ်ကပြီၤဒီးလီၤကဟုကညီၢ်န့ၣ်လီၤ. ကယဲၢ်တၢ်ခဲလၢာ်လၢအအိၣ်ဝဲလၢမူခိၣ်ဒီးဟီၣ်ခိၣ်န့ၣ်မ့ၢ်နတၢ်, ဒီးနမ့ၢ်စီၤပၤ, ဒီးပှၤပၢတၢ်အဒိၣ်ကတၢၢ်လၢတၢ်ခဲလၢာ်အဖီခိၣ် န့ၣ်လီၤ.",
			"12": "<sup>12</sup> ကယဲၢ်တၢ်ထူးတၢ်တီၤတဖၣ်စ့ဒီးတၢ်စုလီၢ်ခီၣ်ခိၣ်န့ၣ်ဟဲလၢ နအိၣ်လီၤ. နပၢတၢ်ခဲလၢာ်လၢနဂံၢ်နဘါဒီးနစိနကမီၤ, ဒီးနဒုးကဲထီၣ်ပှၤတဂၤလၢ်လၢ်လၢပှၤအဒိၣ်ဒီးပှၤအဆူၣ်သ့ဝဲ န့ၣ်လီၤ.",
			"13": "<sup>13</sup> ခဲကနံၣ်အံၤ, ပကစၢ်ယွၤဧၢ, ပဟ့ၣ်ထီၣ်နၤလၢတၢ်စံးဘျုးစံး ဖှိၣ်, ဒီးပစံးထီၣ်ပတြၢၤနမံၤလၤဒိၣ်ကပီၤအါန့ၣ်လီၤ.",
			"14": "<sup>14</sup> အန့ၣ်ဒၣ်လဲာ်, ယပှၤဂီၢ်မုၢ်ဒီးယၤပဟ့ၣ်နၤတၢ်တသ့နီၢ်နီၢ်နီ တမံၤဘၣ်. အဂ့ၢ်ဒ်အံၤ, တၢ်ခဲလၢာ်န့ၣ်မ့ၢ်တၢ်ဟ့ၣ်ဟဲလၢနၤဒီးပဟ့ၣ်ဆၢ က့ၤနၤတၢ်လၢအမ့ၢ်တ့ၢ်နတၢ်တဖၣ်န့ၣ်လီၤ.",
			"15": "<sup>15</sup> အိ, ယွၤဧၢ, နသ့ၣ်ညါနဲလၢပလဲၤခီဖျိတၢ်အိၣ်မူလီၤဂာ်ဒ်ပှၤ ဘၣ်တၢ်စိာ်မၢကဲကုၢ်တဖၣ်ဒီးပှၤတမှံၤတဖၣ်အသိး, ဒ်ပမိၢ်ပၢ်ဖံဖုလၢပျၢၤတဖၣ်လဲၤခီဖျိတ့ၢ်ဝဲန့ၣ်လီၤ. ပမုၢ်နံၤတဖၣ်လီၤဂာ်ဒ်တၢ်ကဒုလၢအလဲၤပူၤကွံာ်အသိးဒီးပပူၤ ဖျဲးထီၣ်ကွံာ်လၢတၢ်သံတသ့ဘၣ်.",
			"16": "<sup>16</sup> အိယွၤ, ပကစၢ်ယွၤဧၢ, ပဟဲပာ်ဖှိၣ်သကိးကယဲၢ်တၢ်ထူးတၢ်တီၤခဲ လၢာ်အံၤလၢတၢ်ကသူၣ်ထီၣ်တၢ်လုၢ်ဟံၣ်တဖျၢၣ်လၢတၢ်ကမၤလၤကပီၤ နမံၤစီဆှံအဂီၢ်, ဘၣ်ဆၣ်, တၢ်အံၤခဲလၢာ်ဟဲဒၣ်လၢနၤဒီးမ့ၢ်ဒၣ်နတၢ်န့ၣ်လီၤ.",
			"17": "<sup>17</sup> ယသ့ၣ်ညါလၢနမၤကွၢ်ပှၤခဲလၢာ်အသး, ဒီးနမုာ်သူၣ်မုာ်သးတ့ၢ် ဒီးပှၤဂီၢ်မုၢ်လၢအသူၣ်တီသးရၤန့ၣ်လီၤ. ဒီးလၢတၢ်သူၣ်တီသးလိၤနီၢ်နီၢ်အပူၤန့ၣ်, ယဟ့ၣ်လီၤတၢ်သ့ၣ်တဖၣ်အံၤခဲလၢာ်ဆူနၤ, လၢတၢ်သူၣ်အိၣ်သးအိၣ်အပူၤ, ဒီးယထံၣ်တ့ၢ်နပှၤဂီၢ်မုၢ်လၢအဟဲပာ်ဖှိၣ်အသးဖဲအံၤတဖၣ်သူၣ် ဖှံသးညီတ့ၢ်ဒ်လဲၣ်, လၢကဟဲစိာ်တၢ်မၤဘူၣ်တဖၣ်ဆူနအိၣ်န့ၣ်လီၤ.",
			"18": "<sup>18</sup> ယွၤ, ပပၢ်ဖးဒိၣ်လၢပျၢၤတဖၣ်လၢအမ့ၢ်စီၤအၤဘြၤဟၣ်, စီၤအံၤစဲးဒီးစီၤယၤကိာ်အကစၢ်ယွၤဧၢ, တၢ်ဘူၣ်ထီၣ်ဘါထီၣ်ဒ် သိးအံၤန့ၣ်ပၢၤဃာ်အီၤကျၢၤကျၢၤလၢနပှၤဂီၢ်မုၢ်တဖၣ်အသးကံၢ် ပူၤလီၤစိၤလီၤထီ, ဒီးဟံးဃာ်အဝဲသ့ၣ်ဒ်သိးကသးတီ ဒီးနၤထီဘိန့ၣ်တက့ၢ်.",
			"19": "<sup>19</sup> ယဟ့ၣ်လီၤယဖိခွါစီၤၡလိၤမိၤလၢကစူၢ်တၢ်တမံၤလၢ်လၢ်လၢန မၤလိာ်အီၤလၢအသးဒီဖျၢၣ်ညါလၢတၢ်သးအိၣ်, ဒီးလၢကသူၣ်ထီၣ်ယွၤအတၢ်လုၢ်ဟံၣ်လၢယကတဲာ်ကတီၤတ့ၢ်တၢ်သ့ၣ်တဖၣ် အံၤလၢအဂီၢ်န့ၣ်တက့ၢ်.”",
			"20": "<sup>20</sup> အန့ၣ်ဝံၤဒီး, စီၤဒၤဝံးမၤလိာ်လီၤပှၤဂီၢ်မုၢ်, “စံးထီၣ်ပတြၢၤယွၤသုကစၢ်ယွၤန့ၣ်တက့ၢ်.” ဒီးပှၤဂီၢ်မုၢ်လၢအဟဲအိၣ်ဖှိၣ်ရိဖှိၣ်ခဲလၢာ်စံးထီၣ်ပတြၢၤယွၤ, အမိၢ်ပၢ်ဖံဖုလၢပျၢၤသ့ၣ်တဖၣ်အကစၢ်ယွၤ, ဒီးအဝဲသ့ၣ်သကူးလီၤအသးဒီးဟ့ၣ်တၢ်ယူးယီၣ်ဆူယွၤဒီးဆူ စီၤပၤစ့ၢ်ကီးန့ၣ်လီၤ.",
			"21": "<sup>21</sup> မုၢ်ဆ့ၣ်ထီၣ်တနံၤန့ၣ်, အဝဲသ့ၣ်မၤသံဆၣ်ဖိကီၢ်ဖိတဖၣ်ဒ်တၢ် လုၢ်တၢ်ပာ်တဖၣ်အသိး, ပာ်စီဆှံထီၣ်ဝဲဆူယွၤဝံၤဒီးဟ့ၣ်နီၤလီၤဝဲဆူပှၤဂီၢ်မုၢ် လၢကအီၣ်ဝဲအဂီၢ်န့ၣ်လီၤ. အါန့ၢ်အန့ၣ်, အဝဲသ့ၣ်လုၢ်ထီၣ်တ့ၢ်ဂီၤဖံးဖါအဒုတကထိ, သိဖါအဒုတကထိ, လၢအဆိၣ်ကဲၤထီၣ်ဝဲခဲလၢာ်ခဲဆ့လၢတၢ်လုၢ် လီၢ်အဖီခိၣ်န့ၣ်လီၤ. အဝဲသ့ၣ်ဟဲစိာ်စ့ၢ်ကီးတၢ်လုၢ်စပံးထံတဖၣ်န့ၣ်လီၤ.",
			"22": "<sup>22</sup> သတးဒီးလၢမုၢ်တနံၤအဝဲန့ၣ်, အဝဲသ့ၣ်သူၣ်ဖှံသးညီတ့ၢ်ဒိၣ် မးဖဲအအီၣ်တၢ်ဒီးအီတၢ်လၢယွၤအမဲာ်ညါန့ၣ်လီၤ. အဝဲသ့ၣ်ကိးသတြီထီၣ်ဝဲလၢစီၤၡလိၤမိၤမ့ၢ်စီၤပၤခံဘျီ တဘျီန့ၣ်လီၤ. လၢယွၤအမံၤအပူၤန့ၣ်အဝဲသ့ၣ်ဖှူအီၤဒ်ပှၤလၢကပၢဘၣ်အဝဲသ့ၣ် အသိးဒီးစီၤစၤဒိးဒ်ပှၤလုၢ်တၢ်အခိၣ်အသိးန့ၣ်လီၤ.",
			"23": "<sup>23</sup> လၢတၢ်န့ၣ်အဃိ, စီၤၡလိၤမိၤကဲထီၣ်ဘၣ်စီၤပၤလၢအပၢ်စီၤဒၤ ဝံးအလီၢ်လၢလီၢ်ပစိာ်လၢယွၤပာ်လီၤတ့ၢ်ဝဲအဖီခိၣ်န့ၣ်လီၤ. အဝဲမ့ၢ်စီၤပၤတဂၤလၢအတၢ်မၤကဲထီၣ်လိၣ်ထီၣ်ဒီးအံၣ်စရ့လး အပှၤကလုာ်ခဲလၢာ်စူၢ်အီၤန့ၣ်လီၤ.",
			"24": "<sup>24</sup> ကယဲၢ်ပဒိၣ်ပပှၢ်တဖၣ်ဒီးသုးမုၢ်သံၣ်ဘိတဖၣ်ဒီးကယဲၢ်စီၤဒၤဝံး အဖိခွါအဂၤခဲလၢာ်ဒၣ်လဲာ်အၢၣ်လီၤအီလီၤတ့ၢ်ဝဲလၢကတီ ဒီးစီၤၡလိၤမိၤဒ်စီၤပၤအသိးန့ၣ်လီၤ.",
			"25": "<sup>25</sup> ယွၤပာ်ဒိၣ်ပာ်ထီစီၤၡလိၤမိၤဒိၣ်ဒိၣ်ကလဲာ်လၢအံၣ်စရ့လးခဲ လၢာ်အမဲာ်ညါဒီးဒုးကဲထီၣ်အီၤစီၤပၤတဂၤလၢအလၤကပီၤအိၣ်အါ န့ၢ်ဒံးစီၤပၤအဂၤလၢအပၢတ့ၢ်ကီၢ်အံၣ်စရ့လးန့ၣ်လီၤ.",
			"26": "<sup>26</sup> စီၤယံးၡဲအဖိခွါစီၤဒၤဝံးကဲစီၤပၤလၢအံၣ်စရ့လးခဲလၢာ်အဖီ ခိၣ်န့ၣ်လီၤ.",
			"27": "<sup>27</sup> အဝဲပၢတ့ၢ်တၢ်အနံၣ်လွံၢ်ဆံ, ပၢတၢ်လၢဝ့ၢ်ဃ့ဘြိၣ်အပူၤနွံ နံၣ်ဒီးလၢဝ့ၢ်ယရူၤၡလ့ၣ်အပူၤသၢဆံသၢနံၣ်န့ၣ်လီၤ.",
			"28": "<sup>28</sup> အဝဲသံဖဲအမှံၤတုာ်ပှၢ်တီၤ, အိၣ်ပှဲၤဒီးနံၣ်အါလါအါ, တၢ်ထူးဒိၣ်တၢ်တီၤအါ, ဒီးတၢ်လီၤယူးယီၣ်ပာ်ကဲ, ဒီးအဝဲအဖိခွါစီၤၡလိၤမိၤကဲထီၣ်ဘၣ်စီၤပၤလၢအလီၢ်န့ၣ်လီၤ.",
			"29": "<sup>29</sup> တၢ်စံၣ်စိၤတဲစိၤဘၣ်ဃးဒီးစီၤပၤစီၤဒၤဝံးစးထီၣ်လၢအခီၣ် ထံးတုၤလၢအကတၢၢ်န့ၣ်ဘၣ်တၢ်ကွဲးနီၣ်တ့ၢ်အီၤလၢဝံသၢဂၤလၢ အမ့ၢ်, ဝံၡမူၤအ့လး, ဝံနၤသၣ်ဒီးဝံကးတဖၣ်အတၢ်ကွဲးနီၣ်ကွဲးဃါ တဖၣ်အပူၤန့ၣ်လီၤ.",
			"30": "<sup>30</sup> တၢ်ကွဲးနီၣ်ကွဲးဃါတဖၣ်တဲဖျါ, အဝဲပၢတ့ၢ်တၢ်ဒ်လဲၣ်, ဒိၣ်စိဒိၣ်ကမီၤတ့ၢ်ထဲလဲၣ်, ဒီးကယဲၢ်တၢ်လၢအမၤတ့ၢ်အသးဒီး အီၤတဖၣ်, တၢ်မၤတ့ၢ်အသးဒီးအံၣ်စရ့လးဒီးဘီမုၢ်အိၣ်ဝးတရံးအီၤတဖၣ် အဂ့ၢ်န့ၣ်လီၤ."
		}
	}
};
module.exports = book;