var book = {
	"name": "လံာ်စီၤဧ့စြၤ",
	"numChapters": 10,
	"chapters": {
		"1": {
			"1": "<sup>1</sup> ဖဲကီၢ်ပၤရၣ်အစီၤပၤဖးဒိၣ်စီၤကိရ့ၣ်ပၢတၢ်အခီၣ်ထံးတနံၣ် န့ၣ်, ယွၤမၤလၢထီၣ်ပှဲၤထီၣ်တၢ်လၢအစံးတ့ၢ်ဝဲခီဖျိဝံယံးရမံယၤ န့ၣ်လီၤ. အဝဲမၢန့ၢ်ဆီၣ်ခံစီၤကိရ့ၣ်ဒ်သိးအကဟ့ၣ်လီၤအကလုၢ်ဒီးဆှၢ လီၤအီၤလၢတၢ်ကွဲးဒ်လၢလာ်အံၤအသိး, လၢကဘၣ်တၢ်ဖးအီၤလၢအကလုၢ်ဖးဒိၣ်လၢတၢ်လီၢ်ကိးပူၤဒဲးလၢ အဘီအမုၢ်အပူၤန့ၣ်လီၤ.",
			"2": "<sup>2</sup> “အအံၤမ့ၢ်ကီၢ်ပၤရၣ်အစီၤပၤဖးဒိၣ်စီၤကိရ့ၣ်အတၢ်မၤလိာ်န့ၣ် လီၤ. ယွၤ, မူခိၣ်အကစၢ်ယွၤဒုးကဲတ့ၢ်လံယၤပှၤပၢဟီၣ်ခိၣ်ဒီဘ့ၣ်, ဒီးဟ့ၣ်မူဟ့ၣ်ဒါတ့ၢ်လံယၤလၢယကသူၣ်ထီၣ်တၢ်လုၢ်ဟံၣ်တဖျၢၣ်လၢ အဂီၢ်လၢဝ့ၢ်ယရူၤၡလ့ၣ်, လၢကီၢ်ယူဒၤအပူၤန့ၣ်လီၤ.",
			"3": "<sup>3</sup> မ်ကစၢ်ယွၤအိၣ်ဒီးသုဝဲခဲလၢာ်လၢအမ့ၢ်အပှၤဂီၢ်မုၢ်န့ၣ်တ က့ၢ်. သုကဘၣ်လဲၤဆူဝ့ၢ်ယရူၤၡလ့ၣ်ဒီးသူၣ်ထီၣ်ကဒါက့ၤယွၤ, အံၣ်စရ့လးအကစၢ်ယွၤလၢအဘၣ်တၢ်ဘူၣ်ထီၣ်ဘါထီၣ်အီၤလၢဝ့ၢ်ယရူၤ ၡလ့ၣ်အပူၤအတၢ်လုၢ်ဟံၣ်န့ၣ်လီၤ.",
			"4": "<sup>4</sup> အပှၤဂီၢ်မုၢ်လၢတၢ်စိာ်မၢကဲကုၢ်အကျါမ့ၢ်လိၣ်ဘၣ်တၢ်မၤစၢၤလၢ ကက့ၤကဒါက့ၤန့ၣ်, အဝဲသ့ၣ်အပှၤအိၣ်ခိၣ်အိၣ်ဃၢၤတဖၣ်ကဘၣ်မၤစၢၤအဝဲသ့ၣ်န့ၣ်လီၤ. ပှၤအိၣ်ခိၣ်အိၣ်ဃၢၤကဘၣ်ဟ့ၣ်အဝဲသ့ၣ်လၢစ့ဒီးထူ, တၢ်လၢအလိၣ်ဝဲတဖၣ်ဒီးဆၣ်ဖိကီၢ်ဖိအဒၢလၢအဂီၤကၢ်အသးတဖၣ် ဃုာ်ဒီးတၢ်ဟ့ၣ်မၤဘူၣ်လၢကဟ့ၣ်ဝဲဆူကစၢ်ယွၤအတၢ်လုၢ်ဟံၣ်လၢ ဝ့ၢ်ယရူၤၡလ့ၣ်အပူၤန့ၣ်လီၤ.”",
			"5": "<sup>5</sup> တုၤနုၤတစုပှၤအခိၣ်တဖၣ်လၢ, ဒူၣ်ထၢတဖၣ်လၢယူဒၤအဒူၣ် ဒီးဘံၣ်ယၤမံၣ်အဒူၣ်အပူၤ, ပှၤလုၢ်တၢ်အခိၣ်တဖၣ်ဒီးပှၤလ့ၤဝံဖိ တဖၣ်, ဒီးပှၤကိးဂၤဒဲးလၢကစၢ်ယွၤထိၣ်ဂဲၤထီၣ်အသးန့ၣ်ကတဲာ်ကတီၤ ထီၣ်အသးလၢကက့ၤဒီးသူၣ်ထီၣ်ကဒါက့ၤယွၤအတၢ်လုၢ်ဟံၣ်လၢ ဝ့ၢ်ယရူၤၡလ့ၣ်အပူၤန့ၣ်လီၤ.",
			"6": "<sup>6</sup> ကယဲၢ်ပှၤအိၣ်ခိၣ်အိၣ်ဃၢၤခဲလၢာ်မၤစၢၤအဝဲသ့ၣ်ခီဖျိဟ့ၣ်အ ဝဲသ့ၣ်လၢတၢ်အါမံၤဒ်, တၢ်အဃၢၤအဃိၢ်စ့တဖၣ်, ထူဧိၤလွဲဧိၤ, တၢ်အလိၣ်တဖၣ်, ဆၣ်ဖိကီၢ်ဖိအဒၢလၢဂီၤကၢ်အသး တဖၣ်, တၢ်လုၢ်ဒိၣ်ပှ့ၤဒိၣ်အဂၤတဖၣ်, ဒီးတၢ်မၤဘူၣ်မၤတီၢ်တဖၣ်လၢတၢ် လုၢ်ဟံၣ်အဂီၢ်န့ၣ်လီၤ.",
			"7": "<sup>7</sup> စီၤပၤဖးဒိၣ်ကိရ့ၣ်ဟ့ၣ်က့ၤအဝဲသ့ၣ်လၢသီတ့ၤတဖၣ်ဒီးလီခီ တဖၣ်လၢစီၤပၤနဘူၤကးန့စၢ်ဟံးန့ၢ်တ့ၢ်ဝဲလၢဝ့ၢ်ယရူၤၡလ့ၣ် အတၢ်လုၢ်ဟံၣ်ပူၤဒီးပာ်ဝဲလၢအကစၢ်တဖၣ်အတၢ်လုၢ်ဟံၣ်ပူၤန့ၣ်လီၤ.",
			"8": "<sup>8</sup> အဝဲဟ့ၣ်က့ၤတၢ်သ့ၣ်တဖၣ်အံၤဆူစီၤပၤအပှၤပၢၤတၢ်လုၢ်ဒိၣ်ပှ့ၤဒိၣ် အခိၣ်စီၤမံးသြၤဒး, လၢအဂံၢ်ဒီးကွဲးနီၣ်တၢ်ဖိတၢ်လံၤအနီၣ်ဂံၢ်ဒီးကၢပှ့ၤကၢ ကလံၤလၢကီၢ်ယူဒၤအပဒိၣ်ဖးဒိၣ်စီၤၡ့ၡဘးစၢ်အဂီၢ်ဒ်လာ်အံၤလီၤ.",
			"9": "<sup>9</sup> သီတ့ၤထူတဖၣ်လၢတၢ်လုၢ်တၢ်ပာ်အဂီၢ် အဘ့ၣ်သၢဆံ သီတ့ၤစ့တဖၣ်လၢတၢ်လုၢ်တၢ်ပာ်အဂီၢ် အဘ့ၣ်တကထိ သီတ့ၤအဂၤတဖၣ် ခံဆံခွံဘ့ၣ် သလၢထူအဆံးတဖၣ် အဖျၢၣ်သၢဆံ သလၢစ့အဆံးတဖၣ် အဖျၣ်လွံၢ်ကယၤတဆံ တၢ်အဃၢၤအဃိၢ်အဂၤ အခါတကထိ",
			"11": "<sup>11</sup> တၢ်အဃၢၤအဃိၢ်ခဲလၢာ်လၢထူဒီးစ့န့ၣ်မ့ၢ်ဝဲယဲၢ်ကထိလွံၢ် ကယၤဒီးတၢ်အဂုၤအဂၤလၢစီၤၡ့ၡဘးစၢ်ဟဲက့ၤစိာ်ဝဲဖဲအဝဲဒီး ပှၤဘၣ်တၢ်စိာ်မၢကဲကုၢ်အဂၤတဖၣ်ဟးထီၣ်လၢကီၢ်ဘၤဘူၤလိၣ်ဒီး ဟဲက့ၤဆူဝ့ၢ်ယရူၤၡလ့ၣ်န့ၣ်လီၤ."
		},
		"2": {
			"1": "<sup>1</sup> ပှၤအါဂၤလၢပှၤဘၣ်စိာ်မၢကဲကုၢ်အကျါဟးထီၣ်ကွံာ်လၢဘၤဘူၤ လိၣ်အကီၢ်ပူၤဒီးက့ၤကဒါက့ၤဆူဝ့ၢ်ယရူၤၡလ့ၣ်ဒီးကီၢ်ယူဒၤ, ဆူအဝ့ၢ်ဒၣ်ဝဲစုာ်စုာ်န့ၣ်လီၤ. အဝဲသ့ၣ်အဟံၣ်ဖိဃီဖိတဖၣ် အိၣ်ဆိးတ့ၢ်လံလၢတၢ်ကဲကုၢ်အပူၤလၢကီၢ်ဘၤဘူၤလိၣ် စးထီၣ်လၢစီၤပၤနဘူၤကးန့စၢ်စိာ်ထီၣ်ကွံာ်အဝဲသ့ၣ်ဖဲန့ၣ်ဒ် ပှၤဘၣ်တၢ်စၢဃာ်တဖၣ်အသိးန့ၣ်လီၤ.",
			"2": "<sup>2</sup> အဝဲသ့ၣ်အခိၣ်အနၢ်တဖၣ်မ့ၢ်ဝဲစီၤစရူၤဘၤဘ့လး, စီၤယိၤရူ, စီၤနဃ့မယၤ, စီၤစရါယၤ, စီၤရ့လယၤ, စီၤမၢ်ဒကဲၤ, စီၤဘံးလၡၣ်, စီၤမံးစပၢ်, စီၤဘံးကဝဲၤ, စီၤရဃူၣ်ဒီးစီၤဘၤနါလီၤ. အအံၤမ့ၢ်ပှၤအံၣ်စရ့လးဖိအဒူၣ်အထၢအတၢ်ကွဲးနီၣ်ဃုာ်ဒီးအနီၣ်ဂံၢ် လၢဒူၣ်ထၢတဒူၣ်စုာ်စုာ်လၢအဟဲက့ၤကဒါက့ၤလၢတၢ်စိာ်မၢကဲကုၢ် န့ၣ်လီၤ.",
			"3": "<sup>3</sup> ပှၤပၤရိာ်ဖိ, ခံကထိတကယၤနွံဆံ ဂၤ, ပှၤၡဖးတယၤဖိ, သၢကယၤနွံဆံခံ ဂၤ,",
			"5": "<sup>5</sup> ပှၤအၤရၤဖိ, နွံကယၤနွံဆံယဲၢ် ဂၤ,",
			"6": "<sup>6</sup> ပှၤပၤဃးမိၤအးဖိ (စီၤယ့ၤရူဒီးစီၤယိၤအာ်အစၢၤအသွဲၣ်တဖၣ်), ခံကထိဃိးကယၤတဆံခံ ဂၤ,",
			"7": "<sup>7</sup> ပှၤဧ့ၤလၣ်ဖိ, တကထိခံကယၤယဲၢ်ဆံလွံၢ် ဂၤ, ပှၤစးတူၤဖိ, ခွံကယၤလွံၢ်ဆံယဲၢ် ဂၤ,",
			"9": "<sup>9</sup> ပှၤစးကဲဖိ, နွံကယၤဃုဆံ ဂၤ,",
			"10": "<sup>10</sup> ပှၤဘၤနံဖိ, ဃုကယၤလွံၢ်ဆံခံ ဂၤ, ပှၤဘ့ဘဲၤဖိ, ဃုကယၤခံဆံသၢ ဂၤ,",
			"12": "<sup>12</sup> ပှၤဧၤစကးဖိ, တကထိခံကယၤခံဆံခံ ဂၤ,",
			"13": "<sup>13</sup> ပှၤအဒိၤနံကၣ်ဖိ, ဃုကယၤဃုဆံဃု ဂၤ, ပှၤဘံးကဝဲၤဖိ, ခံကထိယဲၢ်ဆံဃု ဂၤ,",
			"15": "<sup>15</sup> ပှၤဧၤဒံၣ်ဖိ, ယဲၢ်ကယၤလွံၢ်ဆံယဲၢ် ဂၤ,",
			"16": "<sup>16</sup> ပှၤအ့ၤတၢ်ဖိ (တၢ်ကိးစ့ၢ်ကီးအီၤလၢပှၤဃံးစကံယၤဖိ), ခွံဆံဃိး ဂၤ,",
			"17": "<sup>17</sup> ပှၤဘ့စဲၤဖိ, သၢကယၤခံဆံသၢ ဂၤ,",
			"18": "<sup>18</sup> ပှၤယိရၤဖိ, တကယၤတဆံခံ ဂၤ, ပှၤဃၤၡူၣ်ဖိ, ခံကယၤခံဆံသၢ ဂၤ,",
			"20": "<sup>20</sup> ပှၤကံးဘၢ်ဖိ, ခွံဆံယဲၢ် ဂၤ,",
			"21": "<sup>21</sup> ပှၤဂီၢ်မုၢ်လၢအမိၢ်ပၢ်ဖံဖုလၢပျၢၤအိၣ်ဆိးတ့ၢ်လၢဝ့ၢ်လၢလာ် တဖၣ်အံၤအပူၤဟဲက့ၤကဒါက့ၤစ့ၢ်ကီးလီၤ. ပှၤဘ့ၤသလ့ဃ့ၣ်ဖိ, တကယၤခံဆံသၢ ဂၤ,",
			"22": "<sup>22</sup> ပှၤနတိဖၤဖိ, ယဲၢ်ဆံဃု ဂၤ, ပှၤဧၤနသိးဖိ, တကယၤခံဆံဃိး ဂၤ,",
			"24": "<sup>24</sup> ပှၤဧၤစမၤဝ့းဖိ, လွံၢ်ဆံခံ ဂၤ, ပှၤကံးရယးဧၤရံၣ်ဖိ, ပှၤကဖံရၤဖိ, ဒီးပှၤဘအ့ရိးဖိ, နွံကယၤလွံၢ်ဆံသၢ ဂၤ,",
			"26": "<sup>26</sup> ပှၤရၤမါဖိ, ဒီးပှၤက့ဘၤဖိ, ဃုကယၤခံဆံခံ ဂၤ, ပှၤမံးကမၣ်ဖိ, တကယၤခံဆံခံ ဂၤ,",
			"28": "<sup>28</sup> ပှၤဘ့ၤသ့လးဖိဒီးပှၤဂဲဖိ, ခံကယၤခံဆ့သၢ ဂၤ,",
			"29": "<sup>29</sup> ပှၤနဘိဖိ, ယဲၢ်ဆံခံ ဂၤ, ပှၤမးကဘံၣ်ဖိ, တကယၤယဲၢ်ဆံဃု ဂၤ,",
			"31": "<sup>31</sup> ပှၤဧ့ၤလၣ်ဖိအဂၤတဖၣ်, တကထိခံကယၤယဲၢ်ဆံလွံၢ် ဂၤ,",
			"32": "<sup>32</sup> ပှၤဃၤရံၣ်ဖိ, သၢကယၤခံဆံ ဂၤ,",
			"33": "<sup>33</sup> ပှၤလိး, ပှၤဃၤဒံးဒီးပှၤအိနိၤဖိ, နွံကယၤခံဆံယဲၢ် ဂၤ,",
			"34": "<sup>34</sup> ပှၤယရံၤဃိဖိ, သၢကယၤလွံၢ်ဆံယဲၢ် ဂၤ,",
			"35": "<sup>35</sup> ပှၤစနါအၤဖိ, သၢကထိဃုကယၤသၢဆံ ဂၤ,",
			"36": "<sup>36</sup> အအံၤမ့ၢ်တၢ်ကွဲးနီၣ်ဘၣ်ဃးဒီးပှၤလုၢ်တၢ်အခိၣ်အဒူၣ်ဖိ ထၢဖိလၢအဟဲက့ၤကဒါက့ၤလၢတၢ်စိာ်မၢကဲကုၢ်န့ၣ်လီၤ. ပှၤယဒါယၤဖိ (စီၤယ့ၤၡူအစၢၤအသွဲၣ်တဖၣ်) - ခွံကယၤနွံဆံလွံၢ်",
			"37": "<sup>37</sup> ပှၤအံးမ့ၢ်ဖိ, တကထိယဲၢ်ဆံခံ ဂၤ, ပှၤပၤၡဃူဖိ, တကထိခံကယၤလွံၢ်ဆံနွံ ဂၤ, ပှၤဃၤရံၣ်ဖိ, တကထိတဆံနွံ ဂၤ,",
			"40": "<sup>40</sup> ပှၤလ့ၤဝံအဒူၣ်ဖိထၢဖိလၢအဟဲက့ၤကဒါက့ၤလၢတၢ်စိာ်မၢကဲ ကုၢ်အလီၢ်န့ၣ်မ့ၢ်ဝဲ, ပှၤယ့ၤၡူဖိဒီးပှၤကးမံၤအ့လးဖိ (စီၤဟိဒၤဝယၤအစၢၤအသွဲၣ် တဖၣ်), နွံဆံလွံၢ် ဂၤ,",
			"41": "<sup>41</sup> တၢ်လုၢ်ဟံၣ်အပှၤသးဝံၣ်တၢ်ဖိတဖၣ် (စီၤအၤစာ်အစၢၤအသွဲၣ်တဖၣ်), တကယၤခံဆံဃိး ဂၤ,",
			"42": "<sup>42</sup> တၢ်လုၢ်ဟံၣ်အပှၤပၢၤတၢ်တဖၣ် (စီၤၡၤလူၣ်, စီၤအၤတ့ၢ်, စီၤတၤလမိၣ်, စီၤဧးကူာ်, စီၤဃတံတၤ, စီၤၡိဘံၤအစၢၤအသွဲၣ် တဖၣ်), တကယၤသၢဆံခွံ ဂၤ,",
			"43": "<sup>43</sup> တၢ်လုၢ်ဟံၣ်အပှၤမၤတၢ်ဖိအဒူၣ်ဖိထၢဖိလၢအဟဲက့ၤကဒါက့ၤလၢ တၢ်စိာ်မၢကဲကုၢ်တဖၣ်,",
			"44": "<sup>44</sup> ပှၤစံဃၤဖိ, ပှၤဃစူဖၤဖိ, ပှၤတးဘၤဧိးဖိ, ပှၤက့ရိၣ်ဖိ, ပှၤစံၤဟၤဖိ, ပှၤပၤဒိၣ်ဖိ,",
			"45": "<sup>45</sup> ပှၤလဘၤနၤဖိ, ပှၤဃၤကဘၤဖိ, ပှၤဧးကူာ်ဖိ,",
			"46": "<sup>46</sup> ပှၤဃၤကာ်ဖိ, ပှၤၡၤလမဲၤဖိ, ပှၤဃၤနၣ်ဖိ,",
			"47": "<sup>47</sup> ပှၤကံးဒ့လးဖိ, ပှၤကၤဃၢ်ဖိ, ပှၤရအၤယၤဖိ,",
			"48": "<sup>48</sup> ပှၤရစံၣ်ဖိ, ပှၤနကိဒၤဖိ, ပှၤကးစၣ်ဖိ,",
			"49": "<sup>49</sup> ပှၤဧူးစၤဖိ, ပှၤပၤစ့ၤဖိ, ပှၤဘ့စဲၤဖိ, ပှၤအၤစနၤဖိ, ပှၤမူနးဖိ, ပှၤနဖူစံၣ်ဖိ,",
			"51": "<sup>51</sup> ပှၤဘၤကဘူးဖိ, ပှၤဃၤကူဖၤဖိ, ပှၤဃၢ်ဃူၢ်ဖိ,",
			"52": "<sup>52</sup> ပှၤဘၤစလူးဖိ, ပှၤမဃံဒၤဖိ, ပှၤဃၤရၡၤဖိ,",
			"53": "<sup>53</sup> ပှၤဘၢ်ကိၣ်ဖိ, ပှၤစံစရၤဖိ, ပှၤသၤမၤဖိ,",
			"54": "<sup>54</sup> ပှၤနစံၤဖိ, ပှၤဃၤတံဖၤဖိ,",
			"55": "<sup>55</sup> စီၤၡလိၤမိၤအခ့အပှၤတဖၣ်အဒူၣ်ဖိထၢဖိလၢအဟဲက့ၤလၢတၢ်စိာ် မၢကဲကုၢ်တဖၣ်မ့ၢ်ဝဲ, ပှၤစိတဲၤဖိ, ပှၤစိဖ့ၤရ့းဖိ, ပှၤပရူဒၤဖိ",
			"56": "<sup>56</sup> ပှၤယၤလၤဖိ, ပှၤဒၢ်ကိၣ်ဖိ, ပှၤကံးဒ့လးဖိ",
			"57": "<sup>57</sup> ပှၤၡဖးတယၤဖိ, ပှၤဃးတံလးဖိ, ပှၤဖိၤက့ရးဖိဃးစဘဲၣ်, ပှၤအၤမံၤဖိ,",
			"58": "<sup>58</sup> တၢ်လုၢ်ဟံၣ်အပှၤမၤတၢ်ဖိတဖၣ်အစၢၤအသွဲၣ်ဒီးစီၤၡလိၤမိၤအခ့ အပှၤတဖၣ်အစၢၤအသွဲၣ်လၢအဟဲက့ၤကဒါက့ၤလၢတၢ်စိာ်မၢကဲကုၢ်ခဲ လၢာ်မ့ၢ်ဝဲသၢကယၤခွံဆံခံ ဂၤလီၤ.",
			"59": "<sup>59</sup> ပှၤခဲလၢာ်အိၣ်ဝဲ ဃုကယၤယဲၢ်ဆံခံ ဂၤလၢအမ့ၢ်ဝဲ, ပှၤတဖၣ်လၢအဟဲက့ၤလၢဝ့ၢ်တဖၣ်လၢကီၢ်တ့ၤလမ့ၤလၤ, ကီၢ်တ့လဃၢ်ၡၤ, ကီၢ်ခ့ရူၤ, ကီၢ်အးဒၣ်ဒီးကီၢ်အံးမ့ၢ်တဖၣ်,",
			"60": "<sup>60</sup> လၢအမ့ၢ်ပှၤဒလါယၤဖိ, ပှၤတိၤဘံယၤဖိ, ပှၤနကိဒၤဖိ, ဘၣ်ဆၣ်အဝဲသ့ၣ်ပာ်ဖျါတၢ်အုၣ်အသးလၢအဝဲသ့ၣ်မ့ၢ် ပှၤအံၣ်စရ့လးဖိအစၢၤအသွဲၣ်တဖၣ်န့ၣ်တသ့ဘၣ်.",
			"61": "<sup>61</sup> ပှၤလုၢ်တၢ်အခိၣ်အဒူၣ်အထၢတဖၣ်လၢတထံၣ်န့ၢ်ဘၣ်တၢ်ကွဲးနီၣ်လၢ ကအုၣ်အသးလၢအဝဲသ့ၣ်အတၢ်လီၤစၢၤလီၤသွဲၣ်အဂ့ၢ်မ့ၢ်ဝဲ, ပှၤဃဘါယၤဖိ, ပှၤကိစးဖိဒီးပှၤဘၢ်စံးလဲဖိန့ၣ်လီၤ. (လၢပှၤဘၢ်စံးလဲဖိအဒူၣ်အထၢအကျါ, အပၢ်လၢပျၢၤတဂၤဒိးတ့ ဒိးဖျီတ့ၢ်အသးဒီးပိာ်မုၣ်တဂၤလၢပှၤဘၢ်စံးလဲအဒူၣ်အထၢလၢ ကီၢ်ကံးလဧးဒီးဟံးန့ၢ်အမံၤပှၢ်ပိာ်ခွါအဒူၣ်အထၢအမံၤန့ၣ်လီၤ.)",
			"62": "<sup>62</sup> မ့ၢ်လၢအဝဲသ့ၣ်ဃုထံၣ်တၢ်အုၣ်အသးဘၣ်ထွဲဒီးအမိၢ်ပၢ်ဖံဖု လၢပျၢၤမ့ၢ်မတၤတဖၣ်တသ့ဘၣ်အဃိ, အဝဲသ့ၣ်တဘၣ်တၢ်တူၢ်လိာ်အီၤ ဒ်ပှၤလုၢ်တၢ်အခိၣ်တဖၣ်အသိးဘၣ်.",
			"63": "<sup>63</sup> ကီၢ်ယူဒၤအပဒိၣ်ဖးဒိၣ်တဲဘၣ်တ့ၢ်အဝဲသ့ၣ်လၢအဝဲသ့ၣ်အီၣ်တၢ် အီၣ်လၢအဘၣ်တၢ်လုၢ်ထီၣ်အီၤဆူကစၢ်ယွၤအအိၣ်တသ့ဘၣ်, တချုးလၢအဝဲသ့ၣ်အိၣ်ဒံးဒီးပှၤလုၢ်တၢ်အခိၣ်တဂၤလၢအသူ အူရံၣ်ဒီးတူမံၣ်သ့န့ၣ်ဘၣ်လီၤ.",
			"64": "<sup>64</sup> ပှၤဘၣ်တၢ်စိာ်မၢကဲကုၢ်လၢအဟဲက့ၤကဒါက့ၤအနီၣ်ဂံၢ်ပာ်ဖှိၣ် ခဲလၢာ်မ့ၢ်ဝဲ - လွံၢ်ကလးခံကထိသၢကယၤဃုဆံ ဂၤန့ၣ်လီၤ.",
			"65": "<sup>65</sup> အဝဲသ့ၣ်အခ့အပှၤပိာ်မုၣ်ပိာ်ခွါတဖၣ်, နွံကထိသၢကယၤသၢဆံနွံ ဂၤ, ပှၤသးဝံၣ်တၢ်ဖိပိာ်ခွါပိာ်မုၣ်, ခံကထိ ဂၤ,",
			"66": "<sup>66</sup> ကသ့ၣ်တဖၣ်, နွံကယၤသၢဆံဃု ဒု, ကသ့ၣ်လၤတဖၣ်, ခံကယၤလွံၢ်ဆံယဲၢ် ဒု,",
			"67": "<sup>67</sup> ကီၤလၤအူး, လွံၢ်ကယၤသၢဆံယဲၢ် ဒု, ကသ့ၣ်ယီၤ, ဃုကထိနွံကယၤခံဆံ ဒု,",
			"68": "<sup>68</sup> တုၤပှၤဘၣ်တၢ်စိာ်မၢကဲကုၢ်တဖၣ်အံၤဟဲက့ၤတုၤဆူယွၤအတၢ်လုၢ် ဟံၣ်လၢဝ့ၢ်ယရူၤၡလ့ၣ်န့ၣ်, ပှၤအခိၣ်တနီၤလၢဒူၣ်ထၢတဖၣ်အကျါဟ့ၣ်တၢ်သးအိၣ်အတၢ်မၤဘူၣ်လၢ တၢ်ကသူၣ်ထီၣ်ကဒါက့ၤတၢ်လုၢ်ဟံၣ်လၢအလီၢ်, လီၢ်လံၤန့ၣ်လီၤ.",
			"69": "<sup>69</sup> အဝဲသ့ၣ်ဟ့ၣ်တၢ်ဒ်အဟ့ၣ်ဝဲန့ၢ်အသိးလၢတၢ်မၤအံၤအဂီၢ်, တုၤတၢ်ပာ်ဖှိၣ်ခဲလၢာ်အိၣ်ဝဲ, ပှၤပၤရၣ်ဖိအထူကဘျၣ်ဃုကလး တကထိဘ့ၣ်, စ့အတၢ်ဃီၣ်ယဲၢ်ကထိမၤနၤဒီးပှၤလုၢ်တၢ်အခိၣ်အဆ့ကၤဒိၣ်အဘ့ၣ် တကယၤန့ၣ်လီၤ.",
			"70": "<sup>70</sup> ပှၤလုၢ်တၢ်အခိၣ်တဖၣ်, ပှၤလ့ၤဝံဖိတဖၣ်ဒီးပှၤဂီၢ်မုၢ်တနီၤဆီ လီၤအတၢ်အိၣ်တၢ်ဆိးအလီၢ်လၢဝ့ၢ်ယရူၤၡလ့ၣ်အပူၤ, မ့တမ့ၢ်ဘူးဒီးဝ့ၢ်ယရူၤၡလ့ၣ်န့ၣ်လီၤ. ပှၤသးဝံၣ်တၢ်ဖိတဖၣ်, ပှၤပၢၤတၢ်လုၢ်ဟံၣ်တဖၣ်ဒီးတၢ်လုၢ်ဟံၣ်အပှၤမၤတၢ်ဖိတဖၣ်ဆီလီၤ အတၢ်အိၣ်တၢ်ဆိးအလီၢ်လၢဝ့ၢ်အဘူးအတံၢ်တဖၣ်အပူၤဒီးပှၤအံၣ်စရ့ လးဖိအိၣ်လီၤတဲာ်တ့ၢ်အဂၤတဖၣ်ဆီလီၤအတၢ်အိၣ်တၢ်ဆိးအလီၢ်လၢ ဝ့ၢ်တဖၣ်ဖဲအမိၢ်ပၢ်ဖံဖုလၢပျၢၤတဖၣ်အိၣ်ဆိးတ့ၢ်လၢအပူၤန့ၣ်လီၤ."
		},
		"3": {
			"1": "<sup>1</sup> တုၤလီၤလၢလါနွံလါတလါန့ၣ်, ကီၢ်အံၣ်စရ့လးအပှၤဂီၢ်မုၢ်ဆီ လီၤအတၢ်အိၣ်တၢ်ဆိးလၢအဝ့ၢ်ဒၣ်ဝဲတဖၣ်အပူၤဝံၤခဲလၢာ်လံ. အန့ၣ်ဒီးအိၣ်ဖှိၣ်ရိဖှိၣ်လၢဝ့ၢ်ယရူၤၡလ့ၣ်အပူၤ,",
			"2": "<sup>2</sup> ဒီးစီၤယိၤစါဒးအဖိခွါစီၤယိၤၡူ, အပှၤလုၢ်တၢ်အခိၣ်သကိး သကိးဒီးအီၤတဖၣ်, ဒီးစီၤၡၤလတံၤအ့လးအဖိခွါစီၤစရူၤဘၤဘ့လး, ဃုာ်ဒီးအဝဲအဘူးအတံၢ်တဖၣ်, ဘှီထီၣ်ကဒါက့ၤပှၤအံၣ်စရ့လးဖိ အကစၢ်ယွၤအတၢ်လုၢ်လီၢ်, ဒ်သိးအဝဲသ့ၣ်ဆိၣ်ကဲၤထီၣ်တၢ်လုၢ်တၢ်ပာ် တဖၣ်လၢအဖီခိၣ်ဒ်တၢ်သိၣ်လိသီလိလၢအဘၣ်တၢ်ကွဲးလီၤအီၤလၢ ကစၢ်ယွၤအပှၤကညီစီၤမိၤၡ့အလံာ်တၢ်သိၣ်တၢ်သီအပူၤအသိးကသ့န့ၣ်လီၤ.",
			"3": "<sup>3</sup> ပှၤဘၣ်တၢ်စိာ်မၢကဲကုၢ်လၢအဟဲက့ၤကဒါက့ၤတဖၣ်မ့ၢ်ပျံၤဘၣ်ပှၤ ဂီၢ်မုၢ်လၢအအိၣ်ဆိးဝဲဖဲကီၢ်ပူၤဒၣ်လဲာ်, အဝဲသ့ၣ်ဘှီထီၣ်ကဒါက့ၤတၢ်လုၢ်လီၢ်ဖဲအအိၣ်ပာ်စၢၤတ့ၢ်အလီၢ် လၢညါလီၤ. အန့ၣ်ဝံၤဒီးလၢတၢ်လုၢ်လီၢ်န့ၣ်အဖီခိၣ်အဝဲသ့ၣ်စးထီၣ်ဆိၣ် ကဲၤကဒါက့ၤတၢ်လုၢ်တၢ်ပာ်တဖၣ်လၢဂီၤဒီးဟါဒ်အညီနုၢ်အသိးန့ၣ်လီၤ.",
			"4": "<sup>4</sup> အဝဲသ့ၣ်, သ့ၣ်နီၣ်မၤလၤကပီၤဘူၣ်ဒဲဒ်တၢ်သိၣ်တၢ်သီတဖၣ်အိၣ်ဝဲ အသိးဒီးကိးမုၢ်နံၤဒဲးန့ၣ်အဝဲသ့ၣ်လုၢ်ထီၣ်တၢ်လုၢ်တၢ်ပာ်တဖၣ် ဒ်မုၢ်တနံၤန့ၣ်အတၢ်အိၣ်ဝဲအသိး,",
			"5": "<sup>5</sup> ဒီးလၢန့ၣ်အမဲာ်ညါ, အဝဲသ့ၣ်လုၢ်ထီၣ်တၢ်လုၢ်တၢ်ပာ်တဖၣ်ဒ် အညီနူၢ်အသိးလၢကဘၣ်တၢ်ဆူးကဲၤအီၤဒီဒုဒီးအဂၤတဖၣ်လၢ ကဘၣ်တၢ်လုၢ်ထီၣ်အီၤလၢလါထီၣ်သီအဘူၣ်ဒီးလၢတၢ်အိၣ်ဖှိၣ်ရိဖှိၣ်ညီ နူၢ်အဂၤတဖၣ်ဖဲတၢ်ဘူၣ်ထီၣ်ဘါထီၣ်ယွၤအကတီၢ်ဒီးလုၢ်ထီၣ်စ့ၢ် ကီးတၢ်သူၣ်အိၣ်သးအိၣ်အတၢ်လုၢ်တၢ်ပာ်တဖၣ်ဆူယွၤန့ၣ်လီၤ.",
			"6": "<sup>6</sup> ပှၤဂီၢ်မုၢ်မ့ၢ်တစးထီၣ်ဘှီထီၣ်ကဒါက့ၤဒံးတၢ်လုၢ်ဟံၣ်နာ်က့, လၢလါနွံလါတလါထီၣ်တသီအနံၤန့ၣ်, အဝဲသ့ၣ်စးထီၣ်ဆူးကဲၤတၢ် လုၢ်တၢ်ပာ်တဖၣ်ဆူယွၤန့ၣ်လီၤ.",
			"7": "<sup>7</sup> ပှၤဂီၢ်မုၢ်ဟ့ၣ်လီၤစ့လၢပှၤမၤတၢ်လၢလၢၢ်တဖၣ်ဒီးပှၤစုသ့ တဖၣ်ဒီးဟ့ၣ်တၢ်အီၣ်တၢ်အီ, ဒီးသ့ၣ်စၤယံးအသိဒ်သိးကဘၣ်တၢ်ဆှၢအီၤဆူဝ့ၢ်ထါယၢၣ်ဒီးဝ့ၢ် စံဒိၣ်တဖၣ်လၢတၢ်ကလဲလိာ်အီၤဒီးလဘၤနိၣ်အသ့ၣ်ဆှိအ့ရ့းတဖၣ် လၢကဘၣ်တၢ်ဟဲစိာ်အီၤလၢပီၣ်လဲၣ်အကျဲတကပၤဆူဝ့ၢ်ယၤဖိၤန့ၣ် လီၤ. ကယဲၢ်တၢ်အံၤခဲလၢာ်ဘၣ်တၢ်မၤအီၤဒၣ်လၢကီၢ်ပၤရၣ်အစီၤပၤဖး ဒိၣ်စီၤကိရ့ၣ်အတၢ်ပျဲန့ၣ်လီၤ.",
			"8": "<sup>8</sup> လၢတၢ်န့ၣ်အဃိအဝဲသ့ၣ်စးထီၣ်အတၢ်မၤဖဲလါခံလါတလါလၢနံၣ် န့ၣ်အပူၤ, ဖဲအဝဲသ့ၣ်ဟဲက့ၤကဒါက့ၤဆူတၢ်လုၢ်ဟံၣ်အလီၢ်လၢဝ့ၢ်ယရူၤ ၡလ့ၣ်ဝံၤအလီၢ်ခံလီၤ. စီၤစရူၤဘၤဘ့လး, စီၤယိၤၡူဒီးအပှၤထံဖိကီၢ်ဖိကဒဲကဒဲလၢအအိၣ်လီၤတဲာ်တဖၣ်, ပှၤလုၢ်တၢ်အခိၣ်တဖၣ်ဒီးပှၤလ့ၤဝံဖိတဖၣ်, ဒီးကယဲၢ်ပှၤဘၣ်စိာ်မၢကဲကုၢ်လၢအဟဲက့ၤကဒါက့ၤဆူ ဝ့ၢ်ယရူၤၡလ့ၣ်တဖၣ်, မၤသကိးတၢ်လၢတၢ်မၤအပူၤန့ၣ်လီၤ. ကယဲၢ်ပှၤလ့ၤဝံဖိတဖၣ်လၢအသးအိၣ်အနံၣ်ခံဆံမ့ၢ်ဂ့ၤပှၢ်န့ၣ် အဝဲန့ၣ်မ့ၢ်ဂ့ၤဘၣ်တၢ်ပာ်လီၤအီၤလၢပှၤကွၢ်ထွဲပၢဆှၢတၢ်ဖံး တၢ်မၤဘၣ်ဃးဒီးတၢ်သူၣ်ထီၣ်ကဒါက့ၤတၢ်လုၢ်ဟံၣ်န့ၣ်လီၤ.",
			"9": "<sup>9</sup> ပှၤလ့ၤဝံဖိစီၤယ့ၤၡူဒီးအဖိခွါတဖၣ်ဒီးအဘူးအတံၢ်တဖၣ်, စီၤကးမံၤအ့လးဒီးအဖိခွါတဖၣ် (ပှၤဟိဒၤဝယ့ၤအဒူၣ်အထၢ) ပာ်ဖှိၣ်တ့ၢ်အသးလၢတၢ်သူၣ်ထီၣ်ကဒါက့ၤတၢ်လုၢ်ဟံၣ်န့ၣ်လီၤ. (အဝဲသ့ၣ်ဘၣ်တၢ်မၤစၢၤအီၤလၢပှၤလ့ၤဝံဖိတဖၣ်လၢပှၤဃ့နါဒး အဒူၣ်အထၢတခီန့ၣ်လီၤ.)",
			"10": "<sup>10</sup> တုၤပှၤတဖၣ်န့ၣ်စးထီၣ်ပာ်လီၤတၢ်လုၢ်ဟံၣ်အလၢၢ်သနၢၣ်ဒီးပှၤလုၢ် တၢ်အခိၣ်လၢအအိၣ်ဒီးအဆ့ကၤဒိၣ်တဖၣ်ဟံးန့ၢ်အလီၢ်အိၣ်ဒီးကွဲၤ တဖၣ်လၢအစုပူၤ, ဒီးပှၤလ့ၤဝံဖိတဖၣ်လၢစီၤအၤစာ်အဒူၣ်အထၢတဖၣ်ဆၢထၢၣ်ဖဲန့ၣ် အိၣ်ဒီးအစှၢၣ်စှံးတဖၣ်န့ၣ်လီၤ. အဝဲသ့ၣ်စံးထီၣ်ပတြၢၤယွၤဒ်တၢ်မၤလိာ်လၢအဘၣ်တၢ်ဟ့ၣ်လီၤတ့ၢ် အီၤလၢစီၤပၤစီၤဒၤဝံးအစိၤအသိးန့ၣ်လီၤ.",
			"11": "<sup>11</sup> အဝဲသ့ၣ်သးဝံၣ်စံးထီၣ်ပတြၢၤယွၤဒီးသးဝံၣ်ကဒါက့ၤတၢ်သး ဝံၣ်အကူာ်လၢအမ့ၢ်ဝဲ, “ယွၤန့ၣ်ဂ့ၤဝဲ, ဒီးအတၢ်အဲၣ်လၢအံၣ်စရ့လးအဂီၢ်မ့ၢ်တၢ်လီၤ ထူလီၤယိာ်လီၤ.” ပှၤကိးဂၤဒဲးကိးသတြီထီၣ်လၢအဂံၢ်အဘါခဲလၢာ်, စံးထီၣ်ပတြၢၤယွၤ, မ့ၢ်လၢတၢ်ပာ်လီၤတၢ်လုၢ်ဟံၣ်ခီၣ်ထံးအတၢ် မၤဘၣ်တၢ်စးထီၣ်လံအီၤအဃိန့ၣ်လီၤ.",
			"12": "<sup>12</sup> ပှၤလုၢ်တၢ်အခိၣ်လၢအသးပှၢ်အါဂၤ, ပှၤလ့ၤဝံဖိတဖၣ်, ဒီးပှၤအခိၣ်တဖၣ်လၢဒူၣ်ထၢတဖၣ်အပူၤလၢအထံၣ်ဘၣ်တ့ၢ်တၢ်လုၢ်ဟံၣ် အဂံၢ်ခိၣ်တဖျၢၣ်န့ၣ်, အဝဲသ့ၣ်ဟီၣ်တၢ်ယၢၤတၢ်ဖဲအဝဲသ့ၣ်ကွၢ်ဃီၤတၢ်လုၢ်ဟံၣ်အံၤအလၢၢ် သနၢၣ်ဘၣ်တၢ်ပာ်လီၤအီၤန့ၣ်လီၤ. မ့မ့ၢ်ပှၤအဂၤလၢအအိၣ်ဖဲန့ၣ်တဖၣ်ကိးပသူထီၣ်လၢတၢ်သူၣ်ခုသးခု အဃိန့ၣ်လီၤ.",
			"13": "<sup>13</sup> ပှၤနီၤဖးတၢ်သူၣ်ခုသးခုအတၢ်ကိးပသူထီၣ်ဒီးတၢ်ဟီၣ်တၢ်ယၢၤ အဆၢတသ့နီတဂၤဘၣ်. အဂ့ၢ်ဒ်အံၤ, တၢ်သီၣ်လၢအဝဲသ့ၣ်ဒုးအိၣ်ထီၣ်န့ၣ်သီၣ်ဒိၣ်ဝဲတုၤ ဒၣ်လဲာ်ဘၣ်တၢ်နၢ်ဟူအီၤလၢတၢ်ဖးယံၤဖးကွ့ၤသ့ဝဲန့ၣ်လီၤ."
		},
		"4": {
			"1": "<sup>1</sup> ယူဒၤဒီးဘံၣ်ယၤမံၣ်အပှၤဂီၢ်မုၢ်အဒုၣ်အဒါတဖၣ်နၢ်ဟူဝဲလၢပှၤ လၢအဟဲက့ၤကဒါက့ၤလၢတၢ်စိာ်မၢကဲကုၢ်တဖၣ်သူၣ်ထီၣ်ကဒါက့ၤ ယွၤ, ပှၤအံၣ်စရ့လးဖိအကစၢ်ယွၤအတၢ်လုၢ်ဟံၣ်န့ၣ်လီၤ.",
			"2": "<sup>2</sup> လၢတၢ်န့ၣ်အဃိအဝဲသ့ၣ်လဲၤထံၣ်စီၤစရူၤဘၤဘ့လးဒီးဒူၣ်ထၢ အခိၣ်တဖၣ်ဒီးစံးဝဲ, “ပျဲပပာ်ဖှိၣ်ဃုာ်ပသးဒီးသုလၢတၢ်သူၣ်ထီၣ်တၢ်လုၢ်ဟံၣ်န့ၣ်တ က့ၢ်. ပဘူၣ်ထီၣ်ဘါထီၣ်ကစၢ်ယွၤတဂၤဃီ လၢသုဘူၣ်ထီၣ်ဘါထီၣ်အီၤ, ဒီးပလုၢ်ထီၣ်တ့ၢ်လံတၢ်လုၢ်တၢ်ပာ် တဖၣ်ဆူအီၤစးထီၣ်တ့ၢ်လံလၢကီၢ်အၤၡူၢ်အစီၤပၤဖးဒိၣ်စီၤ အ့ၤစၢ်ဃးဒိၣ်ဆှၢလီၤပှၤလၢပကအိၣ်ကဆိးဖဲအံၤလံၤလံၤန့ၣ် လီၤ.”",
			"3": "<sup>3</sup> စီၤစရူၤဘၤဘ့လး, စီၤယိၤၡူဒီးဒူၣ်ထၢအခိၣ်တဖၣ်တဲဘၣ်အဝဲ သ့ၣ်, “ပတလိၣ်ဘၣ်သုတၢ်မၤစၢၤလၢတၢ်ဘှီထီၣ်တၢ်လုၢ်ဟံၣ်တ ဖျၢၣ်လၢယွၤ, ပကစၢ်ယွၤအဂီၢ်ဘၣ်. ပကဘှီထီၣ်ဒၣ်ပတၢ်ဒၣ်ဝဲဒ်ကီၢ်ပၤရၣ်အစီၤပၤစီၤကိရ့ၣ်မၤလိာ် တ့ၢ်ပှၤအသိးန့ၣ်လီၤ.”",
			"4": "<sup>4</sup> တုၤနုၤတစုပှၤဂီၢ်မုၢ်လၢအအိၣ်တ့ၢ်လံလၢထံကီၢ်ပူၤတဖၣ်ကျဲး စၢးမၤသးဟးဂီၤဒီးမၤပျံၤမၤဖုးပှၤယူဒၤဖိတဖၣ်ဒီးမၤ တံာ်တာ်အဝဲသ့ၣ်လၢကဘှီထီၣ်တၢ်လုၢ်ဟံၣ်အဂီၢ်န့ၣ်လီၤ.",
			"5": "<sup>5</sup> အဝဲသ့ၣ်ဟ့ၣ်ခိၣ်ဖးလာ်ဆှိးဆူကီၢ်ပၤရၣ်အပဒိၣ်ပပှၢ်တဖၣ်အအိၣ်ဒ် သိးကမၤတၢ်ထီဒါပှၤယူဒၤဖိန့ၣ်လီၤ. အဝဲသ့ၣ်မၤတၢ်အံၤတပယူာ်ဃီစးထီၣ်လၢစီၤပၤဖးဒိၣ်ကိရ့ၣ် အစိၤဒီးတုၤလီၤလၢစီၤပၤဖးဒိၣ်ဒၤရယါဝ့ၣ်အစိၤန့ၣ်လီၤ.",
			"6": "<sup>6</sup> ဖဲစီၤပၤဖးဒိၣ်အဃၤၡဝ့ရိၣ်စးထီၣ်ပၢတၢ်န့ၣ်ပှၤဂီၢ်မုၢ်လၢ အအိၣ်ဆိးလၢကီၢ်ယူဒၤဒီးဝ့ၢ်ယရူၤၡလ့ၣ်အပူၤအဒုၣ်အဒါတဖၣ်ဟဲ စိာ်လံာ်လၢတၢ်ကွဲးပာ်တၢ်ကမၣ်ထီဒါပှၤယူဒၤဖိတဖၣ်န့ၣ်လီၤ.",
			"7": "<sup>7</sup> မၤကဒီးလၢကီၢ်ပၤရၣ်အစီၤပၤဖးဒိၣ်စီၤအၢ်တၤၡါၡတၤအစိၤ န့ၣ်, စီၤဘံးၡလၣ်, စီၤမံးသြၤဒး, စီၤတၤဘ့လးဒီးပှၤမၤသဃဲၤတၢ် ဒီးအဝဲသ့ၣ်တဖၣ်ကွဲးလံာ်ပရၢတဘ့ၣ်ဆူစီၤပၤဖးဒိၣ်အအိၣ်န့ၣ် လီၤ. လံာ်ပရၢအံၤဘၣ်တၢ်ကွဲးအီၤလၢပှၤအရၣ်ဖိအကျိာ်ဒီးကဘၣ်တၢ်တဲ ကျိာ်ထံက့ၤအီၤဖဲတၢ်ဖးအီၤန့ၣ်လီၤ.",
			"8": "<sup>8</sup> ဒ်န့ၣ်အသိးပဒိၣ်ဖးဒိၣ်စီၤရဃူၣ်ဒီးစီၤၡံးမၡဲလၢအမ့ၢ်ကီၢ်အပှၤကွဲးလံာ်, ကွဲးလံာ်ဒ်လာ်အံၤဆူစီၤပၤဖးဒိၣ်အၢ်တၤၡါၡဘၤအအိၣ်ဘၣ်ထွဲ ဒီးဝ့ၢ်ယရူၤၡလ့ၣ်န့ၣ်လီၤ.",
			"9": "<sup>9</sup> “လၢပဒိၣ်ဖးဒိၣ်စီၤရဃူၣ်, ကီၢ်အပှၤကွဲးလံာ်စီၤၡံးမၡဲ, ပှၤမၤသဃဲၤတၢ်သ့ၣ်တဖၣ်, စံၣ်ညီၣ်ကွီၢ်သ့ၣ်တဖၣ်, ဒီးကယဲၢ်ပဒိၣ်ပပှၢ်အဂၤတဖၣ်လၢအိၣ်ပာ်တ့ၢ်လၢဝ့ၢ်အ့ရ့း, ဝ့ၢ်ဘၤဘူၤလိၣ်ဒီးဝ့ၢ်ၡူၡၣ်လၢကီၢ်ဧ့ၤလၣ်အပူၤလၢပျၢၤလံၤ လံၤ,",
			"10": "<sup>10</sup> ဃုာ်ဒီးပှၤဂီၢ်မုၢ်အဂၤတဖၣ်လၢပှၤဒိၣ်စိဒိၣ်ကမီၤစီၤအၤစနး ပၢ်သုးကွံာ်အဟံၣ်တဖၣ်ဒီးဆီလီၤန့ၢ်အဝဲသ့ၣ်လၢဝ့ၢ်ၡၤမရံ ဒီးတၢ်လီၢ်သကုၤဆးဒးလၢကီၢ်ဖရၤသးအမုၢ်နုာ်တဖၣ်.”",
			"11": "<sup>11</sup> ဒီးအအံၤမ့ၢ်ဝဲလံာ်ပရၢအတၢ်ကတိၤန့ၣ်လီၤ. “ဆူစီၤပၤဖးဒိၣ်အၢ်တၤၡါၡတၤ, လၢနခ့နပှၤတဖၣ်, ပှၤတဖၣ်လၢဖရၤသးအမုၢ်နုာ်.",
			"12": "<sup>12</sup> ပဆၢလၢပကစၢ်, စီၤပၤဖးဒိၣ်ကသ့ၣ်ညါဘၣ်လၢပှၤယူဒၤဖိ တဖၣ်လၢအဟဲဖဲအံၤလၢနတၢ်ပၢအလီၢ်ကဝီၤအဂၤတဖၣ်န့ၣ်ဟဲဆီလီၤ တ့ၢ်အသးလၢဝ့ၢ်ယရူၤၡလ့ၣ်အပူၤဒီးသူၣ်ထီၣ်ဘှီထီၣ်ကဒါက့ၤ ဝ့ၢ်လၢအအၢအသီဒီးပူထီၣ်လီထီၣ်တ့ၢ်တၢ်န့ၣ်လီၤ. အဝဲသ့ၣ်စးထီၣ်သူၣ်ထီၣ်တၢ်အခိၣ်ဒူတဖၣ်ဒီးတယံာ်ဘၣ်ကမၤဝံၤဝဲ ဒၣ်န့ၣ်လီၤ.",
			"13": "<sup>13</sup> ကစၢ်စီၤပၤဖးဒိၣ်ဧၢ, ဝ့ၢ်အံၤမ့ၢ်ဘၣ်တၢ်သူၣ်ထီၣ်ကဒါက့ၤအီၤ, ဒီးအခိၣ်ဒူတဖၣ်မ့ၢ်ဝံၤန့ၣ်, ပှၤဂီၢ်မုၢ်ကဆိကတီၢ်ဟ့ၣ်တၢ်ခိ တၢ်သွဲတဖၣ်, ဒီးတၢ်ခိတၢ်သွဲတဖၣ်လၢအဘၣ်ဃးဒီးစီၤပၤကစှၤလီၤဝဲန့ၣ် လီၤ.",
			"14": "<sup>14</sup> ခဲကနံၣ်အံၤဒ်ပမ့ၢ်ပှၤလၢအဘၣ်မၤဆၢက့ၤတၢ်လၢပဂ့ၤမၤဆူ စီၤပၤဖးဒိၣ်အအိၣ်အသိး, ပတအဲၣ်ဒိးထံၣ်တၢ်အံၤမၤအသးဘၣ်အ ဃိ, ပဟ့ၣ်ကူၣ်လၢ,",
			"15": "<sup>15</sup> နကဟ့ၣ်လီၤနကလုၢ်လၢပှၤကဃုထံၣ်န့ၢ်က့ၤတၢ်ကွဲးနီၣ်တဖၣ်လၢ နမိၢ်ပၢ်ဖံဖုလၢပျၢၤတဖၣ်ပာ်ကီၤတ့ၢ်အီၤန့ၣ်လီၤ. နမ့ၢ်မၤဒီးနကထံၣ်ဘၣ်လၢဝ့ၢ်အံၤထီဘိပူထီၣ်လီထီၣ်တၢ်ဒီး စးထီၣ်လၢပျၢၤလၢသီလံၤလံၤန့ၣ်, ဟ့ၣ်တ့ၢ်လံတၢ်ကီတၢ်ခဲဆူ စီၤပၤတဖၣ်ဒီးကီၢ်အပှၤပၢတၢ်တဖၣ်န့ၣ်လီၤ. ဝ့ၢ်အံၤအပှၤဂီၢ်မုၢ်မ့ၢ်ပှၤတဖၣ်လၢထီဘိတၢ်ပၢအီၤကီဒိၣ်မး လီၤ. လၢတၢ်န့ၣ်အဃိ, ဝ့ၢ်အံၤဘၣ်တၢ်မၤဟးဂီၤကွံာ်တ့ၢ်အီၤန့ၣ် လီၤ.",
			"16": "<sup>16</sup> လၢတၢ်န့ၣ်အဃိနာ်နီၢ်နီၢ်လၢဝ့ၢ်အံၤမ့ၢ်ဘၣ်တၢ်သူၣ်ထီၣ်ကဒါ က့ၤအီၤ, ဒီးဝ့ၢ်အခိၣ်ဒူတဖၣ်မ့ၢ်ဘၣ်တၢ်မၤဝံၤအီၤန့ၣ်, တမ့ၢ်ကစၢ်စီၤပၤဖးဒိၣ်ပၢဘၣ်ကီၢ်ဖရၤသးအမုၢ်နုာ်ကသ့ လၢၤဘၣ်.”",
			"17": "<sup>17</sup> စီၤပၤဖးဒိၣ်ဆှၢလီၤကဒါက့ၤတၢ်စံးဆၢအံၤလီၤ. “ယဆှၢလီၤယတၢ်ဆၢဂ့ၤဆၢဝါဆူပဒိၣ်ဖးဒိၣ်စီၤရဃူၣ်, ကီၢ်အပှၤကွဲးလံာ်စီၤၡံးမၡဲ, ဒီးအပှၤမၤသဃဲၤတၢ်တဖၣ်လၢ အအိၣ်လၢကီၢ်ၡၤမရံဒီးတၢ်လီၢ်အိၣ်လီၤတဲာ်လၢကီၢ်ဖရၤသးအမုၢ် နုာ်န့ၣ်လီၤ.",
			"18": "<sup>18</sup> လံာ်ပရၢလၢသုဆှၢလီၤန့ၣ်ဘၣ်တၢ်ကျိာ်ထံက့ၤအီၤဒီးဖးန့ၢ် ယၤလီၤ.",
			"19": "<sup>19</sup> ယဟ့ၣ်လီၤယကလုၢ်လၢတၢ်ကဃုသ့ၣ်ညါတၢ်အဂီၢ်, ဒီးတၢ်ထံၣ်န့ၢ်ဝဲနီၢ်နီၢ်လၢစးထီၣ်လၢပျၢၤလံၤလံၤန့ၣ်, ဝ့ၢ်ယရူၤၡလ့ၣ်ပူထီၣ်ထီဒါတ့ၢ်စီၤပၤအစိကမီၤ, ဒီးဝ့ၢ်န့ၣ်ပှဲၤဝဲဒီးပှၤပူထီၣ်လီထီၣ်တၢ်တဖၣ်ဒီးပှၤဒုး အိၣ်ထီၣ်တၢ်ကီတၢ်ခဲတဖၣ်န့ၣ်လီၤ.",
			"20": "<sup>20</sup> စီၤပၤလၢအအိၣ်ဒီးတၢ်စိတၢ်ကမီၤတဖၣ်ပၢတ့ၢ်တၢ်ဖဲန့ၣ်, ဒီးပၢဘၣ်တၢ်လၢကီၢ်ဖရၤသးအမုၢ်နုာ်ဒီးထၢဖှိၣ်ဝဲတၢ်ခိ တၢ်သွဲတဖၣ်, လၢထံလီၢ်ကီၢ်ပူၤဒီးလၢတၢ်ဖိတၢ်လံၤလၢအဟဲလၢ ထံဂၤကီၢ်ဂၤတဖၣ်အဖီခိၣ်န့ၣ်လီၤ.",
			"21": "<sup>21</sup> လၢတၢ်န့ၣ်အဃိသုကဘၣ်ထုးထီၣ်ရၤလီၤတၢ်ကလုၢ်လၢပှၤသ့ၣ်တဖၣ် န့ၣ်ကဘၣ်ဆိကတီၢ်ကွံာ်တၢ်သူၣ်ထီၣ်ကဒါက့ၤဝ့ၢ်ယရူၤၡလ့ၣ်လီၤ. ဒီးတချုးဒံးဘၣ်လၢယဟ့ၣ်လီၤယကလုၢ်ဆူညါန့ၣ်, ဝ့ၢ်အံၤမ်တၢ်သုတသူၣ်ထီၣ်ကဒါက့ၤအီၤတဂ့ၤ.",
			"22": "<sup>22</sup> မၤတၢ်အံၤတဘျီဃီဒ်သိးတၢ်ဘၣ်ဃးဒီးယၤတဖၣ်သုတဘၣ်ဒိ ဘၣ်ထံးအါထီၣ်တဂ့ၤန့ၣ်တက့ၢ်.”",
			"23": "<sup>23</sup> တစုဃီဖဲလံာ်ပရၢလၢစီၤပၤဖးဒိၣ်အၢ်တၤၡါၡတၤအအိၣ်ဘၣ်တၢ် ဖးန့ၢ်စီၤရဃူၣ်, စီၤၡံးမၡဲ, ဒီးအဝဲသ့ၣ်အပှၤမၤသဃဲၤတၢ်တဖၣ်န့ၣ်, အဝဲသ့ၣ်လဲၤချ့သဒံးဆူဝ့ၢ်ယရူၤၡလ့ၣ်ဒီးမၢဆူၣ်ပှၤယူဒၤဖိ တဖၣ်လၢကဆိကတီၢ်တၢ်သူၣ်ထီၣ်ဘှီထီၣ်ကဒါက့ၤဝ့ၢ်န့ၣ်လီၤ.",
			"24": "<sup>24</sup> တၢ်ဖံးတၢ်မၤလၢတၢ်လုၢ်ဟံၣ်အဂီၢ်ဘၣ်တၢ်ဆိကတီၢ်ကွံာ်အီၤဒီး ဘၣ်တၢ်ပာ်ဒၣ်အီၤဒ်န့ၣ်တုၤလီၤလၢကီၢ်ပၤရၣ်အစီၤပၤဖးဒိၣ်စီၤ ဒၤရယါဝ့ၣ်ကဲစီၤပၤခံနံၣ်တနံၣ်န့ၣ်လီၤ."
		},
		"5": {
			"1": "<sup>1</sup> ဒီးလၢအကတီၢ်အဝဲန့ၣ်, ဝံခံဂၤလၢအမ့ၢ်ဝံဃးကဲဒီးစီၤဧံး ဒိၤအဖိခွါဝံစကၤရယၤတဖၣ်, စးထီၣ်ကတိၤတၢ်လၢပှၤအံၣ်စရ့လးဖိအကစၢ်ယွၤအမံၤအပူၤဆူပှၤ ယူဒၤဖိတဖၣ်လၢအအိၣ်ဆိးလၢကီၢ်ယူဒၤဒီးဝ့ၢ်ယရူၤရှလ့ၣ်အပူၤ န့ၣ်လီၤ.",
			"2": "<sup>2</sup> တုၤစီၤၡၤလတံၤအ့လးအဖိခွါစီၤစရူၤဘၤဘ့လးဒီးစီၤယိၤ စါဒးအဖိခွါစီၤယိၤၡူနၢ်ဟူအဝဲသ့ၣ်အတၢ်ကစီၣ်တဖၣ်န့ၣ်, အဝဲသ့ၣ်စးထီၣ်သူၣ်ထီၣ်ကဒါက့ၤတၢ်လုၢ်ဟံၣ်လၢဝ့ၢ်ယရူၤရှလ့ၣ်အ ပူၤ, ဒီးဝံခံဂၤအံၤမၤစၢၤအဝဲသ့ၣ်န့ၣ်လီၤ.",
			"3": "<sup>3</sup> တကတီၢ်ဃီဃၣ်ဃၣ်န့ၣ်, ပဒိၣ်ဖးဒိၣ်စီၤတးနဲလၢကီၢ်ဖရၤသးအမုၢ် နုာ်, စီၤၡသၢ်ဘိစနဲၤ, ဒီးပဒိၣ်ပပှၢ်သကိးသကိးတဖၣ်ဟဲဆူ ဝ့ၢ်ယရူၤရှလ့ၣ်ဒီးသံကွၢ်ဝဲဆူၣ်ဆူၣ်, “မတၤဟ့ၣ်လီၤသုတၢ် ကလုၢ်လၢသုကသူၣ်ထီၣ်တၢ်လုၢ်ဟံၣ်ဒီးမၤပှဲၤထီၣ်အီၤန့ၣ်လဲၣ်.”",
			"4": "<sup>4</sup> အဝဲသ့ၣ်ဃ့စ့ၢ်ကီးကယဲၢ်ပှၤခဲလၢာ်အမံၤလၢအမၤစၢၤတၢ်သူၣ်ထီၣ် တၢ်လုၢ်ဟံၣ်န့ၣ်လီၤ.",
			"5": "<sup>5</sup> ဘၣ်ဆၣ်, ကစၢ်ယွၤကွၢ်လီၤပှၤယူဒၤဖိအခိၣ်အနၢ်တဖၣ်, ဒီးကီၢ်ပၤရၣ်အပဒိၣ်ပပှၢ်တဖၣ်, ပာ်လီၤအသးလၢတချုးဒံးလၢအဝဲ သ့ၣ်ကွဲးလံာ်ပရၢဆူစီၤပၤဖးဒိၣ်ဒၤရယါဝ့ၢ်အအိၣ်ဒီးမၤန့ၢ် တၢ်စံးဆၢတမံၤသ့ဒံးဘၣ်န့ၣ်, တစံၣ်ညီၣ်ဒံးတၢ်နီတမံၤဘၣ်န့ၣ်လီၤ.",
			"6": "<sup>6</sup> အအံၤမ့ၢ်တၢ်ပာ်ဖျါလၢအဆှၢဝဲဆူစီၤပၤဖးဒိၣ်အအိၣ်န့ၣ်လီၤ.",
			"7": "<sup>7</sup> “စီၤပၤဖးဒိၣ်ဒၤရယါဝ့ၣ်ဧၢ, မ်နပၢဘၣ်တၢ်လၢတၢ်ဃူတၢ်ဖိး အပူၤန့ၣ်တက့ၢ်.",
			"8": "<sup>8</sup> ကစၢ်စီၤပၤဖးဒိၣ်ကြၢးသ့ၣ်ညါဝဲလၢပလဲၤတ့ၢ်ဆူကီၢ်ယူဒၤ ဒီးထံၣ်ဘၣ်လၢတၢ်ဒိၣ်ကစၢ်ယွၤအတၢ်လုၢ်ဟံၣ်ဘၣ်တၢ်သူၣ်ထီၣ်ကဒါ က့ၤအီၤလၢလၢၢ်ကိၢ်လိၢ်ဖးဒိၣ်တဖၣ်, အိၣ်ဒီးသ့ၣ်ကျိၤတဖၣ်ဘၣ်တၢ်ထီထီၣ်အီၤလၢတၢ်ဒူၣ်အလိၤလံ. တၢ်ဖံးတၢ်မၤအံၤဘၣ်တၢ်မၤအီၤလီၤတံၢ်လီၤဆဲးဒီးလဲၤထီၣ်ဆူ ညါကွ့ၢ်ကွ့ၢ်လံန့ၣ်လီၤ.",
			"9": "<sup>9</sup> ဖဲန့ၣ်ပသံကွၢ်တ့ၢ်ပှၤဂီၢ်မုၢ်အခိၣ်အနၢ်တဖၣ်လၢကတဲပှၤမ့ၢ်မတၤ ဟ့ၣ်စိဟ့ၣ်ကမီၤတ့ၢ်အဝဲသ့ၣ်လၢကသူၣ်ထီၣ်က့ၤတၢ်လုၢ်ဟံၣ်ဒီး မၤပှဲၤထီၣ်အီၤန့ၣ်လဲၣ်.",
			"10": "<sup>10</sup> ပသံကွၢ်စ့ၢ်ကီးအဝဲသ့ၣ်လၢအမံၤတဖၣ်ဒ်သိးပဘိးဘၣ်သ့ၣ်ညါနၤ လၢပှၤခိၣ်ပှၤနၢ်တဖၣ်လၢတၢ်မၤအံၤအဂီၢ်မ့ၢ်မတၤလဲၣ်ကသ့န့ၣ် လီၤ.",
			"11": "<sup>11</sup> အဝဲသ့ၣ်စံးဆၢဝဲလၢပမ့ၢ်မူခိၣ်ဒီးဟီၣ်ခိၣ်အကစၢ်ယွၤအခ့ အပှၤတဖၣ်, ဒီးပဘှီထီၣ်ကဒါက့ၤတၢ်လုၢ်ဟံၣ်, လၢအဘၣ်တၢ်ဘှီထီၣ်တ့ၢ်ဒီးမၤပှဲၤတ့ၢ်အီၤအဂံၢ်ခိၣ်ထံးလၢကီၢ် အံၣ်စရ့လးအစီၤပၤဖးဒိၣ်တဂၤလၢအပူၤကွံာ်အါနံၣ်အါလါတ့ၢ်လံန့ၣ်လီၤ.",
			"12": "<sup>12</sup> ဘၣ်ဆၣ်ဒီးမ့ၢ်လၢပမိၢ်ပၢ်ဖံဖုလၢပျၢၤတဖၣ်မၤဒိၣ်ထီၣ်တ့ၢ် ကစၢ်ယွၤလၢမူခိၣ်အသးအဃိ, အဝဲပျဲကီၢ်ဘၤဘူၤလိၣ်အစီၤပၤနဘူၤကးန့စၢ်, စီၤပၤအစၢၤအသွဲၣ်တဂၤလၢပှၤက့ၤစ့းဖိအဘီအမုၢ်အပူၤမၤနၢၤ ကွံာ်အဝဲသ့ၣ်န့ၣ်လီၤ. တၢ်လုၢ်ဟံၣ်ဘၣ်တၢ်မၤဟးဂီၤကွံာ်အီၤဒီးပှၤဂီၢ်မုၢ်ဘၣ်တၢ်စိာ် မၢကဲကုၢ်ကွံာ်အီၤဆူကီၢ်ဘၤဘူၤလိၣ်န့ၣ်လီၤ.",
			"13": "<sup>13</sup> ဒီးဖဲစီၤပၤကိရ့ၣ်ပၢတၢ်ဒ်ကီၢ်ဘၤဘူၤလိၣ်အစီၤပၤဖးဒိၣ် တဂၤအသိးအခီၣ်ထံးတနံၣ်န့ၣ်, စီၤကိရ့ၣ်ဟ့ၣ်လီၤတ့ၢ်တၢ်ကလုၢ်လၢတၢ် လုၢ်ဟံၣ်ကဘၣ်တၢ်သူၣ်ထီၣ်ကဒါက့ၤအီၤန့ၣ်လီၤ.",
			"14": "<sup>14</sup> အဝဲဟ့ၣ်က့ၤတၢ်လုၢ်ဟံၣ်အဃၢၤအဃိၢ်ထူဒီးစ့လၢစီၤပၤနဘူၤကး န့စၢ်ဟံးန့ၢ်ကွံာ်လၢဝ့ၢ်ယရူၤရှလ့ၣ်အတၢ်လုၢ်ဟံၣ်အပူၤဒီးက့ၤ ပာ်ဝဲလၢတၢ်လုၢ်ဟံၣ်လၢကီၢ်ဘၤဘူၤလိၣ်န့ၣ်လီၤ. စီၤပၤဖးဒိၣ်ကိရ့ၣ်ဟ့ၣ်က့ၤတၢ်အဃၢၤအဃိၢ်တဖၣ်အံၤဆူ ပှၤတဂၤလၢအမံၤမ့ၢ်စီၤၡ့ၡဘးစၢ်, ပှၤလၢအဝဲဃုထၢပာ်လီၤဝဲဒ် ကီၢ်ယူဒၤအပဒိၣ်ဖးဒိၣ်, အစုပူၤန့ၣ်လီၤ.",
			"15": "<sup>15</sup> စီၤပၤဖးဒိၣ်တဲဘၣ်တ့ၢ်အီၤလၢကဟံးထီၣ်ကွံာ်တၢ်တဖၣ်န့ၣ်ဒီး က့ၤစိာ်ပာ်က့ၤအီၤလၢဝ့ၢ်ယရူၤရှလ့ၣ်အတၢ်လုၢ်ဟံၣ်အပူၤဒီးဘှီ ကဒါက့ၤတၢ်လုၢ်ဟံၣ်ဖဲအလီၢ်လၢအအိၣ်ပာ်စၢၤတ့ၢ်လၢညါန့ၣ်လီၤ.",
			"16": "<sup>16</sup> လၢတၢ်န့ၣ်အဃိ, စီၤၡ့ၡဘးစၢ်ဟဲဒီးပာ်လီၤတၢ်လုၢ်ဟံၣ်အခီၣ် ထံးန့ၣ်လီၤ. တၢ်သူၣ်ထီၣ်ဘှီထီၣ်စးထီၣ်အသးဖဲန့ၣ်တုၤခဲ ကနံၣ်အံၤ, ဘၣ်ဆၣ်တၢ်လုၢ်ဟံၣ်န့ၣ်တဝံၤဒံးဘၣ်.",
			"17": "<sup>17</sup> ဒီးခဲကနံၣ်အံၤ, မ့ၢ်ဘၣ်ကစၢ်စီၤပၤဖးဒိၣ်အသးဒီး, မ်ပှၤကွၢ်တၢ်တမံၤလၢစီၤပၤအတၢ်ကွဲးနီၣ်တဖၣ်လၢကီၢ်ဘၤဘူၤ လိၣ်အပူၤဒ်သိးတၢ်ကထံၣ်န့ၢ်မ့ၢ်စီၤပၤဖးဒိၣ်ကိရ့ၣ်ဟ့ၣ်လီၤ တ့ၢ်အကလုၢ်ဧါ, တဟ့ၣ်လီၤတ့ၢ်ဘၣ်လဲၣ်လၢတၢ်ကသူၣ်ထီၣ်ကဒါက့ၤဝ့ၢ်ယရူၤရှလ့ၣ် အတၢ်လုၢ်ဟံၣ်, ဝံၤဒီးဘိးဘၣ်သ့ၣ်ညါက့ၤပှၤလၢနတၢ်ဘၣ်နသးလၢတၢ်ဂ့ၢ်အံၤ အဂီၢ်မ့ၢ်ဒ်လဲၣ်န့ၣ်တက့ၢ်.”"
		},
		"6": {
			"1": "<sup>1</sup> လၢတၢ်န့ၣ်အဃိစီၤပၤဖးဒိၣ်ဒၤရယါဝ့ၣ်ဟ့ၣ်လီၤအကလုၢ်လၢတၢ် ကဃုထံၣ်န့ၢ်တၢ်လၢစီၤပၤအတၢ်ကွဲးနီၣ်တဖၣ်အပူၤလၢအဘၣ် တၢ်ပာ်အီၤလၢကီၢ်ဘၤဘူၤလိၣ်န့ၣ်လီၤ.",
			"2": "<sup>2</sup> ဘၣ်ဆၣ်ဒီးလံာ်ထူတထူလၢအဘၣ်ထွဲဒီးတၢ်ဂ့ၢ်န့ၣ်, ဘၣ်တၢ်ထံၣ်န့ၢ်အီၤလၢဝ့ၢ်အၤဃမသါလၢကီၢ်မၤဒဲအပူၤတခီ, အိၣ်ဒီးအတၢ်ကွဲးနီၣ်ဒ်လာ်အံၤလီၤ.",
			"3": "<sup>3</sup> “ဖဲစီၤပၤဖးဒိၣ်ကိရ့ၣ်ပၢတၢ်အခီၣ်ထံးတနံၣ်န့ၣ်အဝဲမၤလိာ် တ့ၢ်ဝဲလၢဝ့ၢ်ယရူၤၡလ့ၣ်အတၢ်လုၢ်ဟံၣ်ကဘၣ်တၢ်သူၣ်ထီၣ်ကဒါက့ၤ အီၤဒ်တၢ်လီၢ်တတီၤဖဲတၢ်လုၢ်တၢ်ပာ်တဖၣ်ဘၣ်တၢ်မၤအီၤ, ဒီးတၢ်မၤဘူၣ်တဖၣ်ဘၣ်တၢ်ဆိၣ်ကဲၤအီၤန့ၣ်လီၤ. တၢ်လုၢ်ဟံၣ်န့ၣ်ကဘၣ်ထီအပျၢ်ဃုဆံဒီးကဘၣ်လဲၢ်အပျၢ်ဃုဆံ န့ၣ်လီၤ.",
			"4": "<sup>4</sup> တၢ်ဒူၣ်တဖၣ်ကဘၣ်တၢ်ဘှီထီၣ်အီၤအိၣ်ဒီးလၢၢ်သၢဂ့ၢ်အဖီခိၣ်သ့ၣ် တဂ့ၢ်တဆီဘၣ်တဆီန့ၣ်လီၤ. ကယဲၢ်တၢ်လၢာ်ဘူၣ်လၢာ်စ့ၤခဲလၢာ်ကဘၣ်တၢ်ထုးထီၣ်အီၤလၢစီၤပၤ အစ့ပာ်ဖှိၣ်အလီၢ်န့ၣ်လီၤ.",
			"5": "<sup>5</sup> ဒ်န့ၣ်အသိး, တၢ်အဃၢၤအဃိၢ်ထူဒီးစ့လၢစီၤပၤနဘူၤကးန့စၢ် ဟဲက့ၤစိာ်ဆူကီၢ်ဘၤဘူၤလိၣ်လၢဝ့ၢ်ယရူၤၡလ့ၣ်အတၢ်လုၢ်ဟံၣ် ပူၤတဖၣ်န့ၣ်မ်တၢ်ကဆှၢကဒါက့ၤဆူအလီၢ်ဘၣ်ကျဲဘၣ်လၢဝ့ၢ်ယရူၤ ၡလ့ၣ်အတၢ်လုၢ်ဟံၣ်ပူၤန့ၣ်တက့ၢ်.”",
			"6": "<sup>6</sup> တုၤနုၤတစုစီၤပၤဖးဒိၣ်ဒၤရယါဝ့ၣ်ဆှၢလီၤတၢ်စံးဆၢဒ်လာ် အံၤအသိးန့ၣ်လီၤ. “ဆူကီၢ်ဖရၤသးအမုၢ်နုာ်အပဒိၣ်ဖးဒိၣ်စီၤတးနဲ, စီၤၡသၢ်ဘိစနဲၤဒီးပဒိၣ်ပပှၢ်ကဒဲကဒဲလၢကီၢ်ဖရၤသးအမုၢ်နုာ် တဖၣ်,",
			"7": "<sup>7</sup> အိၣ်ယံၤဒီးတၢ်လုၢ်ဟံၣ်ဒီးမၤတံာ်တာ်တၢ်သူၣ်ထီၣ်ဘှီထီၣ်အီၤ န့ၣ်တဂ့ၤ. မ်ကီၢ်ယူဒၤအပဒိၣ်ဖးဒိၣ်ဒီးပှၤယူဒၤဖိအခိၣ်အနၢ်တဖၣ်သူၣ် ထီၣ်ကဒါက့ၤကစၢ်ယွၤအတၢ်လုၢ်ဟံၣ်ဖဲအိၣ်ပာ်စၢၤလၢညါအလီၢ်န့ၣ် တက့ၢ်.",
			"8": "<sup>8</sup> အအံၤမ့ၢ်ယတၢ်မၤလိာ်လၢသုကဘၣ်မၤစၢၤအဝဲသ့ၣ်လၢအတၢ်သူၣ်ထီၣ် ကဒါက့ၤတၢ်လုၢ်ဟံၣ်န့ၣ်လီၤ. အဝဲသ့ၣ်အတၢ်လၢာ်တဖၣ်ကဘၣ်တၢ်ဟ့ၣ်အီၤဘၣ်ဆၢဘၣ်ကတီၢ်လၢစီၤပၤ အကျိၣ်အစ့လၢအမၤန့ၢ်ဝဲလၢတၢ်ခိတၢ်သွဲ လၢကီၢ်ဖရၤသးအမုၢ်နုာ်အပူၤဒ်သိးတၢ်ဖံးတၢ်မၤအသုတဘၣ်တံာ် တာ်တဂ့ၤအဂီၢ်န့ၣ်လီၤ.",
			"9": "<sup>9</sup> တနံၤဘၣ်တနံၤန့ၣ်, သုကဘၣ်ဟ့ၣ်တၢ်ဒီးတဘၣ်လီၤတိၢ်ဘၣ်, ဆူပှၤလုၢ်တၢ်အခိၣ်တဖၣ်လၢဝ့ၢ်ယရူၤၡလ့ၣ်, တၢ်တမံၤလၢ်လၢ်လၢ အဝဲသ့ၣ်တဲသုလၢအလိၣ်ဘၣ်ဝဲဒ်အမ့ၢ်, ကျီၢ်ဖါဖိတဖၣ်, သိတဖၣ်မ့တမ့ၢ်သိဖိတဖၣ်လၢတၢ်ကဆူးကဲၤအီၤလၢတၢ်ကလုၢ်ထီၣ် အီၤလၢကစၢ်ယွၤလၢမူခိၣ်အဂီၢ်မ့ၢ်ဂ့ၤ, ဘုဧိၤဟုဧိၤ, အံသၣ်, စပံးထံမ့တမ့ၢ်သ့ၣ်စၤယံးအသိမ့ၢ်ဂ့ၤ ဒ်တၢ်မၤဘူၣ်တဖၣ်ဆူကစၢ်ယွၤလၢမူခိၣ်အအိၣ်န့ၣ်လီၤ.",
			"10": "<sup>10</sup> တၢ်အံၤမ့ၢ်တၢ်လၢတၢ်ကဘၣ်မၤအီၤဒ်သိးအဝဲသ့ၣ်လုၢ်ထီၣ်ပာ်ထီၣ် တၢ်လုၢ်တၢ်ပာ်တဖၣ်လၢကစၢ်ယွၤလၢမူခိၣ်တူၢ်လိာ်အီၤကသ့ဝဲဒီး ဃ့ဘါထုကဖၣ်လၢအတၢ်ဆိၣ်ဂ့ၤကအိၣ်လၢယလိၤဒီးလၢယဖိခွါတဖၣ် အလိၤကသ့ဝဲန့ၣ်လီၤ.",
			"11": "<sup>11</sup> ယမၤလိာ်အါထီၣ်စ့ၢ်ကီးလၢပှၤတဂၤဂၤမ့ၢ်တစူၢ်ဘၣ်တၢ်ကလုၢ်အံၤ န့ၣ်ဒီး, မ်ပှၤထဲးထီၣ်န့ၢ်သ့ၣ်ကျိၤတဘိလၢအဟံၣ်, မၤစူအထိးနါတကပၤဒီးဆဲးဖျိအနီၢ်ကစၢ်န့ၣ်တက့ၢ်. ဒီးမ်အဟံၣ်ကဲထီၣ်တၢ်တပှိာ်တပှာ်အပူၣ်တဖၣ်တက့ၢ်.",
			"12": "<sup>12</sup> မ်စီၤပၤတဂၤလၢ်လၢ်မ့ၢ်ဂ့ၤ, ပှၤတကလုာ်လၢ်လၢ်မ့ၢ်ဂ့ၤ, လၢအခီၣ်ဆၢတၢ်မၤလိာ်အံၤဒီးဂုာ်ကျဲးစၢးလၢကမၤဟးဂီၤတၢ် လုၢ်ဟံၣ်ဖဲန့ၣ်, ဘၣ်တၢ်တ့ၢ်လီၤကွံာ်အီၤလၢကစၢ်ယွၤလၢအဃုထၢဝ့ၢ်ယရူၤၡလ့ၣ်ဒ် တၢ်လီၢ်ဖဲအဝဲကဘၣ်တၢ်ဘူၣ်ထီၣ်ဘါထီၣ်အီၤန့ၣ်တက့ၢ်. ယၤ, စီၤဒၤရယါဝ့ၣ်ဟ့ၣ်လီၤလံတၢ်ကလုၢ်အံၤလီၤ. တၢ်အံၤတၢ်ကဘၣ်စူၢ်အီၤလၢလၢပှဲၤပှဲၤန့ၣ်လီၤ.”",
			"13": "<sup>13</sup> တုၤနုၤတစုပဒိၣ်ဖးဒိၣ်စီၤတးနဲ, စီၤၡသၢ်ဘိစနဲၤဒီးအပဒိၣ် ကဒဲကဒဲတဖၣ်မၤဝဲဒ်စီၤပၤဖးဒိၣ်မၤလိာ်တ့ၢ်ဝဲအသိးန့ၣ်လီၤ.",
			"14": "<sup>14</sup> ပှၤယူဒၤဖိအခိၣ်အနၢ်တဖၣ်မၤတၢ်လဲၤထီၣ်လဲၤထီဂ့ၤဂ့ၤလၢတၢ် ဘှီထီၣ်ကဒါက့ၤတၢ်လုၢ်ဟံၣ်အိၣ်ဒီးတၢ်ဟ့ၣ်ဂံၢ်ဟ့ၣ်ဘါအဝဲသ့ၣ် လၢဝံဃးကဲဒီးဝံစကၤရယၤတဖၣ်န့ၣ်လီၤ. အဝဲသ့ၣ်မၤဝံၤကွံာ်တၢ်လုၢ်ဟံၣ်ဒ်အဝဲသ့ၣ်ဘၣ်တၢ်မၤလိာ်တ့ၢ် အီၤလၢအံၣ်စရ့လးအကစၢ်ယွၤဒီးကီၢ်ပၤရၣ်အစီၤပၤဖးဒိၣ်တဖၣ် လၢအမ့ၢ်စီၤကိရ့ၣ်, စီၤဒၤရယါဝ့ၣ်ဒီးစီၤအၢ်တၤၡါၡတၤန့ၣ်လီၤ.",
			"15": "<sup>15</sup> လၢစီၤပၤဖးဒိၣ်ဒၤရယါဝ့ၣ်ပၢတၢ်ဃုနံၣ်တနံၣ်လါအးဒၢ်လါ ထီၣ်သၢသီတသီန့ၣ်အဝဲသ့ၣ်မၤဝံၤတၢ်လုၢ်ဟံၣ်န့ၣ်လီၤ.",
			"16": "<sup>16</sup> အန့ၣ်ဒီးပှၤအံၣ်စရ့လးဖိလၢအမ့ၢ်, ပှၤလုၢ်တၢ်အခိၣ်တဖၣ်, ပှၤလ့ၤဝံဖိတဖၣ်, ဒီးကယဲၢ်ပှၤအဂၤလၢအဟဲက့ၤလၢတၢ်စိာ်မၢ ကဲကုၢ်အလီၢ်န့ၣ်, ပာ်စီဆှံတၢ်လုၢ်ဟံၣ်လၢတၢ်သူၣ်ခု သးခုအပူၤန့ၣ်လီၤ.",
			"17": "<sup>17</sup> လၢတၢ်ပာ်စီဆှံအဂီၢ်န့ၣ်, အဝဲသ့ၣ်လုၢ်ထီၣ်ပာ်ထီၣ်ကျီၢ်ဖါဖိ တကယၤ, သိအဒု ခံကယၤဒီး, သိဖိအဒုလွံၢ်ကယၤ, ဒ်တၢ်လုၢ်တၢ်ပာ်တဖၣ်အသိး, ဒီးမဲာ်တဲးလဲးဖါတဆံခံဒု ဒ်တၢ်လုၢ်တၢ်ဒဲးဘးအသိး, တဒုလၢပှၤအံၣ်စရ့လးဖိတဒူၣ်စုာ် စုာ်အဂီၢ်န့ၣ်လီၤ.",
			"18": "<sup>18</sup> ဒ်တၢ်မၤလိာ်အိၣ်တ့ၢ်ဝဲလၢစီၤမိၤၡ့အလံာ်တၢ်ကွဲးအပူၤအသိး န့ၣ်, အဝဲသ့ၣ်ကရၢကရိထီၣ်စ့ၢ်ကီးပှၤလုၢ်တၢ်အခိၣ်တဖၣ်ဒီးပှၤလ့ၤဝံ ဖိတဖၣ်လၢတၢ်လုၢ်ဟံၣ်အတၢ်ဖံးတၢ်မၤတဖၣ်အဂီၢ်လၢဝ့ၢ်ယရူၤၡလ့ၣ် အပူၤန့ၣ်လီၤ.",
			"19": "<sup>19</sup> ပှၤဂီၢ်မုၢ်လၢအဟဲက့ၤကဒါက့ၤလၢတၢ်စိာ်မၢကဲကုၢ်န့ၣ်, မၤဘူၣ်လဲၤကပာ်ဖဲန့ၣ်ပိာ်ထွဲထီၣ်အခံလၢခံတနံၣ်လါအခီၣ်ထံး တလါထီၣ်တဆံလွံၢ်သီအနံၤန့ၣ်လီၤ.",
			"20": "<sup>20</sup> ကယဲၢ်ပှၤလုၢ်တၢ်အခိၣ်ဒီးပှၤလ့ၤဝံဖိခဲလၢာ်မၤကဆှီထီၣ်အသး ဒီးကဆှီဝဲဒ်တၢ်ဘူၣ်တၢ်ဘါအလုၢ်အလၢ်အိၣ်ဝဲအသိးန့ၣ်လီၤ. ပှၤလ့ၤဝံဖိတဖၣ်မၤသံဆၣ်ဖိကီၢ်ဖိလၢဘူၣ်လဲၤကပာ်အတၢ်လုၢ် တၢ်ပာ်တဖၣ်အဂီၢ်, လၢကယဲၢ်ပှၤလၢအဟဲက့ၤလၢတၢ်စိာ်မၢကဲကုၢ်အလီၢ်, လၢပှၤလုၢ်တၢ်အခိၣ်တဖၣ်ဒီးလၢအဝဲသ့ၣ်အနီၢ်ကစၢ်ဒၣ်ဝဲအဂီၢ်န့ၣ် လီၤ.",
			"21": "<sup>21</sup> ကယဲၢ်ပှၤအံၣ်စရ့လးဖိလၢအဟဲက့ၤလၢတၢ်စိာ်မၢကဲကုၢ်အလီၢ်, ဒီးပှၤလၢအညိကွံာ်ပှၤဂီၢ်မုၢ်လၢအအိၣ်ညအဆိးတ့ၢ်လၢထံကီၢ် အပူၤအတၢ်တစူၢ်တနာ်ယွၤအကျဲ, ဒီးပှၤတဖၣ်လၢအဟဲဒ်သိးကဘူၣ်ထီၣ်ဘါထီၣ်ယွၤ, အံၣ်စရ့လးအကစၢ်ယွၤအီၣ်ကွံာ်တၢ်လုၢ်တၢ်ပာ်တဖၣ်န့ၣ်လီၤ.",
			"22": "<sup>22</sup> လၢနွံသီအတီၢ်ပူၤန့ၣ်, အဝဲသ့ၣ်မၤတၢ်သ့ၣ်နီၣ်မၤလၤကပီၤဘူၣ် တအိၣ်ဘၣ်ဒီးကိၣ်မံၣ်လၢတၢ်သူၣ်ခုသးခုအပူၤန့ၣ်လီၤ. အဝဲသ့ၣ်ပှဲၤဒီးတၢ်သူၣ်ခုသးခုမ့ၢ်လၢယွၤထိးဘၣ်တ့ၢ်ကီၢ်အၤ ၡူၢ်အစီၤပၤဖးဒိၣ်အသးလၢကကွၢ်မဲာ်အဝဲသ့ၣ်, တုၤဒၣ်လဲာ်မၤစၢၤအဝဲသ့ၣ်လၢအတၢ်ဖံးတၢ်မၤလၢတၢ်သူၣ်ထီၣ်ကဒါ က့ၤပှၤအံၣ်စရ့လးဖိအကစၢ်ယွၤအတၢ်လုၢ်ဟံၣ်အပူၤအဃိန့ၣ်လီၤ."
		},
		"7": {
			"1": "<sup>1</sup> တဘျုးနံၣ်ဝံၤအလီၢ်ခံ, ဖဲကီၢ်ပၤရၣ်အစီၤပၤဖးဒိၣ်စီၤအၢ်တၤ ၡါၡတၤကဲစီၤပၤအကတီၢ်န့ၣ်, ပှၤအမံၤစီၤဧ့စြၤအိၣ်ဝဲတဂၤန့ၣ်လီၤ. အဝဲဒွးကဒါက့ၤအမိၢ်ပၢ်ဖံဖုလၢပျၢၤအတၢ်လီၤစၢၤစးထီၣ်လၢ ပှၤလုၢ်တၢ်အခိၣ်အဒိၣ်ကတၢၢ်စီၤအၤဟရိၣ်ဒ်လာ်အံၤလီၤ. စီၤဧ့စြၤမ့ၢ်စီၤစရါယၤအဖိခွါ, စီၤဧစၤရယၤအဖိခွါ, စီၤဃံးစကံယၤအဖိခွါ,",
			"2": "<sup>2</sup> စီၤၡၤလူၣ်အဖိခွါ, စီၤစၤဒိးအဖိခွါ, စီၤအဃံးတူာ်အဖိခွါ,",
			"3": "<sup>3</sup> စီၤအမၤရယၤအဖိခွါ, စီၤဧစၤရယၤအဖိခွါ, စီၤမရၤယိးအဖိခွါ,",
			"4": "<sup>4</sup> စီၤစရၤဃယၤအဖိခွါ, စီၤဧူးစံအဖိခွါ, စီၤဘူးကံၤအဖိခွါ,",
			"5": "<sup>5</sup> စီၤအဘံၤၡူအဖိခွါ, စီၤဖံၤနဃၣ်အဖိခွါ, စီၤအလၤဧစၢ်အဖိခွါ, စီၤအၤဟရိၣ်အဖိခွါန့ၣ်လီၤ.",
			"6": "<sup>6</sup> စီၤဧ့စြၤမ့ၢ်ပှၤကူၣ်သ့ကူၣ်ဘၣ်တဂၤလၢအအိၣ်ဒီးတၢ်သ့ၣ်ညါနၢ် ပၢၢ်ဂ့ၤဂ့ၤကလဲာ်ဖဲအဘၣ်ထွဲဒီးပှၤယူဒၤဖိအတၢ်သိၣ်တၢ်သီ လၢယွၤ, အံၣ်စရ့လးအကစၢ်ယွၤဟ့ၣ်တ့ၢ်စီၤမိၤၡ့န့ၣ်လီၤ. မ့ၢ်လၢစီၤဧ့စြၤဒိးန့ၢ်ကစၢ်, အဝဲအကစၢ်ယွၤအတၢ်ဆိၣ်ဂ့ၤအဃိ, စီၤပၤဖးဒိၣ်ဟ့ၣ်အီၤတၢ်လၢအဃ့ဝဲတမံၤလၢ်လၢ်န့ၣ်လီၤ. လၢစီၤအၢ်တၤၡါၡတၤပၢတၢ်နွံနံၣ်တနံၣ်န့ၣ်စီၤဧ့စြၤဟးထီၣ် လၢကီၢ်ဘၤဘူၤလိၣ်ဒ်သိးကလဲၤဆူဝ့ၢ်ယရူၤၡလ့ၣ်ဃုာ်ဒီးပှၤအံၣ် စရ့လးဖိတဖုလၢအအိၣ်ဝဲဒီးပှၤလုၢ်တၢ်အခိၣ်တဖၣ်, ပှၤလ့ၤဝံဖိတဖၣ်, တၢ်လုၢ်ဟံၣ်အပှၤသးဝံၣ်တၢ်ဖိတဖၣ်, တၢ်လုၢ်ဟံၣ်အပှၤပၢၤတၢ်တဖၣ် ဒီးပှၤမၤတၢ်လၢတၢ်လုၢ်ဟံၣ်အပူၤတဖၣ်န့ၣ်လီၤ.",
			"8": "<sup>8</sup> အဝဲသ့ၣ်ဟးထီၣ်ဝဲလၢကီၢ်ဘၤဘူၤလိၣ်ဖဲလါအခီၣ်ထံးတလါထီၣ် တသီအနံၤ, ဒီးလၢကစၢ်ယွၤအတၢ်မၤစၢၤန့ၣ်အဝဲသ့ၣ်လဲၤတုၤဃီၤဆူ ဝ့ၢ်ယရူၤၡလ့ၣ်အပူၤ, ဖဲလါယဲၢ်လါတလါထီၣ်တသီအနံၤန့ၣ်လီၤ.",
			"10": "<sup>10</sup> စီၤဧ့စြၤမ့ၢ်ပှၤဟ့ၣ်လီၤအးလီၤတ့ၢ်အသးဒ်သိးကမၤလိယွၤအတၢ် သိၣ်တၢ်သီလၢပှၤယူဒၤဖိအဂီၢ်, ဒ်သိးကမၤထွဲအီၤဒီးဒ်သိးကသိၣ်လိန့ၢ်အံၣ်စရ့လးအပှၤဂီၢ် မုၢ်လၢကယဲၢ်တၢ်စူၢ်တၢ်နာ်အတၢ်သိၣ်တၢ်သီတဖၣ်ဒီးအတၢ်ဘျၢတဖၣ် န့ၣ်လီၤ.",
			"11": "<sup>11</sup> စီၤပၤဖးဒိၣ်အၢ်တၤၡါၡတၤဟ့ၣ်ဃီၤလံာ်ကွဲးနီၣ်ဟ့ၣ်စိဟ့ၣ် ကမီၤဒ်လာ်အံၤဆူစီၤဧ့စြၤအစုပူၤ, ပှၤတဂၤလၢအမ့ၢ်ပှၤလုၢ်တၢ်အခိၣ်ဒီးပှၤကူၣ်ဘၣ်ဘၣ်ကူၣ်သ့, ပှၤလၢအအိၣ်ဒီးတၢ်သ့ၣ်ညါနၢ်ပၢၢ်ဂ့ၤဂ့ၤကလဲာ်ဘၣ်ထွဲဒီးတၢ် စူၢ်တၢ်နာ်အတၢ်သိၣ်တၢ်သီတဖၣ်ဒီးတၢ်မၤလိာ်တဖၣ်လၢယွၤဟ့ၣ်လီၤ တ့ၢ်ပှၤအံၣ်စရ့လးဖိတဖၣ်န့ၣ်လီၤ.",
			"12": "<sup>12</sup> “လၢစီၤပၤဖးဒိၣ်အၢ်တၤၡါၡတၤဆူပှၤလုၢ်တၢ်အခိၣ်စီၤဧ့ စြၤ, ပှၤကူၣ်သ့ကူၣ်ဘၣ်လၢယူဒၤအတၢ်သိၣ်တၢ်သီလၢမူခိၣ်အကစၢ်ယွၤ ဟ့ၣ်လီၤဝဲအပူၤ.",
			"13": "<sup>13</sup> “ယမၤလိာ်လၢကယဲၢ်အံၣ်စရ့လးအပှၤဂီၢ်မုၢ်, ပှၤလုၢ်တၢ်အခိၣ်တဖၣ်, ဒီးပှၤလ့ၤဝံဖိတဖၣ်လၢအအိၣ်လၢယဘီ ယမုၢ်ဒီဘ့ၣ်အပူၤ, လၢအသးအိၣ်ဒိၣ်မးဒ်သိးကလဲၤဆူ ဝ့ၢ်ယရူၤၡလ့ၣ်ဃုာ်ဒီးနၤန့ၣ်ကဘၣ်တၢ်ပျဲအီၤလီၤ.",
			"14": "<sup>14</sup> ယၤ, ဃုာ်ဒီးယပှၤကူၣ်လိာ်တၢ်နွံဂၤ, ဆှၢလီၤနၤလၢနကလဲၤဃု ထံၣ်သ့ၣ်ညါတၢ်မၤအသးအဂ့ၢ်အခၢးလၢဝ့ၢ်ယရူၤၡလ့ၣ်ဒီးကီၢ်ယူ ဒၤအပူၤဒ်သိးတၢ်ကထံၣ်ဘၣ်လၢနကစၢ်ယွၤအတၢ်သိၣ်တၢ်သီလၢပှၤယူ ဒၤဖိအဂီၢ်လၢအဘၣ်တၢ်ဟ့ၣ်လီၤအးလီၤတ့ၢ်နၤန့ၣ်, ဘၣ်တၢ်စူၢ်အီၤဂ့ၤဂ့ၤထဲလဲၣ်န့ၣ်လီၤ.",
			"15": "<sup>15</sup> နကဘၣ်လဲၤစိာ်ဃုာ်တၢ်မၤဘူၣ်လၢထူဒီးစ့တဖၣ်လၢယၤဒီးယပှၤ ကူၣ်လိာ်တၢ်တဖၣ်သးအိၣ်ဟ့ၣ်ဆူပှၤအံၣ်စရ့လးဖိအကစၢ်ယွၤ, လၢအတၢ်လုၢ်ဟံၣ်အိၣ်လၢဝ့ၢ်ယရူၤၡလ့ၣ်အပူၤအဂီၢ်န့ၣ်လီၤ.",
			"16": "<sup>16</sup> နကဘၣ်လဲၤစိာ်ဃုာ်စ့ၢ်ကီးကယဲၢ်စ့ဒီးထူလၢနထၢဖှိၣ်လၢကီၢ် ဘၤဘူၤလိၣ်ဒီဘ့ၣ်ညါဒီးတၢ်မၤဘူၣ်တဖၣ်လၢအံၣ်စရ့လးအပှၤဂီၢ် မုၢ်ဒီးအဝဲသ့ၣ်အပှၤလုၢ်တၢ်အခိၣ်တဖၣ်ဟ့ၣ်လီၤဝဲလၢအကစၢ်ယွၤ အတၢ်လုၢ်ဟံၣ်လၢအအိၣ်လၢဝ့ၢ်ယရူၤၡလ့ၣ်အပူၤအဂီၢ်န့ၣ်လီၤ.",
			"17": "<sup>17</sup> နကဘၣ်သူကျိၣ်ဧိၤစ့ဧိၤအံၤလၢတၢ်ပလီၢ်ပဒီသးအပူၤဒီးပှ့ၤ ကျီၢ်ဖါတဖၣ်, သိဖါတဖၣ်, သိဖိတဖၣ်, ဘုဧိၤဟုဧိၤဒီးစပံးထံဒီးလုၢ် ထီၣ်အီၤလၢတၢ်လုၢ်လီၢ်အဖီခိၣ်လၢတၢ်လုၢ်ဟံၣ်လၢဝ့ၢ်ယရူၤၡလ့ၣ် အပူၤန့ၣ်လီၤ.",
			"18": "<sup>18</sup> နကသူဘၣ်စ့ဒီးထူလၢအအိၣ်လီၤတဲာ်တဖၣ်, ဖဲနၤဒီးနပှၤထံဖိ ကီၢ်ဖိကဒဲကဒဲအဲၣ်ဒိးဝဲ, ဒ်အလီၤပလိာ်ဝဲဒီးသုကစၢ်ယွၤအတၢ်ဘၣ်အသးအသိးန့ၣ်လီၤ.",
			"19": "<sup>19</sup> နကဘၣ်ဟ့ၣ်ကယဲၢ်တၢ်အဃၢၤအဃိၢ်လၢတၢ်ဟ့ၣ်လီၤနၤဆူကစၢ် ယွၤဒ်သိးကဘၣ်တၢ်သူအီၤလၢတၢ်လုၢ်ဟံၣ်အတၢ်ဖံးတၢ်မၤတဖၣ် အဂီၢ်လၢဝ့ၢ်ယရူၤၡလ့ၣ်အပူၤန့ၣ်လီၤ.",
			"20": "<sup>20</sup> ဒီးကယဲၢ်တၢ်အဂုၤအဂၤလၢနလိၣ်ဘၣ်ခဲလၢာ်လၢတၢ်လုၢ်ဟံၣ်အဂီၢ် န့ၣ်နကဒိးန့ၢ်အီၤလၢစီၤပၤအစ့ပာ်ဖှိၣ်အလီၢ်န့ၣ်လီၤ.",
			"21": "<sup>21</sup> ယမၤလိာ်ကယဲၢ်တၢ်ပာ်ဖှိၣ်အလီၢ်အပဒိၣ်ပပှၢ်လၢကီၢ်ဖရၤသးအမုၢ် နုာ်အပူၤ, လၢအကဟ့ၣ်တၢ်လၢအဃ့ဝဲတမံၤလၢ်လၢ်ဘၣ်ဆၢဘၣ်ကတီၢ်ဆူစီၤဧ့စြၤ လၢအမ့ၢ်ပှၤလုၢ်တၢ်အခိၣ်ဒီးပှၤကူၣ်သ့ကူၣ်ဘၣ်လၢယူဒၤအတၢ်သိၣ် တၢ်သီလၢမူခိၣ်အကစၢ်ယွၤဟ့ၣ်လီၤဝဲအပူၤတဂၤအအိၣ်, လၢအဃ့ဝဲ",
			"22": "<sup>22</sup> အအါကတၢၢ်တုၤလၢစ့လီၤတယၢၢ်အကံကၢ်တကယၤ, ဘုကၠူၣ်အကိၢ်ယဲၢ်ကယၤ, စပံးထံအဘၤသၤတကယၤ, သ့ၣ်စၤယံးအသိအဘၤသၤတကယၤဒီးအံသၣ်ဒ်အလိၣ်ဘၣ်ဝဲအသိးလီၤ.",
			"23": "<sup>23</sup> သုကဘၣ်ပာ်သူၣ်ပာ်သးသပှၢ်ပှၢ်လၢသုကဟ့ၣ်တၢ်လိၣ်တမံၤလၢ်လၢ်လၢ မူခိၣ်အကစၢ်ယွၤလိၣ်ဘၣ်ဝဲလၢအတၢ်လုၢ်ဟံၣ်အဂီၢ်, ဒီးမၤလီၤတံၢ်လၢအဝဲတသးထီၣ်ယၤမ့ၢ်ဂ့ၤ, ပှၤပၢတၢ်လၢယလီၢ်ခံတဖၣ်မ့ၢ်ဂ့ၤနီတစုဘၣ်တက့ၢ်.",
			"24": "<sup>24</sup> သုတဘၣ်ထၢစ့ၢ်ကီးတၢ်ခိတၢ်သွဲတဖၣ်လၢပှၤလုၢ်တၢ်အခိၣ်တဖၣ်, ပှၤလ့ၤဝံဖိတဖၣ်, ပှၤသးဝံၣ်တၢ်ဖိတဖၣ်, ပှၤပၢၤတၢ်လုၢ်ဟံၣ်တ ဖၣ်, ဒီးကယဲၢ်ပှၤတဂၤလၢ်လၢ်လၢအဘၣ်ထွဲဒီးတၢ်လုၢ်ဟံၣ်အံၤအအိၣ် န့ၣ်ဘၣ်.",
			"25": "<sup>25</sup> စီၤဧ့စြၤဧၢ, သူတၢ်ကူၣ်သ့လၢနကစၢ်ယွၤဟ့ၣ်လီၤတ့ၢ်လံနၤ ဒီးဃုထၢပာ်လီၤပှၤပၢဆှၢတၢ်တဖၣ်ဒီးစံၣ်ညီၣ်ကွီၢ်တဖၣ်လၢ ကပၢကယဲၢ်ပှၤဂီၢ်မုၢ်လၢကီၢ်ဖရၤသးအမုၢ်နုာ်လၢအအိၣ်မူဝဲဒ် ယူဒၤအတၢ်သိၣ်တၢ်သီလၢနကစၢ်ယွၤဟ့ၣ်လီၤဝဲတက့ၢ်. နကဘၣ်သိၣ်လိယူဒၤအတၢ်သိၣ်တၢ်သီန့ၣ်ဆူပှၤတဂၤ လၢ်လၢ်လၢအတသ့ၣ်ညါဝဲန့ၣ်လီၤ.",
			"26": "<sup>26</sup> ပှၤတဂၤလၢ်လၢ်မ့ၢ်တစူၢ်ဘၣ်နကစၢ်ယွၤအတၢ်ဘူၣ်တၢ်ဘါ အတၢ်သိၣ်တၢ်သီတဖၣ်မ့ၢ်ဂ့ၤ, ထံကီၢ်အတၢ်သိၣ်တၢ်သီတဖၣ်မ့ၢ်ဂ့ၤန့ၣ်, အဝဲကဘၣ်တၢ်စံၣ်ညီၣ်အီၤဘၣ်ဆၢဘၣ်ကတီၢ်ခီဖျိတၢ်မၤသံ, မ့တမ့ၢ်တၢ်နီၣ်ထီၣ်ဟီထီၣ်ကွံာ်အီၤ, မ့တမ့ၢ်ဟံးန့ၢ်ကွံာ်အတၢ်စုလီၢ်ခီၣ်ခိၣ်, မ့တမ့ၢ်တၢ်ဒၢနုာ်အီၤဆူဃိာ်ပူၤန့ၣ်လီၤ.”",
			"27": "<sup>27</sup> စီၤဧ့စြၤစံးဝဲ, “စံးထီၣ်ပတြၢၤယွၤ, ပမိၢ်ပၢ်ဖံဖုလၢပျၢၤအကစၢ်ယွၤန့ၣ်တက့ၢ်. အဝဲထိၣ်ဂဲၤလံစီၤပၤဖးဒိၣ်အသး, လၢကျဲဒ်အံၤဒ်သိးကမၤလၤကပီၤယွၤအတၢ်လုၢ်ဟံၣ်လၢဝ့ၢ်ယရူၤၡလ့ၣ် အပူၤလံ.",
			"28": "<sup>28</sup> လၢကစၢ်ယွၤအဘျုးအဖှိၣ်အဃိ, ယဘၣ်တၢ်ကွၢ်မဲာ်တ့ၢ်လံ ယၤလၢစီၤပၤဖးဒိၣ်, လၢအပှၤကူၣ်လိာ်တၢ်တဖၣ်, ဒီးကယဲၢ်ပဒိၣ်ပပှၢ်အိၣ်စိအိၣ်ကမီၤတဖၣ်လံ. ယွၤ, ယကစၢ်ယွၤဟ့ၣ်တ့ၢ်လံယၤတၢ်သူၣ်ဒူသးဒူဒီးယသ့ သဆၣ်ထီၣ်ပှၤခိၣ်ပှၤနၢ်အါဂၤအသးလၢအံၣ်စရ့လးအဒူၣ်အထၢတဖၣ် အပူၤ, ဒ်သိးကဟဲက့ၤဃုာ်ဒီးယၤန့ၣ်လီၤ.”"
		},
		"8": {
			"1": "<sup>1</sup> အအံၤမ့ၢ်တၢ်ကွဲးနီၣ်ဘၣ်ထွဲဒီးပှၤခိၣ်ပှၤနၢ်တဖၣ်လၢဒူၣ်ထၢ တဖၣ်အပူၤ, ပှၤအိၣ်လၢကီၢ်ဘၤဘူၤလိၣ်အတၢ်မၢကဲကုၢ်အပူၤဒီးပှၤ တဖၣ်လၢအဟဲက့ၤကဒါက့ၤဃုာ်ဒီးစီၤဧ့စြၤဆူဝ့ၢ်ယရူၤၡလ့ၣ်ဖဲစီၤ အၢ်တၤၡါၡတၤမ့ၢ်စီၤပၤဖးဒိၣ်အခါန့ၣ်လီၤ.",
			"2": "<sup>2</sup> စီၤက့ရၡိၣ်လၢစီၤဖံၤနဃၣ်အဒူၣ်ထၢ, စီၤဒၤနံးယ့လးလၢစီၤအံသမၢ်အဒူၣ်ထၢ, စီၤၡကါနယၤအဖိခွါစီၤဃးတူၣ်လၢစီၤဒၤဝံးအဒူၣ်ထၢ,",
			"3": "<sup>3</sup> စီၤစကၤရယၤလၢစီၤပၤရိာ်အဒူၣ်ထၢဃုာ်ဒီး ပှၤတကယၤယဲၢ်ဆံဂၤလၢအဒူၣ်ထၢပူၤ (တၢ်ကွဲးနီၣ်အိၣ်ဝဲဘၣ်ထွဲဒီးအဝဲသ့ၣ်အတၢ်လီၤစၢၤ)",
			"4": "<sup>4</sup> စီၤစရၤဃယၤအဖိခွါစီၤအ့လံၤဧ့နံၤလၢစီၤပၤဃးမိၤအး အဒူၣ်ထၢ, ဃုာ်ဒီးပှၤပိာ်ခွါဃုကယၤဂၤ,",
			"5": "<sup>5</sup> စီၤယၤဃစအ့လးအဖိခွါစီၤၡကါနယၤလၢစီၤစးတူၤအဒူၣ်ထၢ, ဃုာ်ဒီးပှၤပိာ်ခွါသၢကယၤဂၤ,",
			"6": "<sup>6</sup> စီၤယိနၤသၣ်အဖိခွါစီၤဧ့ဘ့းလၢစီၤဧၤဒံၣ်အဒူၣ်ထၢ, ဃုာ်ဒီးပှၤပိာ်ခွါယဲၢ်ဆံဂၤ,",
			"7": "<sup>7</sup> စီၤအသၤလယၤအဖိခွါစီၤယၡၤယါလၢစီၤဧ့ၤလၣ်အဒူၣ်ထၢ, ဃုာ်ဒီးပှၤပိာ်ခွါနွံဆံဂၤ,",
			"8": "<sup>8</sup> စီၤမံၤက့လးအဖိခွါစီၤစဘၤဒယၤလၢစီၤၡဖးတယၤအဒူၣ်ထၢ, ဃုာ်ဒီးပှၤပိာ်ခွါဃိးဆံဂၤ,",
			"9": "<sup>9</sup> စီၤယဃံအ့လးအဖိခွါစီၤဧိၤဘါဒယၤလၢစီၤယိၤအာ်အဒူၣ်ထၢ, ဃုာ်ဒီးပှၤပိာ်ခွါခံကယၤတဆံဃိးဂၤ",
			"10": "<sup>10</sup> စီၤယိၤစံးဖယၤအဖိခွါစီၤၡလိမံးလၢစီၤဘၤနံအဒူၣ်အထၢ, ဃုာ်ဒီးပှၤပိာ်ခွါတကယၤဃုဆံဂၤ,",
			"11": "<sup>11</sup> စီၤဘ့ဘဲၤအဖိခွါစီၤစကၤရယၤလၢစီၤဘ့ဘဲၤအဒူၣ်ထၢ, ဃုာ်ဒီးပှၤပိာ်ခွါခံဆံဃိးဂၤ,",
			"12": "<sup>12</sup> စီၤဟးကၤတၣ်အဖိခွါစီၤယိဃၤနၣ်လၢစီၤဧၤစကးအဒူၣ်ထၢ, ဃုာ်ဒီးပှၤပိာ်ခွါတကယၤတဆံဂၤ,",
			"13": "<sup>13</sup> စီၤအလံၤဖ့လံး, စီၤယယ့ၤအ့လးဒီးစီၤၡမါယၤလၢစီၤအဒိၤနံကၣ် အဒူၣ်ထၢ, ဃုာ်ဒီးပှၤပိာ်ခွါဃုဆံဂၤ (အဝဲသ့ၣ်ဟဲက့ၤကဒါက့ၤလၢခံ)",
			"14": "<sup>14</sup> စီၤဧူသဲၤဒီးစီၤစၤဘူလၢစီၤဘံးကဝဲၤအဒူၣ်ထၢ, ဃုာ်ဒီးပှၤပိာ်ခွါနွံဆံဂၤန့ၣ်လီၤ.",
			"15": "<sup>15</sup> ယကိးဖှိၣ်ပှၤဒီတဖုညါဖဲထံကျိယွၤလီၤဆူဝ့ၢ်အၤဟဝၤအကပၤ ဒီးပသူၣ်ဒဲဖဲန့ၣ်သၢသီလီၤ. ယထံၣ်န့ၢ်လၢပှၤလုၢ်တၢ်အခိၣ်တဖၣ်အိၣ်ဝဲလၢပှၤတဖုန့ၣ်အကျါ, ဘၣ်ဆၣ်ပှၤလ့ၤဝံဖိတအိၣ်နီတဂၤဘၣ်.",
			"16": "<sup>16</sup> ယကိးန့ၢ်ပှၤခိၣ်ပှၤနၢ်ခွံဂၤလၢအမ့ၢ်ဝဲ, စီၤအလၤဧစၢ်, စီၤအရံၤအ့လး, စီၤၡမါယၤ, စီၤအ့လနၤသၣ်, စီၤယၤရံာ်, စီၤအ့လနၤသၣ်, စီၤနၤသၣ်, စီၤစကၤရယၤ, ဒီးစီၤမၡူလၣ်, ဒီးသရၣ်သိၣ်လိတၢ်ခံဂၤလၢအမ့ၢ်ဝဲစီၤယိၤရံာ်ဒီးစီၤအ့ လနၤသၣ်န့ၣ်လီၤ.",
			"17": "<sup>17</sup> ယမၢလီၤအဝဲသ့ၣ်လဲၤဆူပှၤလၢအအိၣ်ဆိးဖဲကၤစဖၤယၤတဖၣ်အ ခိၣ်, စီၤဧံးဒိၤအအိၣ်, လၢကလဲၤဃ့အီၤဒီးပှၤမၤသဃဲၤတၢ်ဒီးအီၤ လၢတၢ်လုၢ်ဟံၣ်တဖၣ်ဒ်သိးကဆှၢန့ၢ်ပှၤ, ပှၤလၢကမၤကစၢ်ယွၤအတၢ်မၤလၢတၢ်လုၢ်ဟံၣ်အပူၤန့ၣ်လီၤ.",
			"18": "<sup>18</sup> လၢကစၢ်ယွၤအဘျုးအဖှိၣ်အဃိ, အဝဲသ့ၣ်ဆှၢလီၤန့ၢ်ပှၤစီၤၡ့ၤ ရ့ဘယၤ, ပှၤတဂၤလၢအအိၣ်ဒီးတၢ်သ့တၢ်ဘၣ်, ပှၤလ့ၤဝံဖိတဂၤလၢစီၤမၤဃလံအဒူၣ်ထၢ, ဒီးအဖိခွါဒီးအဒီပုၢ်ဝဲၢ်ခွါတဆံဃိးဂၤဟဲဃုာ်ဒီးအီၤန့ၣ်လီၤ.",
			"19": "<sup>19</sup> အဝဲသ့ၣ်ဆှၢလီၤစ့ၢ်ကီးစီၤဃၡၤဘယၤဒီးစီၤယၡၤယါလၢစီၤ မရၤရံၤအဒူၣ်ထၢဃုာ်ဒီးအဝဲသ့ၣ်အဘူးအတံၢ်တဖၣ်အဂၤခံဆံန့ၣ် လီၤ.",
			"20": "<sup>20</sup> လၢပှၤတဖၣ်န့ၣ်အမဲာ်ညါ, တၢ်လုၢ်ဟံၣ်အပှၤမၤတၢ်ဖိတဖၣ်လၢအပၢ်လၢ ပျၢၤတဖၣ်ဘၣ်တၢ်ဃုထၢပာ်လီၤဆိတ့ၢ်အီၤလၢစီၤပၤဒၤဝံးဒီး အပဒိၣ်ပပှၢ်တဖၣ်လၢကမၤစၢၤပှၤလ့ၤဝံဖိတဖၣ်န့ၣ်, အိၣ်ဝဲခံကယၤခံဆံဂၤလီၤ. အဝဲသ့ၣ်ခဲလၢာ်ဘၣ်တၢ်ကွဲးနီၣ် ကွဲးဃါအမံၤန့ၣ်လီၤ.",
			"21": "<sup>21</sup> ဖဲအၤဟဝၤထံကျိအကပၤန့ၣ်, ယဟ့ၣ်လီၤယကလုၢ်လၢပဝဲ ခဲလၢာ်ပကဒုၣ်တၢ်အီၣ်တၢ်အီဒီးဆီၣ်လီၤပသးလၢပကစၢ်ယွၤအမဲာ် ညါ, ဒီးဃ့အီၤလၢကဆှၢပှၤလၢပတၢ်လဲၤအပူၤဒီးကဒီဒၣ်အိၣ်ပှိၤပှၤ ဒီးပဖိတဖၣ်ဒီးကယဲၢ်တၢ်လၢအအိၣ်ဒီးပှၤတဖၣ်န့ၣ်လီၤ.",
			"22": "<sup>22</sup> မ့ၢ်လၢယတဲဘၣ်တ့ၢ်စီၤပၤဖးဒိၣ်လၢပကစၢ်ယွၤဆိၣ်ဂ့ၤပှၤတဂၤ လၢ်လၢ်လၢအသန့ၤအသးလၢအီၤ, မ့မ့ၢ်အဝဲကသးဒိၣ်ထီၣ်ဒီးစံၣ်ညီၣ်ပှၤတဂၤလၢ်လၢ်လၢအတကနၣ်ဃုာ် အီၤအဃိ, မ့ၢ်တၢ်မဲာ်ဆှးလၢယဂီၢ်ဒ်သိးယကဃ့အီၤပှၤဒိးကသ့ၣ်သုးမုၢ် တဖုလၢကဒီဒၣ်ပှၤလၢပဒုၣ်ပဒါအကလုာ်ကလုာ်ဖဲပလဲၤတၢ်အခါန့ၣ်လီၤ.",
			"23": "<sup>23</sup> လၢတၢ်န့ၣ်အဃိပဒုၣ်တ့ၢ်တၢ်အီၣ်တၢ်အီဒီးပဘါထုကဖၣ်တ့ၢ်လၢ ကစၢ်ယွၤကအိၣ်ပှိၤမၤစၢၤပှၤဒီး, အဝဲဒၣ်စံးဆၢတ့ၢ်ပတၢ်ထုကဖၣ် တဖၣ်န့ၣ်လီၤ.",
			"24": "<sup>24</sup> လၢပှၤလုၢ်တၢ်အဒိၣ်လၢအတီခိၣ်ရိၣ်မဲတဖၣ်အကျါန့ၣ်, ယဃုထၢစီၤၡ့ၤရ့ဘယၤ, စီၤဃၡၤဘယၤဒီးပှၤအဂၤတဆံန့ၣ်လီၤ.",
			"25": "<sup>25</sup> အန့ၣ်ဝံၤဒီးယစီၤထီၣ်ဒီးဟ့ၣ်လီၤပှၤလုၢ်တၢ်အခိၣ်တဖၣ်လၢစ့, ထူဒီးတၢ်အဃၢၤအဃိၢ်တဖၣ်လၢစီၤပၤဖးဒိၣ်, အဝဲအပှၤဟ့ၣ်ကူၣ်ဟ့ၣ်ဖးတၢ်တဖၣ်ဒီးပဒိၣ်ပပှၢ်တဖၣ်, ဒီးအံၣ်စရ့လးအပှၤဂီၢ်မုၢ်ဟ့ၣ်တ့ၢ်ဝဲဒ်သိးတၢ်ကသူအီၤလၢတၢ် လုၢ်ဟံၣ်အပူၤအဂီၢ်န့ၣ်လီၤ.",
			"26": "<sup>26</sup> တၢ်အံၤမ့ၢ်တၢ်လၢယဟ့ၣ်လီၤအဝဲသ့ၣ်လီၤ. စ့လီၤတယၢၢ်အကံကၢ်ဃုကယၤယဲၢ်ဆံ. တၢ်အဃၢၤအဃိၢ်စ့အကံကၢ်တကယၤ, ထူလီၤတယၢၢ်အကံကၢ်တကယၤ.",
			"27": "<sup>27</sup> သလၢထူအဖျၢၣ်ခံဆံလီၤတယၢၢ်ဒၤရံးတကထိ, သလၢတိၢ်ဘီအစီဂ့ၤ ခံဖျၢၣ်လၢအလုၢ်အပှ့ၤအိၣ်ဒ်သိးထူန့ၣ်လီၤ.",
			"28": "<sup>28</sup> ယစံးဘၣ်အဝဲသ့ၣ်, “သုစီဆှံလၢယွၤ, သုမိၢ်ပၢ်ဖံဖုလၢ ပျၢၤအကစၢ်ယွၤအဂီၢ်, ဒီးဒ်န့ၣ်အသိးသုတၢ်သးအိၣ်အတၢ်မၤဘူၣ်တဖၣ်လၢအမ့ၢ်ကယဲၢ်စ့ ဒီးထူအဃၢၤအဃိၢ်လၢတၢ်ဟဲစိာ်ဆူအအိၣ်တဖၣ်စ့ၢ်ကီးန့ၣ်လီၤ.",
			"29": "<sup>29</sup> ပၢၤအီၤဂ့ၤဂ့ၤဘၣ်ဘၣ်တုၤလီၤလၢသုတုၤဆူတၢ်လုၢ်ဟံၣ်န့ၣ်တ က့ၢ်. ဖဲန့ၣ်, လၢပှၤလုၢ်တၢ်အခိၣ်တဖၣ်အဒၢးပူၤန့ၣ်စီၤအီၤဒီးဟ့ၣ် လီၤအီၤဆူပှၤလုၢ်တၢ်အခိၣ်တဖၣ်ဒီးပှၤလ့ၤဝံဖိတဖၣ်အခိၣ်အနၢ် တဖၣ်ဒီးဆူအံၣ်စရ့လးအပှၤဂီၢ်မုၢ်လၢဝ့ၢ်ယရူၤရှလ့ၣ်ပူၤ, အခိၣ်အနၢ်တဖၣ်အအိၣ်တက့ၢ်.”",
			"30": "<sup>30</sup> လၢတၢ်န့ၣ်အဃိပှၤလုၢ်တၢ်အခိၣ်တဖၣ်ဒီးပှၤလ့ၤဝံဖိတဖၣ်ဟံး န့ၢ်မူဒါလၢကကွၢ်ထွဲစ့ဒီးထူဒီးတၢ်အဃၢၤအဃိၢ်တဖၣ်လၢတၢ် လဲၤစိာ်အီၤဆူတၢ်လုၢ်ဟံၣ်လၢအအိၣ်လၢဝ့ၢ်ယရူၤရှလ့ၣ်အပူၤအဂီၢ် န့ၣ်လီၤ.",
			"31": "<sup>31</sup> ဒီးလၢလါအခီၣ်ထံးတလါထီၣ်တဆံခံသီတသီန့ၣ်ပဟးထီၣ်လၢထံ ကျိၤအၤဟဝၤဒီးပလဲၤဆူဝ့ၢ်ယရူၤရှလ့ၣ်န့ၣ်လီၤ. ပကစၢ်ယွၤအိၣ်ဒီးပှၤဒီးဒီဒၣ်အိၣ်ပှိၤပှၤလၢဒုၣ်ဒါအတၢ်ဟဲ ထီၣ်ဒုးပှၤဒီးခိးခူသူၣ်ဒုးပှၤလၢပတၢ်လဲၤအပူၤန့ၣ်လီၤ.",
			"32": "<sup>32</sup> ဖဲပလဲၤတုၤဃီၤဆူဝ့ၢ်ယရူၤရှလ့ၣ်န့ၣ်ပအိၣ်ဘှံးသၢသီလီၤ.",
			"33": "<sup>33</sup> ဒီးလၢလွံၢ်သီတသီန့ၣ်ပလဲၤဆူတၢ်လုၢ်ဟံၣ်, စီၤန့ၢ်စ့, ထူဒီးတၢ်အဃၢၤအဃိၢ်တဖၣ်ဒီးဟ့ၣ်လီၤဆူစီၤဧူၤ ရံယၤအဖိခွါပှၤလုၢ်တၢ်အခိၣ်စီၤမရ့မိးအစုပူၤန့ၣ်လီၤ. ဒီးပှၤလၢအအိၣ်ဒီးအီၤတဖၣ်န့ၣ်မ့ၢ်ဝဲစီၤဖံၤနဃၣ်အဖိခွါ စီၤအလၤဧစၢ်ဒီးပှၤလ့ၤဝံဖိခံဂၤလၢအမ့ၢ်စီၤယ့ၤၡူအဖိ ခွါစီၤယိၤစဘးဒီးစီၤဘံနူၤအဖိခွါစီၤနိဒယၤသ့ၣ်တဖၣ် န့ၣ်လီၤ.",
			"34": "<sup>34</sup> ကယဲၢ်တၢ်ခဲလၢာ်ဘၣ်တၢ်ဂံၢ်အီၤဒီးတၢ်ကွဲးနီၣ်အလၢအပှဲၤ တမံၤဘၣ်တၢ်မၤအီၤတကတီၢ်ဃီန့ၣ်လီၤ.",
			"35": "<sup>35</sup> ကယဲၢ်ပှၤခဲလၢာ်လၢအဟဲက့ၤကဒါက့ၤလၢတၢ်စိာ်မၢကဲကုၢ်အလီၢ် န့ၣ်ဟဲစိာ်ဃီၤတၢ်မၤဘူၣ်တဖၣ်ဒ်တၢ်လုၢ်တၢ်ပာ်တဖၣ်လၢကဘၣ်တၢ် ဆိၣ်ကဲၤထီၣ်အီၤဆူပှၤအံၣ်စရ့လးဖိအကစၢ်ယွၤအအိၣ်န့ၣ်လီၤ. အဝဲသ့ၣ်မၤဘူၣ်လီၤဂီၤဖံးဖါတဆံခံဒုလၢပှၤအံၣ်စရ့လးဖိ ခဲလၢာ်အဂီၢ်, သိဖါခွံဆံဃုဒုဒီးသိဖိနွံဆံနွံဒု, ဒီးမဲာ်တဲးလဲးတဆံခံဒုစ့ၢ်ကီးလၢကမၤကဆှီထီၣ်က့ၤအသးလၢ တၢ်ဒဲးဘးအဂီၢ်န့ၣ်လီၤ. ကယဲၢ်ဆၣ်ဖိကီၢ်ဖိခဲလၢာ်အံၤဘၣ်တၢ်ဆိၣ်ကဲၤအီၤဒ်တၢ်လုၢ်တၢ် ပာ်တဖၣ်အသိးဆူယွၤန့ၣ်လီၤ.",
			"36": "<sup>36</sup> အဝဲသ့ၣ်ဟံးန့ၢ်စ့ၢ်ကီးဝဲလံာ်ကွဲးနီၣ်ဟ့ၣ်စိဟ့ၣ်ကမီၤလၢ စီၤပၤဖးဒိၣ်ဟ့ၣ်လီၤတ့ၢ်အဝဲသ့ၣ်ဒီးဟ့ၣ်ဃီၤဝဲဆူပဒိၣ်ဖး ဒိၣ်တဖၣ်ဒီးပဒိၣ်ပပှၢ်တဖၣ်အအိၣ်လၢဖရၤသးအမုၢ်နုာ်အကီၢ်, လၢအမၤစၢၤတ့ၢ်ပှၤဂီၢ်မုၢ်ဒီးတၢ်ဘူၣ်ထီၣ်ဘါထီၣ်လၢတၢ်လုၢ် ဟံၣ်ပူၤဖဲန့ၣ်တဖၣ်အအိၣ်န့ၣ်လီၤ."
		},
		"9": {
			"1": "<sup>1</sup> ဖဲတၢ်တဖၣ်အံၤဘၣ်တၢ်မၤဝံၤအီၤအလီၢ်ခံန့ၣ်, အံၣ်စရ့လးအပှၤဂီၢ်မုၢ်အခိၣ်အနၢ်တနီၤဟဲဒီးတဲဘၣ်ယၤလၢပှၤဂီၢ်မုၢ်, ပှၤလုၢ်တၢ်အခိၣ်တဖၣ်, ဒီးပှၤလ့ၤဝံဖိတဖၣ်တအိၣ်မၤလီၤဖးအသး ဒီးထံကီၢ်အိၣ်ဘူးအိၣ်တံၢ်တဖၣ်လၢအမ့ၢ်ဝဲကီၢ်ဧၣ်မိၣ်, ကီၢ်မိၤအး, ဒီးကီၢ်အဲၤကူပတူးအပှၤဂီၢ်မုၢ်တဖၣ်မ့ၢ်ဂ့ၤ, ပှၤကနၤဧၣ်ဖိတဖၣ်, ပှၤဃ့ၤသးဖိတဖၣ်, ပှၤပရးစၤဖိတဖၣ်, ပှၤယဘူၣ်ဖိတဖၣ်, ဒီးပှၤအမိၢ်ဖိတဖၣ်မ့ၢ်ဂ့ၤန့ၣ်ဘၣ်. အဝဲသ့ၣ်မၤတၢ်လၢအလီၤသးဘၣ်အၢတဖၣ်တမံၤဃီဒ်ပှၤဂီၢ်မုၢ်တဖၣ် အံၤမၤတ့ၢ်ဝဲအသိးန့ၣ်လီၤ.",
			"2": "<sup>2</sup> ပှၤယူဒၤဖိပိာ်ခွါတဖၣ်ဆီဟံၣ်ဆီဃီဒီးပှၤတခီဘီမုၢ်ဖိ ပိာ်မုၣ်တဖၣ်, ဒီးလၢတၢ်န့ၣ်အဃိကစၢ်ယွၤအပှၤဂီၢ်မုၢ်လၢ အစီဆှံတဖၣ်အံၤဘၣ်တၢ်မၤသံၣ်သူမီၣ်ကျၣ်အီၤန့ၣ်လီၤ. ပှၤခိၣ်ပှၤနၢ်တဖၣ်ဒီးပဒိၣ်ပပှၢ်တဖၣ်န့ၣ်မ့ၢ်ပှၤမၤကမၣ်တၢ်အဒိၣ် ကတၢၢ်တဖၣ်န့ၣ်လီၤ.",
			"3": "<sup>3</sup> တုၤယနၢ်ဟူတ့ၢ်တၢ်အံၤန့ၣ်ယဖှီကွံာ်ယကူယသိးတဖၣ်လၢတၢ်သးဟး ဂီၤအပူၤ, ယထဲးကွံာ်ယခိၣ်သူဒီးယခၣ်ဆူၣ်ဒီးဆ့ၣ်နီၤလၢတၢ်သူၣ်အုးသး အုးအတၢ်သးလီၤသဘှံးအပူၤန့ၣ်လီၤ.",
			"4": "<sup>4</sup> ယဆ့ၣ်နီၤဖဲန့ၣ်လၢတၢ်သူၣ်အုးသးအုးအပူၤတုၤလီၤလၢဟါတၢ် လုၢ်တၢ်ပာ်ကဘၣ်တၢ်လုၢ်ထီၣ်အီၤအကတီၢ်န့ၣ်လီၤ. ဒီးပှၤဂီၢ်မုၢ်စးထီၣ်ဟဲအိၣ်ဝးတရံးယၤလီၤ. အဝဲသ့ၣ်မ့ၢ်ကယဲၢ်ပှၤတဖၣ်လၢအပျံၤဘၣ်တၢ်မ့ၢ်လၢအံၣ်စရ့လး အကစၢ်ယွၤအတၢ်ကတိၤဘၣ်ထွဲဒီးပှၤတဖၣ်လၢအဟဲက့ၤလၢတၢ်စိာ်မၢ ကဲကုၢ်အတၢ်ဒဲးဘးအဂ့ၢ်အဃိန့ၣ်လီၤ.",
			"5": "<sup>5</sup> ဖဲဟါတၢ်လုၢ်တၢ်ပာ်အဆၢကတီၢ်တုၤဃီၤဝဲန့ၣ်, ယဆၢထၢၣ်လၢယတၢ်သူၣ်အုးသးအုးအလီၢ်, ဒီးလၢတၢ်ကူသိးဒံးဒၣ်ယဆ့ကၤတဖၣ်လၢအယာ်န့ၣ်, ယတီၤလီၤလၢတၢ်ထုကဖၣ်အပူၤဒီးယူာ်ထီၣ်ယစုတဖၣ်ဆူယွၤ, ယကစၢ်ယွၤအအိၣ်န့ၣ်လီၤ.",
			"6": "<sup>6</sup> ယစံး, “အိ, ကစၢ်ယွၤဧၢ, ယမဲာ်ဆှးတ့ၢ်ဒိၣ်မးလၢယကမိာ်ထီၣ်ယခိၣ်လၢနမဲာ်ညါန့ၣ်လီၤ. ယတၢ်ဒဲးဘးတဖၣ်အိၣ်ဒီကထၢထီၣ်အသးထီန့ၢ်ဒံးပခိၣ်တဖၣ်ဒီး တုၤထီၣ်ထီဝဲထဲသိးမူခိၣ်တဖၣ်န့ၣ်လီၤ.",
			"7": "<sup>7</sup> စးထီၣ်လၢပမိၢ်ပၢ်ဖံဖုလၢပျၢၤအမုၢ်နံၤတဖၣ်ဒီးတုၤလီၤခဲ ကနံၣ်အံၤန့ၣ်, ပဝဲဒၣ်, နပှၤဂီၢ်မုၢ်, မၤတ့ၢ်တၢ်ဒဲးဘးဒိၣ်ဒိၣ်မုၢ်မုၢ်န့ၣ် လီၤ. မ့ၢ်လၢပတၢ်ဒဲးဘးတဖၣ်အဃိပဝဲဒၣ်, ပစီၤပၤတဖၣ်, ဒီးပပှၤလုၢ်တၢ်အခိၣ်တဖၣ်, ပဘၣ်တၢ်ဟ့ၣ်လီၤကွံာ် တ့ၢ်ပှၤဆူပှၤတခီဘီမုၢ်ဖိအစီၤပၤတဖၣ်အစုပူၤ, ပဘၣ်တၢ်မၤသံမၤဝီတ့ၢ်ပှၤ, ဂုာ်ဆူၣ်ပျီဆူၣ်ပှၤဒီးစိာ်ထီၣ် ကွံာ်ပှၤဒ်ပှၤဘၣ်တၢ်စၢဃာ်တဖၣ်အသိးန့ၣ်လီၤ. ပဘၣ်တၢ်မၤမဲာ်ဆှးပှၤလၢာ်လၢာ်ဆ့ဆ့ဒ်ပမ့ၢ်ဒံးပဝဲခဲအံၤအသိး န့ၣ်လီၤ.",
			"8": "<sup>8</sup> ခဲအံၤ, အိယွၤ, ပကစၢ်ယွၤဧၢ, လၢတၢ်ဆၢကတီၢ်ဖုၣ်ကိာ်အပူၤန့ၣ်, နဒုးဘၣ်ဘျုးဘၣ်ဖှိၣ်လံပှၤဒီးပျဲတ့ၢ်ပဝဲတနီၤဒ်သိးကထူၣ်ဖျဲးထီၣ် လၢတၢ်ကဲကုၢ်အလီၢ်ဒီးအိၣ်ဆိးပူၤပူၤဖျဲးဖျဲးလၢတၢ် လီၢ်စီဆှံအံၤအပူၤန့ၣ်လီၤ. နပျဲထူၣ်ဖျဲးထီၣ်ကွံာ်ပှၤလၢတၢ်ကဲကုၢ်အလီၢ်ဒီးဟ့ၣ်လီၤ ပှၤတၢ်အိၣ်မူအသီန့ၣ်လီၤ.",
			"9": "<sup>9</sup> ပမ့ၢ်တ့ၢ်ကုၢ်တဖၣ်, ဘၣ်ဆၣ်နတပာ်ထီဃာ်ပှၤလၢကုၢ်အလီၢ်န့ၣ်ဘၣ်. နမၢကီၢ်ပၤရၣ်အစီၤပၤဖးဒိၣ်တဖၣ်ကွၢ်မဲာ်ပှၤဒီးပျဲပှၤလၢ ပကအိၣ်ဆိးဘၣ်ဒံးဒီးသူၣ်ထီၣ်ဘှီထီၣ်က့ၤနတၢ်လုၢ်ဟံၣ်လၢအအိၣ် လၢတၢ်ဟးဂီၤအပူၤဒီးထံၣ်န့ၢ်တၢ်ပူၤဖျဲးဖဲအံၤလၢကီၢ်ယူ ဒၤဒီးဝ့ၢ်ယရူၤၡလ့ၣ်အပူၤန့ၣ်လီၤ.",
			"10": "<sup>10</sup> မ့မ့ၢ်ခဲအံၤအိကစၢ်ယွၤဧၢ, တၢ်ခဲလၢာ်လၢအမၤတ့ၢ်အသးဝံၤ အလီၢ်ခံန့ၣ်ပစံးတၢ်မနုၤကသ့ဒံးလဲၣ်. ပတစူၢ်ကဒီးတၢ်မၤလိာ်တဖၣ်,",
			"11": "<sup>11</sup> လၢနဟ့ၣ်တ့ၢ်ပှၤခီဖျိနခ့နပှၤဝံတဖၣ်န့ၣ်ဘၣ်. အဝဲသ့ၣ်တဲဘၣ်ပှၤလၢကီၢ်လၢပကလဲၤမၤန့ၢ်အီၤန့ၣ်မ့ၢ်ကီၢ်လၢ တကဆှီဘၣ်မ့ၢ်လၢပှၤဂီၢ်မုၢ်လၢအအိၣ်ဆိးလၢအပူၤတဖၣ်, မၤပှဲၤအီၤဒီးတၢ်ဖံးတၢ်မၤလၢအလီၤသးဘၣ်အၢဒီးတၢ်ဘၣ်အၢဘၣ် သီတဖၣ်ဒီတကီၢ်ညါအဃိန့ၣ်လီၤ.",
			"12": "<sup>12</sup> အဝဲသ့ၣ်တဲဘၣ်ပှၤလၢပမ့ၢ်အဲၣ်ဒိးအိၣ်မုာ်ဆိးပၢၤလၢကီၢ်အံၤ အပူၤဒီးဟ့ၣ်န့ၢ်သါပစၢၤပသွဲၣ်တဖၣ်လီၤစိၤလီၤထီဒီး, ပတဘၣ်ဆီဟံၣ်ဆီဃီဒီးပှၤဂီၢ်မုၢ်တဖၣ်န့ၣ်နီတစုဒီးမၤစၢၤ အဝဲသ့ၣ်လၢကဘီၣ်ထီၣ်ညီထီၣ်မ့ၢ်ဂ့ၤ, အိၣ်ဒီးတၢ်မၤနၢၤမ့ၢ်ဂ့ၤနီတစုဘၣ်.",
			"13": "<sup>13</sup> ဖဲတၢ်ခဲလၢာ်မၤတ့ၢ်အသးဒီးပှၤဒ်တၢ်စံၣ်ညီၣ်လၢပတၢ်ဒဲးဘးတဖၣ် ဒီးတၢ်ကမၣ်တဖၣ်အဃိဝံၤဒၣ်လဲာ်, ပသ့ၣ်ညါလၢနၤ, ပကစၢ်ယွၤစံၣ်ညီၣ်တ့ၢ်ပှၤစှၤန့ၢ်ဒံးပကြၢးဘၣ် တၢ်စံၣ်ညီၣ်တက့ၢ်ဒီးပျဲဒံးပှၤလၢပကအိၣ်မူဝဲလီၤ.",
			"14": "<sup>14</sup> လၢတၢ်န့ၣ်အဃိ, ပတပာ်ကဲကဒီးနတၢ်မၤလိာ်တဖၣ်ဒီးဆီဟံၣ်ဆီဃီ ဒီးပှၤဂီၢ်မုၢ်အအၢအသီတဖၣ်အံၤကသ့ဝဲဒ်လဲၣ်. ပမ့ၢ်မၤဒ်န့ၣ်ဒီးနကသးဒိၣ်ထီၣ်ဒိၣ်မးတုၤဒၣ်လဲာ်နကမၤဟးဂီၤ ကွံာ်ပှၤလၢာ်လၢာ်ဆ့ဆ့ဒီးတပျဲအိၣ်မူလီၤတဲာ်ပှၤနီတဂၤဘၣ် န့ၣ်လီၤ.",
			"15": "<sup>15</sup> ယွၤ, အံၣ်စရ့လးအကစၢ်ယွၤဧၢ, နတီဝဲလိၤဝဲ, ဘၣ်ဆၣ်နပျဲအိၣ်မူဒံးပှၤလီၤ. ပအၢၣ်လီၤပတၢ်ကမၣ်လၢနၤ, ပဟဲဆူနခီၣ်ထံးမဲာ်ညါန့ၣ်ပတၢ်ကြၢးဝဲဘၣ်ဝဲတအိၣ်နီတမံၤ ဘၣ်.”"
		},
		"10": {
			"1": "<sup>1</sup> ဖဲစီၤဧ့စြၤသကူးလီၤအသးလၢတၢ်ထုကဖၣ်အပူၤဟီၣ်ဝဲယၢၤဝဲ ဒီးတဲလီၤကျဲၤလီၤတၢ်ဒဲးဘးတဖၣ်အံၤလၢတၢ်လုၢ်ဟံၣ်အမဲာ်ညါန့ၣ်, ပှၤအံၣ်စရ့လးဖိဂီၢ်မုၢ်, ပှၤပိာ်ခွါတဖၣ်, ပှၤပိာ်မုၣ်တဖၣ်ဒီးဖိသၣ်တဖၣ် အိၣ်ဝးတရံးအီၤဒီးဟီၣ်ယၢၤဝဲ နးနးကလဲာ်န့ၣ်လီၤ.",
			"2": "<sup>2</sup> တုၤနုၤတစုစီၤယဃံအ့လးအဖိခွါစီၤၡကါနယၤလၢစီၤဧ့ၤလၣ် အဒူၣ်ထၢပူၤစံးဘၣ်စီၤဧ့စြၤ, “ပမၤဟးဂီၤတ့ၢ်လံပတၢ်နာ်ဒီးယွၤခီဖျိပဆီဟံၣ်ဆီဃီဒီး ပှၤတခီဘီမုၢ်ဖိပိာ်မုၣ်တဖၣ်န့ၣ်လီၤ. အန့ၣ်ဒၣ်လဲာ်, လၢကီၢ်အံၣ်စရ့လးအဂီၢ်န့ၣ်တၢ်မုၢ်လၢ်အိၣ်ဒံးဝဲလီၤ.",
			"3": "<sup>3</sup> ခဲကနံၣ်အံၤ, ပကဘၣ်မၤတၢ်အၢၣ်လီၤအီလီၤသညူးသပှၢ်တမံၤဆူပကစၢ် ယွၤလၢပကဆှၢဖျိးကွံာ်ပှၤပိာ်မုၣ်တဖၣ်အံၤဒီးအဖိသၣ်တဖၣ်န့ၣ်လီၤ. ပကမၤတၢ်ဒ်နၤဒီးပှၤဂုၤပှၤဂၤတဖၣ်လၢအစူၢ်ကစၢ်ယွၤအတၢ်မၤလိာ် ဟ့ၣ်ကူၣ်ပှၤလၢပကမၤအီၤအသိးန့ၣ်လီၤ. ပကမၤတၢ်ဒ်ကစၢ်ယွၤအတၢ်သိၣ်တၢ်သီမၢပှၤအသိးန့ၣ်လီၤ.",
			"4": "<sup>4</sup> တၢ်အံၤမ့ၢ်နမူနဒါလၢနဘၣ်မၤအီၤန့ၣ်လီၤ. ဂဲၤဆၢထၢၣ်ဒီးမၤဝံၤအီၤတက့ၢ်. ပအိၣ်လၢနလီၢ်ခံလီၤ.”",
			"5": "<sup>5</sup> လၢတၢ်န့ၣ်အဃိ, စီၤဧ့စြၤစးထီၣ်မၤဝဲခီဖျိ, ဒုးဆိၣ်ပှၤလုၢ်တၢ်အခိၣ်အပှၤခိၣ်ပှၤနၢ်တဖၣ်, ပှၤလ့ၤဝံဖိတဖၣ်ဒီးပှၤဂီၢ်မုၢ်အဂၤအတၢ်ဆိၣ်တမံၤလၢအဝဲသ့ၣ် ကမၤတၢ်ဒ်စီၤၡကါနယၤဟ့ၣ်ကူၣ်ဆှၢထီၣ်ဝဲန့ၣ်လီၤ.",
			"6": "<sup>6</sup> အန့ၣ်ဒီး, အဝဲဟးထီၣ်လၢတၢ်လုၢ်ဟံၣ်အမဲာ်ညါဒီးလဲၤနုာ်ဆူ စီၤအ့လယၤၡံာ်အဖိခွါစီၤယိဃၤနၣ်အတၢ်အိၣ်ဆိးအလီၢ်, ဒီးဖဲန့ၣ်သူၣ်အုးသးအုးလၢပှၤဘၣ်တၢ်စိာ်မၢကဲကုၢ်တဖၣ်အတၢ် သးတတီအဃိဒီတနၤလီၤ. အဝဲတအီၣ်တၢ်မ့ၢ်ဂ့ၤအီတၢ်မ့ၢ်ဂ့ၤနီတမံၤဘၣ်.",
			"7": "<sup>7</sup> တၢ်ကစီၣ်တမံၤဘၣ်တၢ်ဆှၢလီၤအီၤသကုၤဆးဒးလၢဝ့ၢ်ယရူၤၡလ့ၣ် ဒီးကီၢ်ယူဒၤ, လၢကယဲၢ်ပှၤဟဲက့ၤကဒါက့ၤလၢတၢ်စိာ်မၢကဲကုၢ်အလီၢ်ခဲလၢာ် ကဘၣ်ထံၣ်လိာ်သကိးအသးလၢဝ့ၢ်ယရူၤၡလ့ၣ်အပူၤလီၤန့ၣ်,",
			"8": "<sup>8</sup> မ့ၢ်ပှၤဂီၢ်မုၢ်အခိၣ်အနၢ်တဖၣ်အတၢ်ဟ့ၣ်လီၤအကလုၢ်န့ၣ်လီၤ. ဒီးလၢသၢသီအတီၢ်ပူၤပှၤတဂၤဂ့ၤတဂၤဂ့ၤဟဲမ့ၢ်တတုၤဘၣ်ဒီး ကယဲၢ်အတၢ်စုလီၢ်ခီၣ်ခိၣ်ခဲလၢာ်ကဘၣ်တၢ်ဟံးန့ၢ်ကွံာ်အီၤဒီး အနီၢ်ကစၢ်ဒၣ်ဝဲအတၢ်ခွဲးတၢ်ယာ်ဒ်တၢ်အိၣ်မူကရူၢ်ကရၢဖိ တဂၤကလီၤမၢ်ကွံာ်ဝဲန့ၣ်လီၤ.",
			"9": "<sup>9</sup> လၢသၢသီအတီၢ်ပူၤ, ဖဲလါခွံလါတလါထီၣ်အသီခံဆံန့ၣ်, ကယဲၢ်ပှၤပိာ်ခွါခဲလၢာ်လၢအအိၣ်ဆိးဝဲလၢယူဒၤဒီးဘံၣ်ယၤ မံၣ်အဒူၣ်အလီၢ်ကဝီၤပူၤန့ၣ်ဟဲဆူဝ့ၢ်ယရူၤၡလ့ၣ်ဒီးပာ်ဖှိၣ် ထီၣ်အသးဖဲတၢ်လုၢ်ဟံၣ်အဂၢၤပူၤန့ၣ်လီၤ. တၢ်ဟဲစူၤဖးဒိၣ်, ဒီးမ့ၢ်လၢမူခိၣ်ကလံၤသီၣ်ဂီၤဒီးတၢ်အိၣ်ဖှိၣ်ရိဖှိၣ်အတၢ် ကါဒိၣ်အဃိ, ပှၤကိးဂၤဒဲးကနိးကစုာ်ဝဲဒၣ်န့ၣ်လီၤ.",
			"10": "<sup>10</sup> ပှၤလုၢ်တၢ်အခိၣ်စီၤဧ့စြၤဂဲၤဆၢထၢၣ်ဒီးကတိၤတၢ်ဒီးအဝဲသ့ၣ် န့ၣ်လီၤ. အဝဲစံးဝဲ, “သုမ့ၢ်တ့ၢ်ပှၤလၢအကလုၢ်တတီဒီးဒုးလီၤဘၣ်တၢ် ကမၣ်လၢကီၢ်အံၣ်စရ့လးအလိၤခီဖျိသုဆီဟံၣ်ဆီဃီ ဒီးပှၤတခီဘီမုၢ်ဖိပိာ်မုၣ်တဖၣ်န့ၣ်လီၤ.",
			"11": "<sup>11</sup> ဒီးခဲကနံၣ်အံၤ, တဲလီၤကျဲၤလီၤသုတၢ်ဒဲးဘးတဖၣ်ဆူယွၤ, သုမိၢ်ပၢ်ဖံဖုလၢပျၢၤတဖၣ်အကစၢ်ယွၤအအိၣ်ဒီးမၤတၢ်လၢအဘၣ် အသးန့ၣ်တက့ၢ်. မၤလီၤဖးလိာ်သုသးဒီးပှၤတခီဘီမုၢ်ဖိ တဖၣ်လၢအအိၣ်အဆိးလၢပထံပကီၢ်အပူၤဒီးတၢၤကွံာ်သုမါပှၤတခီ ဘီမုၢ်ဖိတဖၣ်တက့ၢ်.”",
			"12": "<sup>12</sup> ပှၤဂီၢ်မုၢ်ကိးသတြီထီၣ်ဒီးစံးဆၢဝဲ, “ပကမၤတၢ်ဒ်နစံးဘၣ် ပှၤတမံၤဂ့ၤတမံၤဂ့ၤလီၤ.”",
			"13": "<sup>13</sup> ဘၣ်ဆၣ်အဝဲသ့ၣ်စံးအါထီၣ်ကဒီးဝဲ, “ပှၤဂီၢ်မုၢ်အံၤအါကဲာ် ဆိးဒီးတၢ်စူၤဆူၣ်ဒိၣ်မးလီၤ. ပဆၢထၢၣ်ဖဲအံၤလၢတၢ်ပျီပူၤဒ်သိးအံၤတကဲဘၣ်. တၢ်အံၤတမ့ၢ်တၢ်တမံၤလၢအဘၣ်တၢ်မၤအီၤလၢတသီခံသီအတီၢ်ပူၤ သ့ဝဲဘၣ်. အဂ့ၢ်ဒ်အံၤ, ပဝဲဒၣ်အါဂၤပအိၣ်ဃါဃုာ်လၢတၢ်ဒဲးဘးအံၤအပူၤ န့ၣ်လီၤ.",
			"14": "<sup>14</sup> မ်ပဒိၣ်ပပှၢ်တဖၣ်အိၣ်လၢဝ့ၢ်ယရူၤၡလ့ၣ်အပူၤဒီးဟံးန့ၢ်မူဒါ လၢတၢ်ဂ့ၢ်အံၤအဂီၢ်တက့ၢ်. ဒီးမ်ပှၤတဂၤဂ့ၤတဂၤဂ့ၤလၢအအိၣ်ဒီးအမါတဂၤလၢအမ့ၢ်ပှၤတခီ ဘီမုၢ်ဖိ, ဟဲဖဲတၢ်ဆၢကတီၢ်လၢတၢ်သ့ၣ်ပာ်အီၤ, ဃုာ်ဒီးအဝ့ၢ်အပှၤခိၣ်ပှၤ နၢ်တဖၣ်ဒီးအပှၤစံၣ်ညီၣ်ကွီၢ်တဖၣ်တက့ၢ်. လၢကျဲဒ်သိးအံၤန့ၣ်ကစၢ်ယွၤအတၢ်သးထီၣ်လၢတၢ်မၤအသးဒ်သိး အံၤအဖီခိၣ်, ကဘိးကဒါကွံာ်အသးန့ၣ်လီၤ.”",
			"15": "<sup>15</sup> မ့တမ့ၢ်ဘၣ်လၢစီၤဧစၤအ့လးအဖိခွါစီၤယိနၤသၣ်, ဒီးစီၤတံးကဝၤအဖိခွါစီၤဃၤစယၤလၢအဘၣ်တၢ်မၤစၢၤအီၤလၢ စီၤမၡူလၣ်ဒီးပှၤလ့ၤဝံဖိစီၤၡၤဘသဲၤဘၣ်န့ၣ်, ပှၤတထီဒါဘၣ်တၢ်ကူၣ်ကျဲၤအံၤနီတဂၤဘၣ်န့ၣ်လီၤ.",
			"16": "<sup>16</sup> ပှၤတဖၣ်လၢအဟဲက့ၤကဒါက့ၤလၢတၢ်စိာ်မၢကဲကုၢ်အလီၢ်တူၢ်လိာ် တၢ်ကူၣ်ကျဲၤအံၤ, အဃိဒီးပှၤလုၢ်တၢ်အခိၣ်စီၤဧ့စြၤဃုထၢပာ်လီၤပှၤပိာ်ခွါ တဖၣ်လၢဒူၣ်ထၢတဖၣ်အခိၣ်အနၢ်အကျါဒီးကွဲးနီၣ်ကွဲးဃါအဝဲသ့ၣ် အမံၤတဖၣ်န့ၣ်လီၤ. ဖဲလါတဆံလါထီၣ်အခီၣ်ထံးတသီအနံၤန့ၣ်, အဝဲသ့ၣ်စးထီၣ်မၤတၢ်သမံသမိးတၢ်ဂ့ၢ်တၢ်ကျိၤ,",
			"17": "<sup>17</sup> ဒီးလၢခံသၢလါအတီၢ်ပူၤန့ၣ်, အဝဲသ့ၣ်သမံသမိးဝံၤကွံာ်ကယဲၢ် တၢ်မူးတၢ်ရၢ်တဖၣ်လၢအဘၣ်ထွဲဒီးပှၤပိာ်ခွါလၢအအိၣ်ဒီးအမါ ပှၤတခီဘီမုၢ်ဖိတဖၣ်အဂ့ၢ်န့ၣ်လီၤ.",
			"18": "<sup>18</sup> အအံၤမ့ၢ်တၢ်ကွဲးနီၣ်ဘၣ်ထွဲဒီးပှၤပိာ်ခွါတဖၣ်လၢအအိၣ်ဒီး အမါပှၤတခီဘီမုၢ်ဖိတဖၣ်န့ၣ်လီၤ. ပှၤလုၢ်တၢ်အခိၣ်တဖၣ်, ဘၣ်တၢ်ကွဲးနီၣ်အီၤဒ်အဒူၣ်ထၢတဖၣ်ဟဲဝဲန့ၣ်လီၤ. လၢစီၤယိၤၡူဒီးအဒီပုၢ်ဝဲၢ်ခွါတဖၣ်အဒူၣ်ထၢပူၤန့ၣ်, စီၤယိၤစဒးအဖိခွါတဖၣ်လၢအမ့ၢ်ဝဲ, စီၤမၤစ့ယၤ, စီၤအလၤဧစၢ်, စီၤယၤရံာ်ဒီးစီၤကဒါလယၤန့ၣ်လီၤ.",
			"19": "<sup>19</sup> အဝဲသ့ၣ်အၢၣ်လီၤအီလီၤတ့ၢ်အသးလၢကပာ်မၢ်ကွံာ်အမါတဖၣ်ဒီး အဝဲသ့ၣ်လုၢ်ထီၣ်သိဖါတဒုဒ်တၢ်လုၢ်တၢ်ပာ်တမံၤလၢအဝဲသ့ၣ် အတၢ်ဒဲးဘးအဂီၢ်န့ၣ်လီၤ.",
			"20": "<sup>20</sup> လၢစီၤအံးမ့ၢ်အဒူၣ်ထၢပူၤန့ၣ်, စီၤဃနၤနံ ဒီးစီၤစဘၤဒယၤ",
			"21": "<sup>21</sup> လၢစီၤဃၤရံၣ်အဒူၣ်ထၢပူၤန့ၣ်, စီၤမၤစ့ယၤ, စီၤအ့ၤလံယၤ, စီၤၡမါယၤ, စီၤယဃံအ့လးဒီးစီၤဧူးစံယါ,",
			"22": "<sup>22</sup> လၢစီၤပၤၡဃူၢ်အဒူၣ်ထၢပူၤန့ၣ်, စီၤအ့လံၤဧနံၤ, စီၤမၤစ့ယၤ, စီၤယံးၡမၤဧလး, စီၤနၤသန့လး, စီၤယိစဘးဒီးစီၤအ့လၤစၤ.",
			"23": "<sup>23</sup> ပှၤလ့ၤဝံဖိတဖၣ်, စီၤယိစဘးမ့ၢ်ဝဲစီၤၡံမံၤ, စီၤက့လယၤ, (ဘၣ်တၢ်ကိးစ့ၢ်ကီးအီၤလၢစီၤက့လံၤတၤ) စီၤပသၤဃယၤ, စီၤယူဒၤဒီးစီၤအလၤဧစၢ်.",
			"24": "<sup>24</sup> ပှၤသးဝံၣ်တၢ်ဖိတဖၣ်မ့ၢ်ဝဲ စီၤအ့လယၤၡံာ်ပှၤပၢၤတၢ်လုၢ်ဟံၣ်တဖၣ်, စီၤၡၤလူၣ်, စီၤတ့လ့ၣ်ဒီးစီၤအူရံၤ.",
			"25": "<sup>25</sup> ပှၤအဂၤတဖၣ်မ့ၢ်ဝဲ လၢစီၤပၤရိာ်အဒူၣ်ထၢပူၤန့ၣ်, စီၤရၤမယၤ, စီၤယစံယၤ, စီၤမၤလကံယၤ, စီၤမံယမံၣ်, စီၤအလၤဧစၢ်, စီၤမၤလကံယၤ, ဒီးစီၤဘနါယၤ.",
			"26": "<sup>26</sup> လၢစီၤဧ့ၤလၣ်အဒူၣ်ထၢပူၤန့ၣ်, စီၤမးတၤနယၤ, စီၤစကၤရယၤ, စီၤယဃံအ့လး, စီၤဧၤဘ့းဒံး, စီၤယရံမိးဒီးစီၤအ့ၤလံယၤ.",
			"27": "<sup>27</sup> လၢစီၤစးတူၤအဒူၣ်ထၢပူၤန့ၣ်, စီၤအ့လံၤဧ့နၤ, စီၤအ့လယၤၡံာ်, စီၤမးတၤနယၤ, စီၤယရံမိး, စီၤစၤဘးဒီးစီၤဧစံစၤ.",
			"28": "<sup>28</sup> လၢစီၤဘ့ဘဲၤအဒူၣ်ထၢပူၤန့ၣ်, စီၤယိဃၤနၣ်, စီၤဃနၤနယၤ, စီၤစးဘဲ, ဒီးစီၤဧၤသလဲ.",
			"29": "<sup>29</sup> လၢစီၤဘၤနံအဒူၣ်ထၢပူၤန့ၣ်, စီၤမၡူလၣ်, စီၤမးလူး, စီၤဧဒါယၤ, စီၤယၤၡူာ်, စီၤၡအၤလးဒီးစီၤရၤမိး.",
			"30": "<sup>30</sup> လၢစီၤပၤဃးမိၤအးအဒူၣ်ထၢပူၤန့ၣ်, စီၤဧၤဒနၤ, စီၤကလၤလး, စီၤဘနါယၤ, စီၤမၤစ့ယၤ, စီၤမးတၤနယၤ, စီၤဘစၤလအ့လးစီၤဘံနူၤဒီးစီၤမနၤၡ့ၤ.",
			"31": "<sup>31</sup> လၢစီၤဃၤရံၣ်အဒူၣ်ထၢပူၤန့ၣ်, စီၤအလၤဧစၢ်, စီၤယၡံယၤ, စီၤမၤလကံယၤ, စီၤၡမါယၤ, စီၤစူၤမ့းအိၣ်, စီၤဘံၣ်ယၤမံၣ်, စီၤမးလူး, ဒီးစီၤၡမၤရယၤ.",
			"33": "<sup>33</sup> လၢစီၤဃၤၡူၣ်အဒူၣ်ထၢပူၤန့ၣ်, စီၤမးတနဲ, စီၤမးတၤသါ, စီၤစၤဘး, စီၤအလံဖ့လး, စီၤယရ့မဲၤ, စီၤမနၤၡ့ၤဒီး, စီၤၡံးမံၤ.",
			"34": "<sup>34</sup> လၢစီၤဘၤနံအဒူၣ်ထၢပူၤန့ၣ်, စီၤမၤဒဲ, စီၤဧၤမရၣ်, စီၤအူၤအ့လး,",
			"35": "<sup>35</sup> စီၤဘနါယၤ, စီၤဘ့ဒယၤ, စီၤကးလူၤ,",
			"36": "<sup>36</sup> စီၤဝၤနယၤ, စီၤမရ့မိး, စီၤအ့လယၤၡံာ် စီၤမးတၤနယၤ, စီၤမးတနဲဒီးစီၤယၤစၤ,",
			"38": "<sup>38</sup> လၢစီၤဘံနူၤအဒူၣ်ထၢပူၤန့ၣ်, စီၤၡံမံၤ, စီၤၡလ့မယၤ, စီၤနၤသၣ်, စီၤဧဒါယၤ,",
			"40": "<sup>40</sup> စီၤမၤကနၤဒဘဲ, စီၤၡၤရဲ, စီၤၡၤရဲ",
			"41": "<sup>41</sup> စီၤဧစၤရ့လး, စီၤၡလ့မယၤ, စီၤၡမၤရယၤ စီၤၡၤလူၣ်, စီၤအမၤရယၤ, ဒီးစီၤယိၤသး.",
			"43": "<sup>43</sup> လၢစီၤနဘိအဒူၣ်ထၢပူၤန့ၣ်, စီၤယဃ့အ့လး, စီၤမးတံးသယၤ, စီၤစၤဘး, စီၤစဘံနၤ, စီၤယးဒဲ, စီၤယိၤအ့လးဒီးစီၤဘနါယၤန့ၣ်လီၤ.",
			"44": "<sup>44</sup> ကယဲၢ်ပှၤပိာ်ခွါတဖၣ်အံၤအိၣ်ဒီးအမါပှၤတခီဘီမုၢ်ဖိတဖၣ် လီၤ. အဝဲသ့ၣ်ပာ်မၢ်ကွံာ်အမါတဖၣ်ဒီးဆှၢဖျိးကွံာ်အဝဲသ့ၣ်ဒီးအဝဲ သ့ၣ်အဖိတဖၣ်န့ၣ်လီၤ."
		}
	}
};
module.exports = book;