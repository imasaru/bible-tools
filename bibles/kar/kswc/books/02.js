var book = {
	"name": "လံာ်တၢ်ဟးထီၣ်ကွံာ်",
	"numChapters": 40,
	"chapters": {
		"1": {
			"1": "<sup>1</sup> စီၤယၤကိာ်အဖိခွါတဖၣ်ဒီးအပှၤဟံၣ်ဖိဃီဖိဒၣ်ဝဲစုာ်စုာ်လၢ အလဲၤဃုာ်ဒီးအီၤဆူကီၢ်အဲၤကူပတူးအပူၤန့ၣ်မ့ၢ်ဝဲ",
			"2": "<sup>2</sup> စီၤရူၤဘ့ၣ်, စီၤစူၤမ့းအိၣ်, စီၤလ့ၤဝံ, စီၤယူဒၤ,",
			"3": "<sup>3</sup> စီၤယံးစၣ်ကၢ်, စီၤစဘူလိၣ်, စီၤဘံၣ်ယၤမံၣ်,",
			"4": "<sup>4</sup> စီၤဒၣ်, စီၤနးသၤလံ, စီၤကးဒီးစီၤအၤၡ့ၢ်န့ၣ်လီၤ.",
			"5": "<sup>5</sup> ဒီးကယဲၢ်ပှၤလၢအဟဲလီၤစၢၤလီၤသွဲၣ်တံၢ်နီၢ်လၢစီၤယၤကိာ် န့ၣ်အနီၣ်ဂံၢ်ခဲလၢာ်မ့ၢ်ဝဲအဂၤနွံဆံန့ၣ်လီၤ. မ့မ့ၢ်စီၤယိၤသးတခီအိၣ်ပာ်စၢၤလံလၢကီၢ်အဲၤကူပတူးအပူၤ န့ၣ်လီၤ.",
			"6": "<sup>6</sup> ဒီးလၢအကတီၢ်အါနံၣ်အါလါအပူၤန့ၣ်, စီၤယိၤသး, ဒီးအဒီပုၢ်ဝဲၢ်တဖၣ်, ဒီးကယဲၢ်ပှၤလၢအအိၣ်လီၤတဲာ်တစိၤဃီ ဒီးအဝဲသ့ၣ်ခဲလၢာ်န့ၣ်သံဝဲဒၣ်လီၤ.",
			"7": "<sup>7</sup> မ့မ့ၢ်အဝဲသ့ၣ်အစၢၤအသွဲၣ်လၢအမ့ၢ်ဝဲပှၤအံၣ်စရ့လးဖိတဖၣ် န့ၣ်, အိၣ်ဒီးအဖိအလံၤအါဂၤ, ဒီးအါထီၣ်ဂီၢ်ထီၣ်ဝဲဒီးဆူၣ်ထီၣ်ဝဲ တုၤကီၢ်အဲၤကူပတူးအိၣ်ပှဲၤဒီးအဝဲသ့ၣ်တဖၣ်န့ၣ်လီၤ.",
			"8": "<sup>8</sup> ဒီးအခါဖဲန့ၣ်စီၤပၤအသီတဂၤလၢအတသ့ၣ်ညါဘၣ်စီၤယိၤသးန့ၣ် ပၢတၢ်လၢကီၢ်အဲၤကူပတူးအပူၤန့ၣ်လီၤ.",
			"9": "<sup>9</sup> ဒီးစီၤပၤအံၤစံးဘၣ်အပှၤကူၣ်လိာ်တၢ်တဖၣ်, “ပှၤအံၣ်စရ့လးဖိတဖၣ်အံၤအါထီၣ်ဂီၢ်ထီၣ်ဝဲဒီးအဂံၢ်အဘါ ဆူၣ်ထီၣ်ဝဲတုၤဒၣ်လဲာ်မ့ၢ်တၢ်လီၤပျံၤလီၤဖုးလၢပဂီၢ်လီၤ.",
			"10": "<sup>10</sup> ဒီးတၢ်ဒုးတၢ်ယၤမ့ၢ်အိၣ်ထီၣ်ဘၣ်ဖုးန့ၣ်, အဝဲသ့ၣ်ကပာ်ဖှိၣ် အသးဒီးပဒုၣ်ပဒါတဖၣ်ဒ်သိးကဒုးတၢ်ဒီးပှၤ, ဒီးဃ့ၢ်ပူၤဖျဲး ကွံာ်လၢထံကီၢ်အပူၤလီၤ. ပကဘၣ်ဃုကျဲလၢတၢ်တြီဆၢပှၤအံၣ်စရ့လးဖိတဖၣ် အါထီၣ်ဂီၢ်ထီၣ်အဂ့ၢ်န့ၣ်လီၤ.”",
			"11": "<sup>11</sup> မၤသးဒ်န့ၣ်ဒီး, ပှၤအဲၤကူပတူးဖိတဖၣ်ပာ်လီၤပှၤအခိၣ်တဖၣ်လၢ တၢ်မၢကဲကုၢ်တၢ်အဂီၢ်လၢပှၤအံၣ်စရ့လးဖိသ့ၣ်တဖၣ်အဖီခိၣ်ဒ် သိးကမၤဟးဂီၤကွံာ်အသူၣ်အသးခီဖျိတၢ်မၤဆူၣ်မၤနၢၤန့ၣ် လီၤ. ဒီးပှၤအံၣ်စရ့လးဖိသ့ၣ်တဖၣ်သူၣ်ထီၣ်ဝ့ၢ်ပံသိၣ်ဒီးဝ့ၢ်ရၤ မစ့လၢကကဲထီၣ်တၢ်ပာ်ဖှိၣ်တၢ်အလီၢ်ခၢၣ်သးတဖၣ်လၢစီၤပၤအဂီၢ် န့ၣ်လီၤ.",
			"12": "<sup>12</sup> ဘၣ်ဆၣ်ဒီး, ဒ်ပှၤအဲၤကူပတူးဖိတဖၣ်မၤနးမၤဖှီၣ်ပှၤအံၣ်စရ့လး ဖိတဖၣ်အါထီၣ်အသိးန့ၣ်, ပှၤအံၣ်စရ့လးဖိတဖၣ်အနီၣ်ဂံၢ်ဒံးအါထီၣ်ဒီးအိၣ်ရၤလီၤအသး ပှဲၤလၢကီၢ်ဒီဘ့ၣ်ညါအပူၤန့ၣ်လီၤ. ဒီးပှၤအဲၤကူပတူးဖိတဖၣ်ပျံၤဝဲပှၤအံၣ်စရ့လးဖိတဖၣ်န့ၣ်လီၤ.",
			"13": "<sup>13</sup> ဒီးပှၤအဲၤကူပတူးဖိတဖၣ်မၤနးမၤဖှီၣ်ပှၤအံၣ်စရ့လးဖိတဖၣ် ခီဖျိတၢ်မၤဆူၣ်မၤနၢၤလၢတၢ်ကဲကုၢ်အတၢ်ကီတၢ်ခဲအပူၤန့ၣ် လီၤ.",
			"14": "<sup>14</sup> ဒီးမၢဆူၣ်မၤနၢၤဝဲဒၣ်လၢတၢ်သူၣ်ထီၣ်ဘှီထီၣ်တၢ်မၤလီၢ်တဖၣ် ဒီးလၢစံာ်ပျီတဖၣ်အပူၤ, ဒီးတသးကညီၤဘၣ်ဝဲနီတစဲးဘၣ်န့ၣ်လီၤ.",
			"15": "<sup>15</sup> ဒီးကီၢ်အဲၤကူပတူးအစီၤပၤစံးဘၣ်နီၢ်ၡံးပရၤဒီးနီၢ်ပူၤ ဧၤလၢအမ့ၢ်ပှၤကွၢ်ဟုးလၢမၤစၢၤပှၤဧ့ၤဘြံၤမုၣ်တဖၣ်န့ၣ်,",
			"16": "<sup>16</sup> “ဖဲသုမၤစၢၤပှၤဧ့ၤဘြံၤမုၣ်တဖၣ်ဆံးစၢ်အဖိန့ၣ်မ့ၢ်အိၣ် ဖျဲၣ်ထီၣ်အပိာ်ခွါဖိဒီးမၤသံကွံာ်အီၤတက့ၢ်. မ့မ့ၢ်အပိာ်မုၣ်ဖိဒီးပျဲအမူတက့ၢ်,” န့ၣ်လီၤ.",
			"17": "<sup>17</sup> ဘၣ်ဆၣ်ဒီးပိာ်မုၣ်လၢအကွၢ်ပဟုးတဖၣ်န့ၣ်မ့ၢ်ပှၤလၢအပျံၤကစၢ်ယွၤ ဒီးတမၤဝဲဒ်အဲၤကူပတူးအစီၤပၤမၤလိာ်ဝဲအသိးန့ၣ်ဘၣ်. မ့မ့ၢ်ပျဲဖိသၣ်ပိာ်ခွါတဖၣ်မူဝဲဒၣ်န့ၣ်လီၤ.",
			"18": "<sup>18</sup> မၤသးဒ်န့ၣ်ဒီးစီၤပၤကိးန့ၢ်ပှၤကွၢ်ပဟုးတဖၣ်ဒီးသံကွၢ်ဝဲ, “ဘၣ်မနုၤလၢသုပျဲဖိသၣ်ပိာ်ခွါတဖၣ်အိၣ်မူဝဲဒၣ်န့ၣ်လဲၣ်.”",
			"19": "<sup>19</sup> ဒီးအဝဲသ့ၣ်စံးဆၢဝဲဒၣ်, “ပှၤဧ့ၤဘြံၤမုၣ်တဖၣ်န့ၣ်တဒ်သိး ဒီးပှၤအဲၤကူပတူးမုၣ်တဖၣ်န့ၣ်ဘၣ်. အဝဲသ့ၣ်ဆံးစၢ်န့ၢ်အဖိညီဝဲ ဒီးတချုးလၢပဝဲတဂၤဂၤလဲၤတုၤဒံးဘၣ်န့ၣ်ဖိသၣ်တဖၣ်အိၣ် ဖျဲၣ်လံန့ၣ်လီၤ.”",
			"20": "<sup>20</sup> ဒီးကစၢ်ယွၤမၤဂ့ၤပှၤကွၢ်ပဟုးတဖၣ်ဒီးပှၤဂီၢ်မုၢ်အါထီၣ်ဒီး ဆူၣ်ထီၣ်ဒိၣ်မးန့ၣ်လီၤ.",
			"21": "<sup>21</sup> ဒီးမ့ၢ်လၢပှၤကွၢ်ပဟုးတဖၣ်ပျံၤကစၢ်ယွၤအဃိ, ကစၢ်ယွၤဟ့ၣ်အီၤလၢအဟံၣ်ဖိဃီဖိဒၣ်ဝဲစုာ်စုာ်လီၤ.",
			"22": "<sup>22</sup> လၢခံကတၢၢ်န့ၣ်, စီၤပၤဟ့ၣ်လီၤအကလုၢ်ဆူပှၤအဲၤကူပတူးဖိ ဒီးစံးဝဲ, “ဟံးန့ၢ်ပှၤဧ့ၤဘြံၤဖိသၣ်ပိာ်ခွါဖိလၢအအိၣ် ဖျဲၣ်ထီၣ်သီကိးဂၤဒဲးဒီးတ့ၢ်လီၤကွံာ်အီၤဆူထံကျိနံၤလါ အပူၤတက့ၢ်. မ့မ့ၢ်ဖိသၣ်ပိာ်မုၣ်ဖိတဖၣ်န့ၣ်ပျဲအမူကိးဂၤဒဲး တက့ၢ်.”"
		},
		"2": {
			"1": "<sup>1</sup> လၢအကတီၢ်အံၤ, ပိာ်ခွါတဂၤလၢလ့ၤဝံအဒူၣ်န့ၣ်ဒိးတ့ ဒိးဖျီအသးဒီးပိာ်မုၣ်တဂၤလၢအဒူၣ်ဒၣ်ဝဲန့ၣ်လီၤ.",
			"2": "<sup>2</sup> ဒီးပိာ်မုၣ်န့ၣ်ဆံးစၢ်န့ၢ်အီၤလၢအဖိပိာ်ခွါဖိတဂၤ, ဒီးဖဲအထံၣ်န့ၢ်ဝဲလၢဖိသၣ်အံၤအက့ၢ်အဂီၤဂ့ၤန့ၣ်ပာ်ခူသူၣ် အီၤသၢလါန့ၣ်လီၤ.",
			"3": "<sup>3</sup> ဒီးတုၤလၢအပာ်ခူသူၣ်ဝဲတသ့လၢၤဘၣ်တစုန့ၣ်, ပိာ်မုၣ်အံၤဟံးန့ၢ်စဲာ်တဖျၢၣ်လၢဘၣ်တၢ်ထ့အီၤလၢတပိၢ်ဆှဲ, ဒီးလံာ်တံၢ်အီၤလၢကျဲတံးဒ်သိးထံသုတနုာ်လီၤဆူအပူၤတဂ့ၤ အဂီၢ်လီၤ. အန့ၣ်ဝံၤဒီးဒၢနုာ်လီၤဝဲဖိသၣ်န့ၣ်လၢအပူၤ ဒီးလဲၤပာ်အီၤဖဲထံကျိနံၤလါအကၢၢ်နံၤလၢတပိၢ်ဆှဲအကျါ န့ၣ်လီၤ.",
			"4": "<sup>4</sup> ဒီးဖိသၣ်အံၤအဝဲၢ်ပိာ်မုၣ်ဆၢထၢၣ်တယံၤတဘူးဒီးအီၤဒ်သိး ကထံၣ်ဘၣ်ဝဲတၢ်ကမၤအသးဒီးအီၤဒ်လဲၣ်ဒ်လဲၣ်အဂီၢ်န့ၣ်လီၤ.",
			"5": "<sup>5</sup> စီၤပၤဖၤရိၤအဖိမုၣ်တဂၤဟဲလီၤလုၣ်ထံလၢထံကျိပူၤဖဲ အကုၢ်ပိာ်မုၣ်တဖၣ်ဟးဝဲလၢထံကျိကၢၢ်နံၤအခါန့ၣ်လီၤ. သတူၢ်ကလာ်စီၤပၤဖိမုၣ်ထံၣ်စဲာ်ဖိတဖျၢၣ်လၢဆှဲဖးထီတဖၣ် အကျါ, ဒီးမၢအကုၢ်ပိာ်မုၣ်ဖိတဂၤလဲၤဟံးန့ၢ်ဝဲလီၤ.",
			"6": "<sup>6</sup> ဒီးအိးထီၣ်ဝဲ, ဒီးထံၣ်ဘၣ်ဖိသၣ်ပိာ်ခွါတဂၤလီၤ. ဒီးဖိသၣ်န့ၣ်ဟီၣ်ဝဲ, ဒီးသးကညီၤဘၣ်အီၤ, ဒီးစံးဝဲဒၣ်, “အဝဲအံၤမ့ၢ်ပှၤဧ့ၤဘြံၤ ဖိသၣ်ပိာ်ခွါဖိတဂၤလီၤ.”",
			"7": "<sup>7</sup> တုၤနုၤတစုဖိသၣ်အံၤအဝဲၢ်မုၣ်သံကွၢ်စီၤပၤဖိမုၣ်, “မ့ၢ်ယဘၣ်လဲၤကိးန့ၢ်နၤပှၤဧ့ၤဘြံၤမုၣ်တဂၤလၢ က ဒုးအီၣ်နုၢ်န့ၢ်နၤဖိသၣ်တဂၤအံၤလၢနဂီၢ်န့ၣ်ဧါ.”",
			"8": "<sup>8</sup> ဒီးစီၤပၤဖိမုၣ်စံးဆၢအီၤ, “လဲၤတက့ၢ်.” ဒီးပိာ်မုၣ်ဖိသၣ်န့ၣ်လဲၤကိးန့ၢ်ဖိသၣ်အမိၢ်လီၤ.",
			"9": "<sup>9</sup> ဒီးစီၤပၤဖိမုၣ်စံးဘၣ်ဖိသၣ်အမိၢ်န့ၣ်, “က့ၤစိာ်ဖိသၣ် အံၤဒီးအံးထွဲကွၢ်ထွဲအီၤလၢယဂီၢ်တက့ၢ်. ဒီးယကဟ့ၣ်နၤလၢ အဘူးအလဲလီၤ.” မၤသးဒ်န့ၣ်ဒီးက့ၤစိာ်ဝဲဖိသၣ်ဒီးအံးထွဲ ကွၢ်ထွဲဝဲဒၣ်လီၤ.",
			"10": "<sup>10</sup> လၢခံတုၤဖိသၣ်အံၤဒိၣ်ထီၣ်ဝဲန့ၣ်အမိၢ်လဲၤစိာ်အီၤဆူစီၤ ပၤဖိမုၣ်လၢအလုၢ်ဖိအီၤဒ်အဖိခွါဒၣ်ဝဲအသိးအအိၣ်န့ၣ်လီၤ. စီၤပၤဖိမုၣ်န့ၣ်စံးဝဲဒၣ်, “ယယုၢ်န့ၢ်အမံၤလၢစီၤမိၤၡ့မ့ၢ်လၢယထုးထီၣ်န့ၢ်အီၤလၢထံကျါအဃိလီၤ.”",
			"11": "<sup>11</sup> ဖဲစီၤမိၤၡ့ဒိၣ်ထီၣ်ဝဲ, ဒီးဘၣ်မုၢ်တနံၤန့ၣ်လဲၤအိၣ်သကိး အပှၤကလုာ်, ပှၤဧ့ၤဘြံၤဖိတဖၣ်ဒီး ထံၣ်ဘၣ်လၢအဝဲသ့ၣ်ဘၣ်တၢ်မၢဆူၣ် မၢနၢၤအီၤန့ၣ်လီၤ. ဒီးထံၣ်ဘၣ်ပှၤအဲၤကူပတူးဖိတဂၤတီၢ်ပှၤဧ့ၤဘြံၤဖိတဂၤလၢ အမ့ၢ်အပှၤကလုာ်န့ၣ်လီၤ.",
			"12": "<sup>12</sup> စီၤမိၤၡ့ကွၢ်တၢ်ဆူအံၤဆူနုၤဒီးဆိကမိၣ်ဝဲလၢပှၤတထံၣ်နီ တဂၤဘၣ်အဃိ, မၤသံကွံာ်ပှၤအဲၤကူပတူးဖိတဂၤန့ၣ်ဒီးမၤဘၢအ စိၣ်လၢမဲးအကျါန့ၣ်လီၤ.",
			"13": "<sup>13</sup> လၢခံတနံၤန့ၣ်, စီၤမိၤၡ့လဲၤကဒီးဝဲ, ဒီးထံၣ်ပှၤဧ့ၤဘြံၤဖိခံဂၤအ့ၣ်လိာ်အသးန့ၣ်လီၤ. ဒီးစံးဘၣ်ပှၤလၢအမၤကမၣ်တၢ်တဂၤန့ၣ်, “ဘၣ်မနုၤလၢနဘၣ်တီၢ် နတံၤသကိးပှၤဧ့ၤဘြံၤဖိတဂၤန့ၣ်လဲၣ်.”",
			"14": "<sup>14</sup> ပှၤတဂၤန့ၣ်စံးဆၢဝဲ, “မ့ၢ်မတၤပာ်နၤလၢပဒိၣ်ဒီးစံၣ်ညီၣ် ကွီၢ်တဂၤလၢပဖီခိၣ်န့ၣ်လဲၣ်. မ့ၢ်နဆိကမိၣ်လၢနကမၤသံယၤဒ်နမၤသံပှၤအဲၤကူပတူးဖိတဂၤ အသိးစ့ၢ်ကီးဧါ.” တုၤနုၤတစုစီၤမိၤၡ့ပျံၤတၢ်ဒီးဆိကမိၣ်လၢအသးပူၤ, “ပှၤသ့ၣ်ညါတၢ်လၢယမၤတ့ၢ်အီၤန့ၣ်လံ.”",
			"15": "<sup>15</sup> ဖဲစီၤပၤနၢ်ဟူလၢစီၤမိၤၡ့မၤသံတၢ်န့ၣ်ဒီးအဝဲဃုမၤသံ စီၤမိၤၡ့လီၤ. ဘၣ်ဆၣ်ဒီး, စီၤမိၤၡ့ဃ့ၢ်ထီၣ်ကွံာ်ဆူကီၢ်မံးဒယၣ်ဒ်သိး အကအိၣ်ဝဲဖဲန့ၣ်လီၤ. တနံၤဖဲစီၤမိၤၡ့ဆ့ၣ်နီၤဝဲလၢထံပူၤတပူၤအဃၢၤန့ၣ်,",
			"16": "<sup>16</sup> ကီၢ်မံးဒယၣ်အပှၤလုၢ်တၢ်အခိၣ်အဖိမုၣ်နွံဂၤဟဲဝဲဒ်သိးကဒၢၣ် ထံဒီးမၤပှဲၤထံကျိးတဖၣ်လၢအပၢ်အသိဒီးမဲာ်တဲးလဲးတဖၣ် အဂီၢ်န့ၣ်လီၤ.",
			"17": "<sup>17</sup> ဘၣ်ဆၣ်ဒီးပှၤကွၢ်သိတနီၤဟဲဒီးဟီထီၣ်ကွံာ်အဝဲသ့ၣ်လီၤ. တုၤနုၤတစု, စီၤမိၤၡ့မၤစၢၤအဝဲသ့ၣ်ဒီးဒုးအီအဆၣ်ဖိ ကီၢ်ဖိတဖၣ်လၢထံန့ၣ်လီၤ.",
			"18": "<sup>18</sup> ဒီးဖဲအဝဲသ့ၣ်က့ၤတုၤဆူအပၢ်စီၤရူၤအ့လးအအိၣ်န့ၣ်အပၢ်သံ ကွၢ်အဝဲသ့ၣ်, “တနံၤအံၤဘၣ်မနုၤလၢသုဟဲက့ၤဆိဝဲန့ၣ်လဲၣ်.”",
			"19": "<sup>19</sup> ဒီးအဖိမုၣ်တဖၣ်စံးဆၢဝဲဒၣ်, “ပှၤအဲၤကူပတူးဖိတဂၤမၤ ပူၤဖျဲးပှၤလၢပှၤကွၢ်သိတဖၣ်အစုပူၤဒီးဒၢၣ်န့ၢ်ပှၤထံလၢ ပဂီၢ်ဒီးဒုးအီပဆၣ်ဖိကီၢ်ဖိတဖၣ်လၢထံန့ၣ်လီၤ.”",
			"20": "<sup>20</sup> ဒီးသံကွၢ်ဝဲအဖိမုၣ်တဖၣ်, “ပှၤတဂၤန့ၣ်အိၣ်ဖဲလဲၣ်. ဘၣ်မနုၤသုပာ်တ့ၢ်အီၤလဲၣ်. လဲၤကိးအီၤဒ်သိးကအီၣ်သကိးတၢ် ဒီးပှၤတက့ၢ်.”",
			"21": "<sup>21</sup> ဒီးစီၤမိၤၡ့ပာ်လီၤအသးလၢကအိၣ်ဝဲဖဲန့ၣ်ဒီးစီၤယံးသ ရိၤ, ဒီးစီၤယံးသရိၤဒိးတ့ဒိးဖျီအီၤဒီးအဖိမုၣ်နီၢ်စံးဖိ ရၤန့ၣ်လီၤ.",
			"22": "<sup>22</sup> ဒီးနီၢ်စံးဖိရၤန့ၣ်ဆံးစၢ်န့ၢ်အဖိခွါတဂၤလၢစီၤမိၤၡ့အဂီၢ်, ဒီးယုၢ်ဝဲအမံၤလၢစီၤက့ရၡိၣ်လီၤ. အဂ့ၢ်ဒ်အံၤ, စီၤမိၤၡ့စံးဝဲဒၣ် ယမ့ၢ်တ့ၢ်ပှၤတမှံၤလၢတခီဘီမုၢ်အပူၤလီၤ.”",
			"23": "<sup>23</sup> အါနံၣ်အါလါပူၤကွံာ်ဝံၤအလီၢ်ခံန့ၣ်ကီၢ်အဲၤကူပတူးအစီၤ ပၤသံဝဲဒၣ်လီၤ. ဘၣ်ဆၣ်ဒီးပှၤအံၣ်စရ့လးဖိတဖၣ်ကအုကစွါဝဲ လၢအဘၣ်တၢ်မၢကဲကုၢ်အဃိဒီးကိးပသူထီၣ်လၢတၢ်မၤစၢၤအဂီၢ် လီၤ. ဒီးအဝဲသ့ၣ်အတၢ်ကိးပသူထီၣ်ဘးဆူကစၢ်ယွၤအအိၣ်လီၤ.",
			"24": "<sup>24</sup> ဒီးကစၢ်ယွၤနၢ်ဟူအတၢ်ကအုကစွါဒီးသ့ၣ်နီၣ်ထီၣ်က့ၤအတၢ်အၢၣ် လီၤအီလီၤဒီးစီၤအၤဘြၤဟၣ်, ဒီးစီၤအံၤစဲးဒီးစီၤယၤကိာ်န့ၣ်လီၤ.",
			"25": "<sup>25</sup> ဒီးကစၢ်ယွၤကွၢ်လီၤပှၤအံၣ်စရ့လးဖိတဖၣ်ဒီးသူၣ်အိၣ်သးအိၣ် အဝဲသ့ၣ်န့ၣ်လီၤ."
		},
		"3": {
			"1": "<sup>1</sup> ဒီးမုၢ်တနံၤဖဲစီၤမိၤၡ့ကွၢ်အမံၤပှၢ်ပှၤမံးဒယၣ်ဖိအပှၤလုၢ် တၢ်အခိၣ်စီၤယံးသရိၤအသိဒီးမဲာ်တဲးလဲးတဖၣ်အခါန့ၣ်, အဝဲလဲၤခီဖျိဝဲပှၢ်မုၢ်ကနၢဒီးလဲၤဝဲဆူကစၢၢ်ဃိၤရ့းလၢ အမ့ၢ်ယွၤအကစၢၢ်န့ၣ်လီၤ.",
			"2": "<sup>2</sup> ဒီးယွၤအကလူးတဂၤလီၣ်ဖျါထီၣ်အသးလၢအီၤဒ်မ့ၣ်အူလၣ်လၢဟဲ ထီၣ်လၢသ့ၣ်တၤဆှုၣ်တခိၣ်အပူၤအသိးန့ၣ်လီၤ. စီၤမိၤၡ့ကွၢ်ဒီးထံၣ်ဘၣ်ဝဲလၢသ့ၣ်တၤဆှုၣ်န့ၣ်မ့ၣ်အူအီၣ် အီၤဘၣ်ဆၣ်ဒီးတကိၢ်သွၣ်ကွံာ်ဝဲဘၣ်လီၤ.",
			"3": "<sup>3</sup> ဒီးစီၤမိၤၡ့ဆိကမိၣ်ဝဲ, “တၢ်အံၤလီၤဆီမးလီၤ. ဘၣ်မနုၤလၢသ့ၣ်တခိၣ်အံၤတကိၢ်သွၣ်ကွံာ်ဝဲလဲၣ်. ယကလဲၤဒီးကွၢ်အီၤလီၤ.”",
			"4": "<sup>4</sup> ဒီးတုၤယွၤထံၣ်လၢစီၤမိၤၡ့ဟဲဘူးထီၣ်ဝဲဒီး, ယွၤကိးထီၣ်အီၤလၢသ့ၣ်တၤဆှုၣ်အပူၤဒီးစံးဝဲဒၣ်, “စီၤမိၤၡ့ဧၢ, စီၤမိၤၡ့ဧၢ” န့ၣ်လီၤ. ဒီးစီၤမိၤၡ့စံးဆၢဝဲ, “မ့ၢ်ယၤလီၤ.”",
			"5": "<sup>5</sup> ဒီးကစၢ်ယွၤစံးဝဲဒၣ်, “သုးဘူးနသးဖဲအံၤတဂ့ၤ, ဃ့ၣ်လီၤကွံာ်နခီၣ်ဖံးတက့ၢ်. အဂ့ၢ်ဒ်အံၤ, တၢ်လီၢ်လၢနဆၢထၢၣ်လၢအဖီခိၣ်အံၤမ့ၢ်ဟီၣ်ခိၣ်စီဆှံလီၤ.",
			"6": "<sup>6</sup> ယမ့ၢ်နပၢ်တဖၣ်အကစၢ်ယွၤ, စီၤအၤဘြၤဟၣ်အကစၢ်ယွၤ, စီၤအံၤစဲးအကစၢ်ယွၤဒီး, စီၤယၤကိာ်အကစၢ်ယွၤလီၤ.” ဒီးစီၤမိၤၡ့ကးဘၢအမဲာ်မ့ၢ်လၢအပျံၤဝဲဒၣ်လၢကကွၢ်ထီၣ်ဘၣ် ယွၤအဃိန့ၣ်လီၤ.",
			"7": "<sup>7</sup> တုၤနုၤတစုယွၤစံးဝဲဒၣ်, “ယထံၣ်တ့ၢ်လံယပှၤဂီၢ်မုၢ်တဖၣ်ဘၣ် တၢ်မၤအၢမၤနးအီၤလၢကီၢ်အဲၤကူပတူးအပူၤန့ၣ်လီၤ. ယနၢ်ဟူတ့ၢ်အဝဲသ့ၣ်ကိးထီၣ်တၢ်မၤပူၤဖျဲးအီၤလၢကုၢ်ကစၢ်တဖၣ် အစုပူၤန့ၣ်လီၤ. ယသ့ၣ်ညါအဝဲသ့ၣ်အတၢ်တူၢ်ဘၣ်ခီၣ်ဘၣ်ခဲလၢာ်န့ၣ်လီၤ.",
			"8": "<sup>8</sup> ဒီးယဟဲလီၤဒ်သိးယကမၤပူၤမၤဖျဲးက့ၤအဝဲသ့ၣ်လၢပှၤအဲၤကူ ပတူးဖိအစုပူၤ, ဒီးထုးထီၣ်ကွံာ်အဝဲသ့ၣ်လၢကီၢ်အဲၤကူပတူး အပူၤဒီးဆှၢအဝဲသ့ၣ်ဆူကီၢ်တဘ့ၣ်လၢဟီၣ်ခိၣ်ညၣ်ထ့ၣ်ဂ့ၤဒီးလဲၢ်ဝဲ, ကီၢ်လၢတၢ်နုၢ်ထံဒီးကနဲစီယွၤလီၤဝဲ, ဒီးမ့ၢ်ကီၢ်တဘ့ၣ်ဖဲပှၤကနၤဧၣ်ဖိ, ပှၤဃ့ၤသးဖိ, ပှၤအမိၢ်ဖိ, ပှၤပရးစၤဖိ, ပှၤဃံၤဝံဖိဒီးပှၤယဘူၣ်ဖိတဖၣ်အိၣ်ဝဲအလီၢ်န့ၣ်လီၤ.",
			"9": "<sup>9</sup> ဒီးခဲကနံၣ်အံၤယနၢ်ဟူတ့ၢ်ယပှၤဂီၢ်မုၢ်အတၢ်ကိးထီၣ်ဒီးယထံၣ် ပှၤအဲၤကူပတူးဖိတဖၣ်အတၢ်မၤနးမၤဖှီၣ်အဝဲသ့ၣ်န့ၣ်လီၤ.",
			"10": "<sup>10</sup> ဒီး, ခဲကနံၣ်အံၤ, ယဆှၢလီၤနၤဆူကီၢ်အဲၤကူပတူးအစီၤပၤဖၤ ရိၤအအိၣ်ဒ်သိးနကထုးထီၣ်ကွံာ်ယပှၤဂီၢ်မုၢ်ပှၤအံၣ်စရ့လးဖိ လၢကီၢ်အဲၤကူပတူးပူၤန့ၣ်လီၤ.”",
			"11": "<sup>11</sup> ဒီးစီၤမိၤၡ့စံးဘၣ်ကစၢ်ယွၤ, “ယဲဒၣ်အံၤယတမ့ၢ်တၢ်နီတမံၤ ဘၣ်. ယကလဲၤဆူစီၤပၤအအိၣ်ဒီးထုးထီၣ်ကွံာ်ပှၤအံၣ်စရ့လးဖိတဖၣ် လၢကီၢ်အဲၤကူပတူးအပူၤကသ့ဒ်လဲၣ်.”",
			"12": "<sup>12</sup> ဒီးကစၢ်ယွၤစံးဆၢအီၤ, “ယကအိၣ်ဒီးနၤလီၤ. ဒီးဖဲနထုးထီၣ်ကွံာ်ပှၤဂီၢ်မုၢ်လၢကီၢ်အဲၤကူပတူးအပူၤန့ၣ်, သုကဘူၣ်ထီၣ်ဘါထီၣ်ယၤဖဲကစၢၢ်အံၤအလိၤန့ၣ်လီၤ. တၢ်န့ၣ်ကမ့ၢ်တၢ်အုၣ်အသးလၢယမၢလီၤနၤန့ၣ်လီၤ.”",
			"13": "<sup>13</sup> ဒီးစီၤမိၤၡ့စံးဆၢဝဲဒၣ်, “တုၤယလဲၤဆူပှၤအံၣ်စရ့လးဖိ သ့ၣ်တဖၣ်အအိၣ်ဒီးစံးဘၣ်အဝဲသ့ၣ်, သုပၢ်တဖၣ်အကစၢ်ယွၤဆှၢလီၤယၤဆူသုအိၣ်လီၤ. ဒီးအဝဲသ့ၣ်ကသံကွၢ်ယၤ ကစၢ်ယွၤအံၤအမံၤဒ်လဲၣ်ဒီးယကစံးဘၣ် အီၤဒ်လဲၣ်.”",
			"14": "<sup>14</sup> ဒီးကစၢ်ယွၤစံးဘၣ်စီၤမိၤၡ့, “ယမ့ၢ်တၢ်လၢယမ့ၢ်လီၤ. နကဘၣ်တဲဘၣ်အဝဲသ့ၣ်, ပှၤတဂၤလၢအကိးလီၤအသးလၢ ‘ယမ့ၢ်’ န့ၣ်ဆှၢလီၤယၤဆူသုအိၣ်န့ၣ်လီၤ.",
			"15": "<sup>15</sup> တဲဘၣ်ပှၤအံၣ်စရ့လးဖိတဖၣ်လၢယၤ, ယွၤ, သုပၢ်ဖးဒိၣ်လၢပျၢၤတဖၣ်အကစၢ်ယွၤ, စီၤအၤဘြၤဟၣ်, စီၤအံၤစဲး, ဒီးစီၤယၤကိာ်အကစၢ်ယွၤန့ၣ်ဆှၢလီၤနၤဆူ အဝဲသ့ၣ်အအိၣ်တက့ၢ်. အအံၤမ့ၢ်ယမံၤအထူအယိာ် လၢပှၤတစိၤဘၣ်တစိၤကဘၣ်ကိးယၤန့ၣ်တက့ၢ်.",
			"16": "<sup>16</sup> လဲၤ, ဒီးဒုးအိၣ်ဖှိၣ်ရိဖှိၣ်ပှၤအံၣ်စရ့လးဖိအသူၣ်က့သးပှၢ် သ့ၣ်တဖၣ်ဒီးတဲဘၣ်အဝဲသ့ၣ်လၢယၤ, ယွၤ, သုပၢ်ဖးဒိၣ်လၢပျၢၤတဖၣ်အကစၢ်ယွၤ, စီၤအၤဘြၤဟၣ်, စီၤအံၤစဲးဒီးစီၤယၤကိာ်အကစၢ်ယွၤလီၣ်ဖျါထီၣ်အသး လၢနၤတက့ၢ်. တဲဘၣ်အဝဲသ့ၣ်လၢယဟဲလီၤဆူ အဝဲသ့ၣ်အအိၣ်ဒီးထံၣ်ဘၣ်တ့ၢ်တၢ်လၢပှၤအဲၤကူပတူး ဖိတဖၣ်မၤဘၣ်အီၤန့ၣ်လီၤ.",
			"17": "<sup>17</sup> ဒီးယပာ်လီၤတ့ၢ်လံယသးလၢယကထုးထီၣ်ကွံာ်အဝဲသ့ၣ်လၢကီၢ် အဲၤကူပတူး, တၢ်လီၢ်ဖဲအဝဲသ့ၣ်ဘၣ်တၢ်မၤအၢမၤနးအီၤ နးမးဒီးကဆှၢအီၤဆူပှၤကနၤဧၣ်ဖိ, ပှၤဃ့ၤသးဖိ, ပှၤအမိၢ်ဖိ, ပှၤပရးစၤဖိ, ပှၤဃံၤဝံဖိဒီးပှၤယဘူၣ်ဖိတဖၣ်အကီၢ်, ကီၢ်တဘ့ၣ်လၢအယွၤဝဲဒီးတၢ်နုၢ်ထံဒီးကနဲစီန့ၣ်လီၤ.",
			"18": "<sup>18</sup> ယပှၤဂီၢ်မုၢ်အသူၣ်က့သးပှၢ်တဖၣ်ကဒိကနၣ်တၢ်လၢနစံးဘၣ်အဝဲသ့ၣ် န့ၣ်လီၤ. ဒီးနကဘၣ်လဲၤဃုာ်တၢ်ဒီးပှၤအံၣ်စရ့လးအသူၣ်က့သးပှၢ်တဖၣ်ဆူ ကီၢ်အဲၤကူပတူးအစီၤပၤအအိၣ်ဒီးစံးဘၣ်အီၤ, ‘ယွၤ, ပှၤဧ့ၤဘြံၤဖိတဖၣ်အကစၢ်ယွၤလီၣ်ဖျါထီၣ်တ့ၢ်လံအသးလၢပှၤလီၤ. ခဲကနံၣ်အံၤပျဲလၢ်ပှၤဒ်သိးပကလဲၤတၢ်သၢသီကျဲဆူပှၢ်မုၢ်ကနၢ အပူၤဒ်သိးပကလုၢ်ထီၣ်တၢ်လုၢ်တၢ်ပာ်တဖၣ်ဆူယွၤ, ပကစၢ်ယွၤအအိၣ်န့ၣ်တက့ၢ်.’",
			"19": "<sup>19</sup> ယသ့ၣ်ညါလၢကီၢ်အဲၤကူပတူးအစီၤပၤန့ၣ်မ့တမ့ၢ်ဘၣ်လၢတၢ်စိ ဒိၣ်ကမီၤထီအစုဒုၣ်အတၢ်မၤဆူၣ်အီၤဘၣ်န့ၣ်ဒီးတပျဲသုဘၣ်.",
			"20": "<sup>20</sup> ဘၣ်ဆၣ်ဒီးယကယူာ်ထီၣ်ယစုဒီးစံၣ်ညီၣ်ပှၤအဲၤကူပတူးဖိလၢတၢ် လီၤပျံၤလီၤဖုးတဖၣ်ဖဲန့ၣ်လီၤ. ဒီးတၢ်တဖၣ်န့ၣ်ဝံၤအလီၢ်ခံ အဝဲသ့ၣ်ကပျဲသုဟးထီၣ်လီၤ.",
			"21": "<sup>21</sup> ဒီးယကမၤတုၤပှၤအဲၤကူပတူးဖိတဖၣ်ပာ်ဒိၣ်ပာ်ကဲသုဒ်သိးတုၤ ယပှၤဂီၢ်မုၢ်ဟးထီၣ်ကွံာ်န့ၣ်ဒီးအသုတဟးထီၣ်ဘၣ်ဝဲထဲအစု ယၢ်ခီတဂ့ၤန့ၣ်လီၤ.",
			"22": "<sup>22</sup> ဒီးကယဲၢ်ပှၤအံၣ်စရ့လးမုၣ်တဂၤလၢ်လၢ်ကလဲၤဆူပှၤအဲၤကူပတူး ဖိလၢအအိၣ်လၢအဟံၣ်ဃၢၤအအိၣ်, ဒီးဆူပှၤအဲၤကူပတူးမုၣ်လၢအအိၣ်လၢအဟံၣ်ပူၤအအိၣ်ဒီးကဃ့ ဝဲတၢ်ကူတၢ်သိး, ဒီးထူဧိၤစ့ဧိၤအတၢ်လုၢ်ဒိၣ်ပှ့ၤဒိၣ်တဖၣ်န့ၣ်လီၤ. ပှၤအံၣ်စရ့လးဖိတဖၣ်ကကယၢကယဲထီၣ်အဖိခွါတဖၣ်ဒီးအဖိမုၣ် တဖၣ်လၢတၢ်တဖၣ်န့ၣ်ဒီးသုကဂုာ်န့ၢ်ပှၤအဲၤကူပတူးဖိတဖၣ်အတၢ်ထူးတၢ်တီၤန့ၣ်လီၤ.”"
		},
		"4": {
			"1": "<sup>1</sup> ဒီးစီၤမိၤၡ့စံးဆၢယွၤ, “ပှၤအံၣ်စရ့လးဖိတဖၣ်မ့ၢ်တနာ် ယၤဒီးတဒိကနၣ်ဘၣ်တၢ်လၢယတဲအီၤ, ဒီးမ့ၢ်စံးဝဲဒၣ်လၢနတလီၣ်ဖျါထီၣ်နသးလၢယၤဘၣ်န့ၣ်ယကဘၣ်မၤ ဒ်လဲၣ်.”",
			"2": "<sup>2</sup> ဒီးယွၤစံးဘၣ်အီၤ, “တၢ်အိၣ်လၢနစုပူၤန့ၣ်မ့ၢ်မနုၤတမံၤ လဲၣ်.” ဒီးစံးဆၢဝဲဒၣ်, “မ့ၢ်နီၣ်ထိးတဘိလီၤ.”",
			"3": "<sup>3</sup> ဒီးယွၤစံးဝဲဒၣ်, “တ့ၢ်လီၤကွံာ်အီၤဆူဟီၣ်ခိၣ်လိၤတ က့ၢ်.” ဒီးတုၤစီၤမိၤၡ့တ့ၢ်လီၤကွံာ်ဝဲဆူဟီၣ်ခိၣ်လိၤန့ၣ်ဒီးကဲ ထီၣ်ဝဲလၢဂုၢ်တဘိအဃိစီၤမိၤၡ့ထွးထီၣ်ဃ့ၢ်ဝဲလီၤ.",
			"4": "<sup>4</sup> ဒီးယွၤစံးဘၣ်စီၤမိၤၡ့, “ယူာ်ထီၣ်နစုဒီးဖီၣ်န့ၢ်အီၤလၢ အမဲၢ်တက့ၢ်.” မၤသးဒ်န့ၣ်ဒီးစီၤမိၤၡ့ယူာ်ထီၣ်အစုဒီးဖီၣ်န့ၢ်အီၤ, ဒီးကဲထီၣ်ကဒါက့ၤနီၣ်ထိးဘိန့ၣ်လီၤ.",
			"5": "<sup>5</sup> ဒီးယွၤစံးဝဲဒၣ်, “မၤတၢ်အံၤလၢနကပာ်ဖျါထီၣ်တၢ်အုၣ်သးဆူ ပှၤအံၣ်စရ့လးဖိသ့ၣ်တဖၣ်အအိၣ်လၢယွၤ, အဝဲသ့ၣ်အပၢ်ဖးဒိၣ်လၢပျၢၤတဖၣ်အကစၢ်ယွၤ, စီၤအၤဘြၤဟၣ်, စီၤအံၤစဲးဒီးစီၤယၤကိာ်အကစၢ်ယွၤန့ၣ်လီၣ်ဖျါထီၣ်တ့ၢ်လံအသး လၢသုမဲာ်ညါလံန့ၣ်တက့ၢ်.”",
			"6": "<sup>6</sup> ဒီးယွၤစံးဘၣ်ကဒီးစီၤမိၤၡ့, “ဒၢနုာ်နစုဆူနဆ့ကၤအပူၤ တက့ၢ်.” ဒီးစီၤမိၤၡ့ဒၢနုာ်အစုဆူအဆ့ကၤအပူၤန့ၣ်လီၤ. ဒီးဖဲအဝဲထုးထီၣ်အစုဆူတၢ်ချၢန့ၣ်အစုဘၣ်တၢ်ဆါအၢ, လီၤဝါဝဲဒ်မူခိၣ်ဖီအသိးန့ၣ်လီၤ.",
			"7": "<sup>7</sup> ဒီးယွၤစံးဝဲဒၣ်, “ဒၢနုာ်ကဒီးနစုဆူနဆ့ကၤအပူၤတက့ၢ်.” ဒီးစီၤမိၤၡ့ဒၢနုာ်ကဒါက့ၤအစုဆူအဆ့ကၤအပူၤန့ၣ်လီၤ. ဒီးဖဲအထုးထီၣ်က့ၤအစုန့ၣ်အစုဘျါက့ၤဝဲဒီးကဲထီၣ်က့ၤ ဝဲဒ်အဖံးအညၣ်အဂၤတဖၣ်အသိးန့ၣ်လီၤ.",
			"8": "<sup>8</sup> ဒီးယွၤစံးဝဲဒၣ်, “အဝဲသ့ၣ်မ့ၢ်တနာ်ဘၣ်နၤဒီးမ့ၢ်တပာ်ကဲ တၢ်လီၤလးအခီၣ်ထံးတမံၤအံၤန့ၣ်, ကနာ်တၢ်လီၤလးလၢခံတမံၤန့ၣ်လီၤ.",
			"9": "<sup>9</sup> ဒီးလၢတၢ်လီၤလးခံမံၤအံၤအဃိအံၤဒၣ်လဲာ်အဝဲသ့ၣ်မ့ၢ်တနာ် ဒံးဝဲနၤ, ဒီးတဒိကနၣ်ဘၣ်တၢ်လၢနတဲအီၤန့ၣ်, ဟံးန့ၢ်ထံတနီၤလၢထံ ကျိနံၤလါဒီးလူလီၤအီၤဆူဟီၣ်ခိၣ်လိၤတက့ၢ်. ထံန့ၣ်ကကဲထီၣ်တၢ်သွံၣ်န့ၣ်လီၤ.”",
			"10": "<sup>10</sup> တုၤနုၤတစုစီၤမိၤၡ့စံးဘၣ်ယွၤ, “ယွၤဧၢ, လၢသီမ့ၢ်ဂ့ၤ, စးထီၣ်လၢနကတိၤတၢ်ဒီးနခ့နပှၤမ့ၢ်ဂ့ၤ, ယတမ့ၢ်ပှၤကတိၤတၢ်သ့ နီတစုဘၣ်. အဂ့ၢ်ဒ်အံၤ, ယမ့ၢ်ပှၤလၢအထးခိၣ်ဒီးအပျ့ၤဃၢန့ၣ်လီၤ.”",
			"11": "<sup>11</sup> ဒီးယွၤစံးဘၣ်အီၤ, “မ့ၢ်မတၤတ့ပှၤကညီအထးခိၣ်လဲၣ်. ပှၤတအုၣ်, ပှၤနၢ်တအၢ, ပှၤထံၣ်တၢ်သ့ဒီးပှၤမဲာ်ဘျီၣ်န့ၣ်မ့ၢ် မတၤဒုးကဲထီၣ်အီၤတဂၤလဲၣ်. ယၤ, ယွၤတမ့ၢ်ဘၣ်ဧါ.",
			"12": "<sup>12</sup> ဒီးခဲကနံၣ်အံၤ, လဲၤတက့ၢ်. ယကမၤစၢၤနၤလၢနတၢ်ကတိၤ, ဒီးသိၣ်လိနၤတၢ်လၢနကဘၣ်စံးဘၣ်တဲဘၣ်တဖၣ်န့ၣ်လီၤ.”",
			"13": "<sup>13</sup> ဘၣ်ဆၣ်ဒီးစီၤမိၤၡ့စံးဆၢဝဲဒၣ်, “ယွၤဧၢ, မၢလီၤပှၤအဂၤတဂၤတက့ၢ်.”",
			"14": "<sup>14</sup> ဒီးလၢတၢ်အံၤအဃိယွၤအတၢ်သးထီၣ်ကဲၤထီၣ်ဘၣ်စီၤမိၤၡ့ဒီး စံး, “ပှၤလ့ၤဝံဖိစီၤအၤဟရိၣ်န့ၣ်တမ့ၢ်နဒီပုၢ်ဝဲၢ်ဘၣ်န့ၣ်ဧါ. ယသ့ၣ်ညါလၢအဝဲမ့ၢ်ပှၤကတိၤတၢ်သ့ဂ့ၤမးတဂၤလီၤ. ဒီးအဝဲဟဲလံဝဲဒ်သိးကသဂၢၢ်နၤဒီးတုၤအထံၣ်ဘၣ်နၤန့ၣ်ကသးခု ဝဲဒိၣ်မးလီၤ.",
			"15": "<sup>15</sup> ဒီးနဘၣ်ကတိၤတၢ်ဒီးအီၤ, တဲဘၣ်အီၤတၢ်လၢကဘၣ်စံးကတိၤဝဲန့ၣ် လီၤ. ဒီးယကမၤစၢၤသုဝဲခံဂၤလၢာ်လၢသု ကဘၣ်ကတိၤတၢ်ဒ်လဲၣ်ဒီးသိၣ်လိသုလၢသုကဘၣ်မၤတၢ်မနုၤလဲၣ်န့ၣ်လီၤ.",
			"16": "<sup>16</sup> အဝဲကမ့ၢ်ပှၤကတိၤတၢ်ဆူပှၤဂီၢ်မုၢ်လၢနဂီၢ်န့ၣ်လီၤ. ဒီးနဲဒၣ်နကအိၣ်လၢကစၢ်ယွၤအလီၢ်လၢအဂီၢ်န့ၣ်လီၤ.",
			"17": "<sup>17</sup> ဟံးထီၣ်နီၣ်ထိးဘိအံၤလၢနစုပူၤဒ်သိးနကဒုးနဲၣ်တၢ်ပနီၣ် လီၤလးသ့ၣ်တဖၣ်န့ၣ်တက့ၢ်.”",
			"18": "<sup>18</sup> တုၤနုၤတစု, စီၤမိၤၡ့က့ၤကဒါက့ၤဆူအမံၤပှၢ်စီၤယံးသရိၤ အအိၣ်ဒီးစံးဘၣ်အီၤ, “ဝံသးစူၤပျဲယက့ၤကဒါက့ၤဆူယ ဘူးယတံၢ်တဖၣ်အအိၣ်လၢကီၢ်အဲၤကူပတူးအပူၤဒီးကွၢ်, မ့ၢ်အဝဲသ့ၣ်အိၣ်မူဒံးတဂၤဂၤဧါ.” ဒီးစီၤယံးသရိၤစံးဘၣ်အီၤ, “က့ၤမုာ်မုာ်တက့ၢ်,” န့ၣ်လီၤ.",
			"19": "<sup>19</sup> ဖဲစီၤမိၤၡ့အိၣ်ဒံးဝဲဒၣ်လၢကီၢ်မံးဒယၣ်အပူၤန့ၣ်ယွၤစံး ဘၣ်အီၤ, “က့ၤကဒါက့ၤဆူကီၢ်အဲၤကူပတူးန့ၣ်တက့ၢ်. အဂ့ၢ်ဒ်အံၤပှၤလၢအအဲၣ်ဒိးမၤသံနၤတဖၣ်သံလံဝဲခဲလၢာ်လံ.”",
			"20": "<sup>20</sup> ဒီးစီၤမိၤၡ့ဟံးန့ၢ်အမါဒီးအဖိခွါတဖၣ်, ဒီးဒုးဒိးအီၤလၢကသ့ၣ်ယီၤ, ဒီးက့ၤက့ၤဝဲဒၣ်ဆူကီၢ်အဲၤကူပတူးလီၤ. ဒီးစီၤမိၤၡ့စိာ်ထီၣ်နီၣ်ထိးဘိလၢအစူပူၤလၢကစၢ်ယွၤစံး ဘၣ်အီၤလၢကဘၣ်ဟံးန့ၢ်ဝဲန့ၣ်လီၤ.",
			"21": "<sup>21</sup> ဒီးယွၤစံးဘၣ်စီၤမိၤၡ့, “တုၤနက့ၤကဒါက့ၤဆူကီၢ်အဲၤကူပတူး န့ၣ်မၤတၢ်လီၤလးတဖၣ်လၢယဟ့ၣ်စိဟ့ၣ်ကမီၤနၤလၢနကမၤအီၤ လၢစီၤပၤဖၤရိၤအမဲာ်ညါတက့ၢ်. ယကမၤကိၤထီၣ်အသးဒ်သိးအသုတပျဲပှၤဂီၢ်မုၢ်တဖၣ်ဟးထီၣ်တဂ့ၤ န့ၣ်လီၤ.",
			"22": "<sup>22</sup> ဒီးနဘၣ်စံးဘၣ်စီၤပၤဖၤရိၤ, ယွၤစံးဝဲဒၣ်, ‘အံၣ်စရ့လးမ့ၢ်ယဖိဝဲၢ်ကိန့ၣ်လီၤ.",
			"23": "<sup>23</sup> ဒီးယစံးဘၣ်နၤပျဲယဖိခွါလဲၤတၢ်, ဒ်သိးအကဘူၣ်ထီၣ်ဘါထီၣ် ယၤ, ဘၣ်ဆၣ်ဒီးနဂ့ၢ်လိာ်နဲလီၤ. ခဲအံၤယကမၤသံနဖိဝဲၢ်ကိတဖၣ်လီၤ.’ ”",
			"24": "<sup>24</sup> ဒီးလၢအတၢ်လဲၤကျဲဖဲတၢ်အိၣ်ဘှံးအလီၢ်တတီၤန့ၣ်ယွၤထံၣ် စီၤမိၤၡ့ဒီးအဲၣ်ဒိးမၤသံအီၤလီၤ.",
			"25": "<sup>25</sup> ဒီးနီၢ်စံးဖိရၤဟံးန့ၢ်ဒီဖိလၢအကနၣ်အ့ၣ်တဘ့ၣ်ဒီးကူးတဲာ် အဖိခွါအတၢ်ခိၣ်ဖံးဒီးထိးဝဲလၢစီၤမိၤၡ့အခီၣ်န့ၣ်လီၤ.",
			"26": "<sup>26</sup> မ့ၢ်လၢတၢ်ကူးတရံးတၢ်အတၢ်ခွဲးတၢ်ယာ်အဃိ, နီၢ်စံးပိရၤစံးဘၣ်စီၤမိၤၡ့, “နမ့ၢ်ဝၤလၢအဘၣ်ဃးဒီးယၤ လၢသွံၣ်ထံန့ၣ်လီၤ.” ဒီးလၢတၢ်န့ၣ်အဃိ, ယွၤမၤပူၤဖျဲးစီၤမိၤၡ့အသးသမူန့ၣ်လီၤ.",
			"27": "<sup>27</sup> အခါဖဲန့ၣ်ယွၤစံးဘၣ်စီၤအၤဟရိၣ်, “လဲၤထံၣ်လိာ်စီၤမိၤၡ့လၢပှၢ်မုၢ်ကနၢတက့ၢ်.” ဒီးအဝဲလဲၤထံၣ်လိာ်စီၤမိၤၡ့လၢကစၢၢ်စီဆှံဒီးနၢမူအီၤလီၤ.",
			"28": "<sup>28</sup> တုၤနုၤတစုစီၤမိၤၡ့တဲဘၣ်စီၤအၤဟရိၣ်ကယဲၢ်တၢ်လၢယွၤစံး ဘၣ်အီၤခဲလၢာ်, ဒီးတၢ်လီၤလးတဖၣ်လၢယွၤမၢအမၤဝဲ န့ၣ်လီၤ.",
			"29": "<sup>29</sup> ဒီးစီၤမိၤၡ့, ဒီးစီၤအၤဟရိၣ်လဲၤဆူကီၢ်အဲၤကူပတူးဒီး ဒုးအိၣ်ဖှိၣ်ရိဖှိၣ်ပှၤအံၣ်စရ့လးဖိအပှၤသူၣ်က့သးပှၢ်ခဲ လၢာ်န့ၣ်လီၤ.",
			"30": "<sup>30</sup> ဒီးစီၤအၤဟရိၣ်တဲဘၣ်အဝဲသ့ၣ်လၢကယဲၢ်တၢ်လၢယွၤစံးဘၣ်စီၤမိၤၡ့တဖၣ်န့ၣ်လီၤ. ဒီးစီၤမိၤၡ့မၤတၢ်လီၤလးတဖၣ်လၢပှၤဂီၢ်မုၢ်အမဲာ်ညါန့ၣ်လီၤ.",
			"31": "<sup>31</sup> ဒီးပှၤဂီၢ်မုၢ်နာ်ဝဲဒီးဖဲအဝဲသ့ၣ်နၢ်ဟူဝဲဒၣ်လၢကစၢ်ယွၤဟဲဆူ အဝဲသ့ၣ်အအိၣ်ဒီးထံၣ်အတၢ်နးတၢ်ဖှီၣ်န့ၣ်အဝဲသ့ၣ်ဆုးလီၤအခိၣ် ဒီးဘူၣ်ထီၣ်ဘါထီၣ်ယွၤလီၤ."
		},
		"5": {
			"1": "<sup>1</sup> ဒီးစီၤမိၤၡ့ဒီးစီၤအၤဟရိၣ်လဲၤဆူကီၢ်အဲၤကူပတူးစီၤပၤ အအိၣ်, ဒီးစံးဘၣ်အီၤ, “ယွၤ, ပှၤအံၣ်စရ့လးဖိအကစၢ်ယွၤစံးဒ်အံၤ, ပျၢ်ယပှၤဂီၢ်မုၢ်, ဒ်သိးအကလဲၤမၤဘူၣ်လၢပှၢ်မုၢ်ကနၢလၢတၢ်မၤလၤကပီၤယၤအဂီၢ်န့ၣ်တက့ၢ်.”",
			"2": "<sup>2</sup> ဒီးစီၤပၤစံးဝဲဒၣ်, “ယွၤမ့ၢ်မတၤတဂၤလၢယကဘၣ်ဒိကနၣ်အကလုၢ်ဒီးပျၢ်ပှၤအံၣ်စရ့ လးဖိန့ၣ်လဲၣ်. ယတသ့ၣ်ညါဘၣ်ယွၤဘၣ်. ဒီးယတပျၢ်စ့ၢ်ကီးပှၤအံၣ်စရ့လးဖိဘၣ်.”",
			"3": "<sup>3</sup> ဒီးစီၤမိၤၡ့ဒီးစီၤအၤဟရိၣ်စံးဝဲဒၣ်, “ပှၤဧ့ၤဘြံၤဖိအကစၢ်ယွၤလီၣ်ဖျါထီၣ်အသးလၢပှၤလံ. ဒုးလဲၤလၢ်ပှၤသၢနံၤကျဲဆူပှၢ်မုၢ်ကနၢဒ်သိးပကလုၢ်တၢ်ပာ်တၢ်ဆူယွၤ, ပကစၢ်ယွၤအအိၣ်တက့ၢ်. ပမ့ၢ်တမၤဘၣ်ဒ်န့ၣ်ဒီးအဝဲကမၤသံပှၤလၢတၢ်ဆူးတၢ်ဆါဒီးတၢ်ဒုးတၢ်ယၤန့ၣ်လီၤ.”",
			"4": "<sup>4</sup> ဒီးအဲၤကူပတူးအစီၤပၤစံးဘၣ်အီၤ, “ဘၣ်မနုၤလၢသုတြီ ပှၤဂီၢ်မုၢ်ဒ်သိးအသုတမၤအတၢ်မၤန့ၣ်လဲၣ်. မၢအက့ၤကဒါက့ၤဆူအတၢ်မၤတက့ၢ်.",
			"5": "<sup>5</sup> သုပှၤဂီၢ်မုၢ်အနီၣ်ဂံၢ်အါထီၣ်န့ၢ်ဒံးပှၤအဲၤကူပတူးဖိတဖၣ်လီၤ. ဒီးခဲကနံၣ်အံၤသုအဲၣ်ဒိးဆိကတီၢ်အမၤတၢ်လီၤ.”",
			"6": "<sup>6</sup> ဒီးလၢမုၢ်တနံၤဃီန့ၣ်အဲၤကူပတူးအစီၤပၤမၤလိာ်ဝဲဒၣ်ပှၤ အဲၤကူပတူးဖိလၢအကွၢ်ထွဲကုၢ်သ့ၣ်တဖၣ်ဒီးပှၤအံၣ်စရ့လးဖိ လၢအကွၢ်ထွဲတၢ်ဖံးတၢ်မၤတဖၣ်, ဒီးစံးဝဲဒၣ်,",
			"7": "<sup>7</sup> “တဘၣ်ဟ့ၣ်ပှၤဂီၢ်မုၢ်လၢဘုလီၢ်လၢကမၤတၢးခီအဂီၢ်တဂ့ၤ. မၢအလဲၤဃုဒၣ်အတၢ်တက့ၢ်.",
			"8": "<sup>8</sup> ဘၣ်ဆၣ်ဒီးမၢအမၤဒံးတၢးခီအနီၣ်ဂံၢ်ပှဲၤသိးဒီးအမၤတ့ၢ်ဝဲဒ် လၢညါအသိးန့ၣ်တက့ၢ်. မၢအမၤစှၤလီၤတဂ့ၤ. အဂ့ၢ်ဒ်အံၤအဝဲသ့ၣ်တဖၣ်ကၢၣ်ဝဲဒၣ်သတး ဒီးဃ့ယၤအခွဲးခဲအံၤခဲအံၤလၢယကပျဲအလဲၤလုၢ်ထီၣ်တၢ်လုၢ် တၢ်ပာ်တဖၣ်ဆူပကစၢ်ယွၤအအိၣ်န့ၣ်လီၤ.",
			"9": "<sup>9</sup> မၢပှၤတဖၣ်အံၤမၤတၢ်ဆူၣ်ဆူၣ်ဒီးအါအါဒ်သိးအဆၢကတီၢ်သုတအိၣ် လၢကကနၣ်တၢ်ကတိၤကလီကလီတဂ့ၤ, န့ၣ်တက့ၢ်.”",
			"10": "<sup>10</sup> ပှၤအဲၤကူပတူးဖိလၢအမၢကုၢ်တၢ်တဖၣ်ဒီးပှၤအံၣ်စရ့လးဖိလၢ အကွၢ်ထွဲတၢ်ဖံးတၢ်မၤတဖၣ်ဟးထီၣ်ဝဲဒီးကတိၤတၢ်ဒီးပှၤဂီၢ် မုၢ်ဒီးစံးဝဲဒၣ်, “စီၤပၤစံးဒ်အံၤ, ယတဟ့ၣ်သုဘုလီၢ်လၢၤဘၣ်.",
			"11": "<sup>11</sup> သုကဘၣ်လဲၤမၤန့ၢ်အီၤဖဲသုထံၣ်န့ၢ်အီၤသ့အလီၢ်န့ၣ်လီၤ. ဘၣ်ဆၣ်ဒီးသုကဘၣ်မၤတၢးခီအနီၣ်ဂံၢ်ဒ်လၢညါအသိးန့ၣ်လီၤ.”",
			"12": "<sup>12</sup> ဒီးပှၤဂီၢ်မုၢ်လဲၤဆူကီၢ်အဲၤကူပတူးဒီဘ့ၣ်ညါဒ်သိးကမၤန့ၢ် ဘုလီၢ်အဂီၢ်လီၤ.",
			"13": "<sup>13</sup> ဒီးပှၤအဲၤကူပတူးဖိလၢအမၢကုၢ်တၢ်သ့ၣ်တဖၣ်မၢဆူၣ်အဝဲသ့ၣ် လၢကမၤတၢးခီအနီၣ်ဂံၢ်ဒ်သိးဒီးနီၣ်ဂံၢ်လၢအမၤတ့ၢ်ဝဲဒ်လၢ ညါဖဲအဘၣ်တၢ်ဟ့ၣ်အီၤလၢဘုလီၢ်အခါအသိးကိးနံၤဒဲးလီၤ.",
			"14": "<sup>14</sup> ပှၤအဲၤကူပတူးဖိလၢအမၢကုၢ်တၢ်သ့ၣ်တဖၣ်တီၢ်ဝဲပှၤအံၣ်စရ့လး ဖိလၢအကွၢ်ထွဲတၢ်ဖံးတၢ်မၤတဖၣ်ဒီးစံးဝဲ, “ဘၣ်မနုၤလၢသုတမၤတၢးခီအနီၣ်ဂံၢ်ပှဲၤသိးဒီးနီၣ်ဂံၢ်လၢ ညါအသိးန့ၣ်လဲၣ်.”",
			"15": "<sup>15</sup> ဒီးပှၤအံၣ်စရ့လးဖိလၢအကွၢ်ထွဲတၢ်ဖံးတၢ်မၤတဖၣ်လဲၤဆူ ကီၢ်အဲၤကူပတူးအစီၤပၤအအိၣ်ဒီးစံးဝဲဒၣ်, “ကစၢ်စီၤပၤဧၢ, ဘၣ်မနုၤလၢနမၤပှၤဒ်သိးအံၤလဲၣ်.",
			"16": "<sup>16</sup> ပတဘၣ်တၢ်ဟ့ၣ်ပှၤလၢဘုလီၢ်နီတစဲးဘၣ်. ဘၣ်ဆၣ်တၢ်မၢပမၤဒံးတၢးခီန့ၣ်လီၤ. ဒီးခဲအံၤပဘၣ်တၢ်တီၢ်ပှၤဒီးပှၤလၢအမၤကမၣ်တၢ်မ့ၢ်နပှၤတဖၣ်လီၤ.”",
			"17": "<sup>17</sup> ဒီးစီၤပၤစံးဝဲဒၣ်, “သုဝဲသ့ၣ်အံၤသုကၢၣ်ဒီးသုတအဲၣ်ဒိးမၤတၢ်အဃိသုမၢယပျဲ သုဒ်သိးသုကလဲၤမၤတၢ်လုၢ်တၢ်ပာ်တဖၣ်ဆူယွၤန့ၣ်လီၤ.",
			"18": "<sup>18</sup> ဒီးခဲကနံၣ်အံၤလဲၤမၤတၢ်တက့ၢ်. သုတဘၣ်တၢ်ဟ့ၣ်သုလၢဘု လီၢ်ဘၣ်. ဘၣ်ဆၣ်ဒီးသုကဘၣ်မၤတၢးခီအနီၣ်ဂံၢ်ဒ်နီၣ်ဂံၢ်လၢညါ အသိးန့ၣ်လီၤ.”",
			"19": "<sup>19</sup> ဒီးပှၤအံၣ်စရ့လးဖိလၢအကွၢ်ထွဲတၢ်ဖံးတၢ်မၤတဖၣ်သ့ၣ်ညါဝဲ ဒၣ်လၢအအိၣ်လၢတၢ်ကီတၢ်ခဲအပူၤဖဲအဝဲသ့ၣ်ဘၣ်တၢ်တဲ အီၤလၢကဘၣ်မၤတၢးခီအနီၣ်ဂံၢ်ပှဲၤသိးဒီးအနီၣ်ဂံၢ်ဒ်လၢညါ အသိးကိးမုၢ်နံၤန့ၣ်လီၤ.",
			"20": "<sup>20</sup> ဒီးဖဲအဝဲသ့ၣ်ဟးထီၣ်လၢစီၤပၤဖၤရိာ်အအိၣ်န့ၣ်ဘၣ်သဃိာ်ဒီး စီၤမိၤၡ့ဒီးစီၤအၤဟရိၣ်လၢအအိၣ်ခိးအဝဲသ့ၣ်န့ၣ်လီၤ.",
			"21": "<sup>21</sup> ဒီးအဝဲသ့ၣ်စံးဘၣ်စီၤမိၤၡ့ဒီးစီၤအၤဟရိၣ်, “ယွၤထံၣ်တၢ်လၢသုမၤန့ၣ်ဒီးကစံၣ်ညီၣ်သု, မ့ၢ်လၢသုထိၣ်ဂဲၤစီၤပၤဒီးအခ့အပှၤတဖၣ်အသးလၢကသးဟ့ပှၤအဃိန့ၣ်လီၤ. ဒီးသုဟ့ၣ်အဝဲသ့ၣ်တၢ်ပျဲတမံၤဒ်သိးအကမၤသံပှၤန့ၣ်လီၤ.”",
			"22": "<sup>22</sup> ဒီးစီၤမိၤၡ့က့ၤကဒါက့ၤကဒီးဆူယွၤအအိၣ်ဒီးစံးဝဲ, “ကစၢ်ဧၢ, ဘၣ်မနုၤလၢနမၤအၢနပှၤဂီၢ်မုၢ်အံၤန့ၣ်လဲၣ်. ဘၣ်မနုၤလၢနမၢလီၤယၤဖဲအံၤန့ၣ်လဲၣ်.",
			"23": "<sup>23</sup> စးထီၣ်လၢယလဲၤဆူစီၤပၤအအိၣ်ဒီးကတိၤတၢ်လၢနဂီၢ်န့ၣ်, အဝဲမၤအၢပှၤဂီၢ်မုၢ်နးနးကလဲာ်န့ၣ်လီၤ. ဒီးနတမၤဒံးတၢ်နီတမံၤလၢကမၤစၢၤအဝဲသ့ၣ်အဂီၢ်ဘၣ်."
		},
		"6": {
			"1": "<sup>1</sup> ဒီးယွၤစံးဘၣ်စီၤမိၤၡ့, “ခဲကနံၣ်အံၤနကထံၣ်ဘၣ်တၢ်လၢ ယကမၤကီၢ်အဲၤကူပတူးအစီၤပၤဒ်လဲၣ်န့ၣ်လီၤ. အဂ့ၢ်ဒ်အံၤ, ယကမၢဆူၣ်အီၤဒ်သိးကပျၢ်ယပှၤဂီၢ်မုၢ်လီၤ. ယကမၢဆူၣ်အီၤဒ်သိးကဟီထီၣ်ကွံာ်အဝဲသ့ၣ်လၢ အကီၢ်ပူၤသပှၢ်ကတၢၢ်န့ၣ်လီၤ.”",
			"2": "<sup>2</sup> ဒီးကစၢ်ယွၤကတိၤတၢ်ဒီးစီၤမိၤၡ့ဒီးစံးဘၣ်အီၤ, “ယဲဒၣ်အံၤယမ့ၢ်ယွၤလီၤ.",
			"3": "<sup>3</sup> ယလီၣ်ဖျါထီၣ်တ့ၢ်ယသးဆူစီၤအၤဘြၤဟၣ်, စီၤအံၤစဲးဒီး စီၤယၤကိာ်ဒ်သ့တၢ်လၢာ်ကစၢ်ယွၤအသိးန့ၣ်လီၤ. ဘၣ်ဆၣ်ဒီးယတဒုးသ့ၣ်ညါယသးလၢအဝဲသ့ၣ်ခီဖျိယမံၤစီဆှံ, ယွၤန့ၣ်ဘၣ်.",
			"4": "<sup>4</sup> ဒီးယမၤစ့ၢ်ကီးတၢ်အၢၣ်လီၤအီလီၤဒီးအဝဲသ့ၣ်, ဒီးယအၢၣ်လီၤလၢယကဟ့ၣ်အဝဲသ့ၣ်လၢကီၢ်ကနၤဧၣ်, ကီၢ်လၢအဝဲသ့ၣ်အိၣ်ဆိးဝဲဒ်ပှၤတခီဘီမုၢ်ဖိတဖၣ်အသိးန့ၣ်လီၤ.",
			"5": "<sup>5</sup> ဒီးခဲကနံၣ်အံၤယနၢ်ဟူပှၤအံၣ်စရ့လးဖိတဖၣ်အတၢ်ကအုကစွါ, ပှၤလၢပှၤအဲၤကူပတူးဖိမၢကဲကုၢ်အီၤ, ဒီးယသ့ၣ်နီၣ်ထီၣ်က့ၤ လံယတၢ်အၢၣ်လီၤအီလီၤန့ၣ်လံ.",
			"6": "<sup>6</sup> လၢတၢ်န့ၣ်အဃိတဲဘၣ်ပှၤအံၣ်စရ့လးဖိတဖၣ်လၢယစံးဘၣ်အဝဲသ့ၣ်, ‘ယမ့ၢ်ယွၤလီၤ. ယကဒုးဟးထီၣ်ကွံာ်သုဒီးမၤထူၣ်ဖျဲးသုလၢပှၤ အဲၤကူပတူးဖိတဖၣ်အတၢ်မၢကဲကုၢ်သုန့ၣ်လီၤ. ယကယူာ်ထီၣ်ယစုဒုၣ်ဆူၣ်ဒီးဒုးလီၤဘၣ်တၢ်စံၣ်ညီၣ်လီၤ ပျံၤလီၤဖုးလၢအဝဲသ့ၣ်အလိၤဒီးယကအုၣ်က့ၤခီၣ်က့ၤသုလီၤ.",
			"7": "<sup>7</sup> ဒီးယကဒုးကဲထီၣ်သုလၢယပှၤဂီၢ်မုၢ်, ဒီးယကကဲထီၣ်သုကစၢ်ယွၤလီၤ. ဒီးသုကသ့ၣ်ညါလၢယမ့ၢ်ယွၤ, သုကစၢ်ယွၤဖဲယမၤထူၣ်ဖျဲးသုလၢကီၢ်အဲၤကူပတူး အတၢ်မၢကဲကုၢ်အပူၤန့ၣ်လီၤ.",
			"8": "<sup>8</sup> ဒီးယကဒုးလဲၤနုာ်သုဆူကီၢ်တဘ့ၣ်လၢယအၢၣ်အီလီၤလၢ ယကဟ့ၣ်စီၤအၤဘြၤဟၣ်, စီၤအံၤစဲးဒီးစီၤယၤကိာ်, ဒီးယကဟ့ၣ်လီၤသုဒ်သုတၢ်န့ၢ်သါအသိးန့ၣ်လီၤ. ယဲဒၣ်အံၤယမ့ၢ်ယွၤလီၤ.’ ”",
			"9": "<sup>9</sup> ဒီးစီၤမိၤၡ့တဲဘၣ်တၢ်အံၤဆူပှၤအံၣ်စရ့လးဖိတဖၣ်လီၤ. ဘၣ်ဆၣ်ဒီးအဝဲသ့ၣ်တဒိကနၣ်ဘၣ်ဝဲဘၣ်. အဂ့ၢ်ဒ်အံၤ, အဝဲသ့ၣ်အသးဟးဂီၤလၢတၢ်မၢကဲကုၢ်အီၤအၢအၢသီသီ အဃိန့ၣ်လီၤ.",
			"10": "<sup>10</sup> ဒီးယွၤကတိၤတၢ်ဒီးစီၤမိၤၡ့ဒီးစံးဝဲဒၣ်",
			"11": "<sup>11</sup> “လဲၤဒီးတဲဘၣ်ကီၢ်အဲၤကူပတူးအစီၤပၤလၢအကဘၣ်ပျဲ ပှၤအံၣ်စရ့လးဖိတဖၣ်ဟးထီၣ်လၢအကီၢ်န့ၣ်တက့ၢ်.”",
			"12": "<sup>12</sup> ဒီးစီၤမိၤၡ့စံးဆၢဝဲဒၣ်, “ပှၤအံၣ်စရ့လးဖိတဖၣ်ဒၣ်လဲာ် တဒိကနၣ်ယကလုၢ်ဘၣ်. ဒီးကီၢ်အဲၤကူပတူးအစီၤပၤကကနၣ် ယကလုၢ်ဒ်လဲၣ်. အဂ့ၢ်ဒ်အံၤယမ့ၢ်ပှၤလၢအကတိၤတၢ်တသ့ ဘၣ်တဂၤအဃိန့ၣ်လီၤ.”",
			"13": "<sup>13</sup> ဒီးယွၤမၤလိာ်စီၤမိၤၡ့ဒီးစီၤအၤဟရိၣ်ဒီးစံးဝဲဒၣ်, “တဲဘၣ်ပှၤအံၣ်စရ့လးဖိတဖၣ်ဒီးကီၢ်အဲၤကူပတူးအစီၤပၤလၢ ယမၤလိာ်သုလၢသုကဒုးဟးထီၣ်ကွံာ်ပှၤအံၣ်စရ့လးဖိ လၢကီၢ်အဲၤကူပတူးအပူၤန့ၣ်တက့ၢ်.”",
			"14": "<sup>14</sup> ဒီးစီၤရူၤဘ့ၣ်လၢအမ့ၢ်စီၤယၤကိာ်အဖိဝဲၢ်ကိအိၣ်ဒီးအဖိခွါ လွံၢ်ဂၤလၢအမ့ၢ်စီၤဃနိာ်, စီၤပးလူး, စီၤဃ့စရိၣ်ဒီးစီၤကၢ်မံၤန့ၣ်လီၤ. အဝဲသ့ၣ်တဖၣ်န့ၣ်မ့ၢ်ရူၤဘ့ၣ်အဒူၣ်အထၢတဖၣ်အပၢ်လၢပျၢၤတဖၣ် န့ၣ်လီၤ.",
			"15": "<sup>15</sup> ဒီးစီၤစူၤမ့းအိၣ်ဒီးအဖိခွါဃုဂၤလၢအမ့ၢ်စီၤယမူးအ့လး, စီၤယးမံၣ်, စီၤအိၣ်ဟး, စီၤယၤကံၣ်, စီၤစိဃၢ်ဒီးပှၤကနၤဧၣ် မုၣ်တဂၤအဖိခွါစီၤၡီအူးလီၤ. အဝဲသ့ၣ်တဖၣ်န့ၣ်မ့ၢ်ဒူၣ်ထၢတဖၣ်လၢအဟံးန့ၢ်အဝဲသ့ၣ်အမံၤ, ဒ်အပၢ်လၢပျၢၤတဖၣ်အသိးန့ၣ်လီၤ.",
			"16": "<sup>16</sup> ဒီးစီၤလ့ၤဝံအိၣ်ဒီးအဖိခွါသၢဂၤလၢအမ့ၢ်စီၤက့ရၡိၣ်, စီၤကဃး, ဒီးစီၤမရၤရံၤလီၤ. အဝဲသ့ၣ်တဖၣ်န့ၣ်မ့ၢ်ဒူၣ်ထၢတဖၣ်လၢအဟံးန့ၢ်အဝဲသ့ၣ်အမံၤ, ဒ်အပၢ်လၢပျၢၤတဖၣ်အသိးန့ၣ်လီၤ. ဒီးစီၤလ့ၤဝံအိၣ်မူဝဲဒၣ်တကယၤသၢဆံနွံနံၣ်န့ၣ်လီၤ.",
			"17": "<sup>17</sup> ဒီးစီၤက့ရၡိၣ်အိၣ်ဒီးအဖိခွါခံဂၤလၢအမ့ၢ်, စီၤလံးဘနံၤဒီးစီၤၡံမံၤ, ဒီးအဝဲသ့ၣ်အိၣ်ဒီးအစၢၤအသွဲၣ်အါမးလီၤ.",
			"18": "<sup>18</sup> ဒီးစီၤကဃးအိၣ်ဒီးအဖိခွါလွံၢ်ဂၤလၢအမ့ၢ်စီၤဧၤမရၣ်, စီၤယံးစဟၢ်, စီၤဃ့ဘြိၢ်ဒီးစီၤဧူးစံၤအ့လးလီၤ. ဒီးစီၤကဃးအိၣ်မူဝဲဒၣ်တကယၤသၢဆံသၢနံၣ်လီၤ.",
			"19": "<sup>19</sup> ဒီးစီၤမရၤရံၤအိၣ်ဒီးအဖိခွါခံဂၤလၢအမ့ၢ်စီၤမးဃလံဒီး စီၤမူၡံၤလီၤ. ပှၤတဖၣ်အံၤမ့ၢ်လ့ၤဝံအဒူၣ်အထၢဒီးအစၢၤအသွဲၣ်တဖၣ်န့ၣ်လီၤ.",
			"20": "<sup>20</sup> ဒီးစီၤဧၤမရၣ်ဟံးန့ၢ်အမါလၢအပၢ်အဒီပုၢ်ဝဲၢ်မုၣ်နီၢ်ယိက ဘ့ၣ်, ဒီးအဝဲဒၣ်ဆံးစၢ်န့ၢ်အီၤလၢစီၤအၤဟရိၣ်ဒီးစီၤမိၤၡ့န့ၣ်လီၤ. ဒီးစီၤဧၤမရၣ်အိၣ်မူဝဲဒၣ်တကယၤသၢဆံနွံနံၣ်န့ၣ်လီၤ.",
			"21": "<sup>21</sup> ဒီးစီၤယံးစဟၢ်အိၣ်ဒီးအဖိခွါသၢဂၤလၢအမ့ၢ်, စီၤကိၤရး, စီၤန့ဖ့းဒီးစီၤစံးကရံလီၤ.",
			"22": "<sup>22</sup> ဒီးစီၤဧူးစံၤအ့လးအိၣ်စ့ၢ်ကီးဒီးအဖိခွါသၢဂၤလၢအမ့ၢ်, စီၤမံၤၡအ့လး, စီၤအလံစဖၣ်ဒီးစီၤစံးသရံန့ၣ်လီၤ.",
			"23": "<sup>23</sup> ဒီးစီၤအၤဟရိၣ်ဟံးန့ၢ်အမါလၢစီၤအမံၤနဒးအဖိမုၣ်ဒီးစီၤ နးၡိၣ်အဒီပုၢ်ဝဲၢ်မုၣ်နီၢ်အ့းလံၤစါဘ့းလီၤ. ဒီးအဝဲဒၣ်ဆံးစၢ်န့ၢ်အီၤလၢစီၤနၤဒး, စီၤအဘံဟူၤ, စီၤအလၤဧစၢ်ဒီးစီၤအံသမၢ်လီၤ.",
			"24": "<sup>24</sup> ဒီးစီၤကိၤရးအိၣ်ဒီးအဖိခွါသၢဂၤလၢအမ့ၢ်စီၤအစံၢ်, စီၤအ့လကါနၤ, ဒီးစီၤအဘံအစၤဖးလီၤ. အဝဲသ့ၣ်မ့ၢ်စီၤကိၤရးအဒူၣ်ဖိထၢဖိတဖၣ်လီၤ.",
			"25": "<sup>25</sup> ဒီးစီၤအၤဟရိၣ်အဖိခွါစီၤအလၤဧစၢ်န့ၣ်, ဟံးန့ၢ်အမါလၢစီၤပူတံၤ အ့လးအဖိမုၣ်တဖၣ်အကျါတဂၤဒီးအဝဲဒၣ်ဆံးစၢ်န့ၢ်အီၤ လၢစီၤဖံနဃၣ်လီၤ. အဝဲသ့ၣ်န့ၣ်မ့ၢ်လ့ၤဝံအဒူၣ်အခိၣ်အနၢ်တဖၣ် ဒီးအစၢၤအသွဲၣ်တဖၣ်န့ၣ်လီၤ.",
			"26": "<sup>26</sup> ဒီးစီၤအၤဟရိၣ်ဒီးစီၤမိၤၡ့တဖၣ်မ့ၢ်ပှၤတဖၣ်လၢကစၢ်ယွၤစံး ဘၣ်အဝဲသ့ၣ်, “ကဲခိၣ်ကဲနၢ်ဒီးဒုးဟးထီၣ်ကွံာ်ပှၤအံၣ်စရ့လးဖိ အဒူၣ်တဖၣ်လၢကီၢ်အဲၤကူပတူးအပူၤတက့ၢ်.” န့ၣ်လီၤ.",
			"27": "<sup>27</sup> အဝဲသ့ၣ်မ့ၢ်ပှၤလၢအတဲဘၣ်ကီၢ်အဲၤကူပတူးအစီၤပၤလၢကဒုးဟးထီၣ်ကွံာ် ပှၤအံၣ်စရ့လးဖိတဖၣ်န့ၣ်လီၤ.",
			"28": "<sup>28</sup> ဒီးမုၢ်တနံၤလၢကစၢ်ယွၤကတိၤတၢ်ဒီးစီၤမိၤၡ့လၢကီၢ်အဲၤကူပတူးအပူၤန့ၣ်,",
			"29": "<sup>29</sup> အဝဲစံးဝဲဒၣ်, “ယဲဒၣ်အံၤယမ့ၢ်ယွၤလီၤ. တၢ်လၢယတဲဘၣ်နၤတမံၤလၢ်လၢ်န့ၣ်တဲဘၣ်ကီၢ်အဲၤကူပတူး အစီၤပၤတက့ၢ်.”",
			"30": "<sup>30</sup> ဘၣ်ဆၣ်စီၤမိၤၡ့စံးဆၢဝဲဒၣ်, “နသ့ၣ်ညါလၢယမ့ၢ်ပှၤလၢအကတိၤတၢ်တသ့ဘၣ်တဂၤလီၤ. ဒီးစီၤပၤကကနၣ်ယကလုၢ်ဒ်လဲၣ်.”"
		},
		"7": {
			"1": "<sup>1</sup> ဒီးယွၤစံးဘၣ်စီၤမိၤၡ့, “ယကဒုးကဲထီၣ်နၤလီၤဂာ်ဒ်သိး ကစၢ်ယွၤလၢအဲၤကူပတူးအစီၤပၤအဂီၢ်ဒီးနဒီပုၢ်ဝဲၢ်စီၤအၤ ဟရိၣ်ကကတိၤတၢ်ဒီးအီၤဒ်ဝံတဂၤအသိးန့ၣ်လီၤ.",
			"2": "<sup>2</sup> တဲဘၣ်စီၤအၤဟရိၣ်တၢ်လၢယမၤလိာ်တ့ၢ်နၤခဲလၢာ်, ဒီးအဝဲကတဲဘၣ်အဲၤကူပတူးအစီၤပၤလၢကပျၢ်ကွံာ်ပှၤအံၣ်စရ့ လးဖိလၢအကီၢ်ပူၤန့ၣ်လီၤ.",
			"3": "<sup>3</sup> ဘၣ်ဆၣ်ယကမၤကိၤထီၣ်အဲၤကူပတူးအစီၤပၤအခိၣ်ဒီးယမ့ၢ်မၤတၢ် လၢအလီၤပျံၤလီၤဖုးတဖၣ်အါထဲလဲၣ်ဒၣ်လဲာ်တမ့ၢ်အဝဲကဒိကနၣ် သုဘၣ်.",
			"4": "<sup>4</sup> တုၤနုၤတစုယကဟဲစိာ်တၢ်စံၣ်ညီၣ်ဆါဆါကလဲာ်လၢကီၢ်အဲၤကူပတူးအလိၤ, ဒီးဒုးဟးထီၣ်ကွံာ်ပှၤဂီၢ်မုၢ်, ပှၤအံၣ်စရ့လးဖိ, လၢကီၢ်အဲၤကူပတူးန့ၣ်လီၤ.",
			"5": "<sup>5</sup> ဒီးပှၤအဲၤကူပတူးဖိတဖၣ်ကသ့ၣ်ညါလၢယမ့ၢ်ယွၤ, ဖဲယယူာ်ထီၣ်ယစုထီဒါအဝဲသ့ၣ်ဒီးဒုးဟးထီၣ်ကွံာ်ပှၤအံၣ်စရ့လးဖိ တဖၣ်လၢကီၢ်အဲၤကူပတူးန့ၣ်လီၤ.”",
			"6": "<sup>6</sup> ဒီးစီၤမိၤၡ့ဒီးစီၤအၤဟရိၣ်မၤဝဲဒ်ယွၤမၤလိာ်အဝဲသ့ၣ်အသိးန့ၣ်လီၤ.",
			"7": "<sup>7</sup> ဒီးဖဲအဝဲသ့ၣ်ကတိၤတၢ်ဒီးအဲၤကူပတူးအစီၤပၤအကတီၢ်န့ၣ်, စီၤမိၤၡ့အသးအိၣ်ဝဲဃိးဆံ, ဒီးစီၤအၤဟရိၣ်အသးအိၣ်ဝဲ ဃိးဆံသၢနံၣ်န့ၣ်လီၤ.",
			"8": "<sup>8</sup> ယွၤကတိၤတၢ်ဒီးစီၤမိၤၡ့ဒီးစီၤအၤဟရိၣ်, ဒီးစံးဝဲဒၣ်,",
			"9": "<sup>9</sup> “အဲၤကူပတူးအစီၤပၤမ့ၢ်စံးဘၣ်သုလၢသုကဘၣ်တၢ်မၤတၢ်လီၤ လးတမံၤလၢတၢ်အုၣ်သးအဂီၢ်န့ၣ်, တဲဘၣ်စီၤအၤဟရိၣ်လၢကဟံးထီၣ်အနီၣ်ထိးဘိဒီးတ့ၢ်လီၤကွံာ် လၢစီၤပၤအမဲာ်ညါန့ၣ်တက့ၢ်. ဒီးကကဲထီၣ်လၢဂုၢ်တဘိလီၤ.”",
			"10": "<sup>10</sup> လၢတၢ်န့ၣ်အဃိစီၤမိၤၡ့ဒီးစီၤအၤဟရိၣ်လဲၤဆူစီၤပၤအအိၣ် ဒီးမၤဝဲဒ်ယွၤမၤလိာ်ဝဲအသိးန့ၣ်လီၤ. စီၤအၤဟရိၣ်တ့ၢ်လီၤအနီၣ်ထိးဘိ လၢစီၤပၤဒီးအပဒိၣ်တဖၣ်အမဲာ်ညါ, ဒီးကဲထီၣ်ဝဲလၢဂုၢ်တဘိလီၤ.",
			"11": "<sup>11</sup> တုၤနုၤတစုစီၤပၤကိးထီၣ်အပှၤကူၣ်တၢ်သ့တဖၣ်ဒီးပှၤမၤကဒါ ပမဲာ်တဖၣ်, ဒီးလၢအဝဲသ့ၣ်တဖၣ်အတၢ်မၤကဒါမဲာ်န့ၣ်မၤစ့ၢ် ကီးဝဲဒ်န့ၣ်အသိးလီၤ.",
			"12": "<sup>12</sup> အဝဲသ့ၣ်တဂၤဘၣ်တဂၤတ့ၢ်လီၤအနီၣ်ထိးဘိတဖၣ်, ဒီးအနီၣ်ထိးဘိတဖၣ်ကဲထီၣ်ဂုၢ်ခဲလၢာ်န့ၣ်လီၤ. ဘၣ်ဆၣ်ဒီးစီၤအၤဟရိၣ်အနီၣ်ထိးဘိန့ၣ်ယူၢ်လီၤကွံာ်အဝဲသ့ၣ် အနီၣ်ထိးဘိတဖၣ်လီၤ.",
			"13": "<sup>13</sup> ဘၣ်ဆၣ်စီၤပၤအသးကိၤဒံးဝဲဒီးတဒိကနၣ်ဘၣ်စီၤမိၤၡ့ဒီး စီၤအၤဟရိၣ်ဘၣ်, ဒ်ယွၤစံးဝဲအသိးန့ၣ်လီၤ.",
			"14": "<sup>14</sup> တုၤနုၤတစုယွၤစံးဘၣ်စီၤမိၤၡ့, “စီၤပၤအံၤအသးကိၤဒိၣ် မးဒီးဂ့ၢ်လိာ်ဝဲလၢကပျၢ်ကွံာ်ပှၤဂီၢ်မုၢ်န့ၣ်လီၤ.",
			"15": "<sup>15</sup> လၢတၢ်န့ၣ်အဃိမုၢ်ဆ့ၣ်ထီၣ်န့ၣ်လဲၤထံၣ်အီၤဖဲအလဲၤလီၤဆူ ထံကျိနံၤလါန့ၣ်တက့ၢ်. လဲၤစိာ်ဃုာ်နီၣ်ထိးဘိလၢအကဲထီၣ်ဂုၢ်, ဒီးအိၣ်ခိးအီၤဖဲထံကျိကၢၢ်နံၤန့ၣ်တက့ၢ်.",
			"16": "<sup>16</sup> တုၤနုၤတစုစံးဘၣ်စီၤပၤ, ‘ယွၤ, ပှၤဧ့ၤဘြံၤဖိတဖၣ်အကစၢ်ယွၤ မၢလီၤယၤဒ်သိးယကတဲဘၣ်နၤလၢနကပျၢ်ကွံာ်အပှၤဂီၢ်မုၢ်ဒ်သိး ကဘူၣ်ထီၣ်ဘါထီၣ်အီၤလၢပှၢ်မုၢ်ကနၢအပူၤလီၤ. ဘၣ်ဆၣ်ဒီးတုၤခဲကနံၣ်အံၤနတဒိကနၣ်ဘၣ်.",
			"17": "<sup>17</sup> ဒီးခဲကနံၣ်အံၤ, ကစၢ်စီၤပၤဧၢ, ယွၤစံးဝဲဒၣ်လၢနကသ့ၣ်ညါလၢ အဝဲမ့ၢ်မတၤခီဖျိတၢ်လၢအကမၤဝဲန့ၣ်လီၤ. ကွၢ်, ယကတီၢ်ထံကျိအမဲာ်ဖံးခိၣ်အံၤဒီးကကဲထီၣ်ဝဲလၢတၢ်သွံၣ် န့ၣ်လီၤ.",
			"18": "<sup>18</sup> ဒီးညၣ်တဖၣ်ကသံဝဲ, ထံကနၢအုၣ်ဝဲတုၤဒၣ်လဲာ်ပှၤအဲၤကူပတူး ဖိတဖၣ်အီအီၤတသ့လၢၤဘၣ်န့ၣ်လီၤ.’ ”",
			"19": "<sup>19</sup> ဒီးယွၤစံးဘၣ်စီၤမိၤၡ့, “တဲဘၣ်စီၤအၤဟရိၣ်လၢကလဲၤစိာ် အနီၣ်ထိးဘိ, ဒီးယူာ်ထီၣ်အီၤလၢထံကျိခဲလၢာ်, ထံကျိၤတဖၣ်ဒီးကမါတဖၣ်အဖီခိၣ်လၢကီၢ်အဲၤကူပတူးအပူၤ တက့ၢ်. ဒီးထံကကဲထီၣ်လၢတၢ်သွံၣ်, ဒီးတၢ်သွံၣ်ကအိၣ်လၢကီၢ်ဒီ ဘ့ၣ်ညါ, တုၤလၢသ့ၣ်သရာ်ဒီးလၢၢ်သရာ်တဖၣ်အပူၤဒၣ်လဲာ်န့ၣ်လီၤ.”",
			"20": "<sup>20</sup> တုၤနုၤတစုစီၤမိၤၡ့ဒီးစီၤအၤဟရိၣ်မၤဝဲဒ်ယွၤမၤလိာ်ဝဲအသိးန့ၣ်လီၤ. လၢစီၤပၤဒီးအပဒိၣ်ပပှၢ်တဖၣ်အမဲာ်ညါန့ၣ်စီၤအၤဟရိၣ်ယူာ်ထီၣ် အနီၣ်ထိးဘိဒီးတီၢ်ထံကျိ အမဲာ်ဖံးခိၣ်ဒီးကယဲၢ်ထံအိၣ်လၢအပူၤခဲလၢာ်ကဲထီၣ်တၢ်သွံၣ် န့ၣ်လီၤ.",
			"21": "<sup>21</sup> ညၣ်အိၣ်လၢထံကျိနံၤလါအပူၤတဖၣ်သံဝဲ, ဒီးနၢအုၣ်ဝဲတုၤဒၣ် လဲာ်ပှၤအဲၤကူပတူးဖိတဖၣ်အီထံန့ၣ်တသ့လၢၤဘၣ်လီၤ. ဒီးတၢ်သွံၣ်အိၣ်ဝဲလၢတၢ်လီၢ်ကိးပူၤဒဲးလၢကီၢ်အဲၤကူပတူး အပူၤန့ၣ်လီၤ.",
			"22": "<sup>22</sup> တုၤနုၤတစုစီၤပၤအပှၤမၤကဒါပမဲာ်တဖၣ်မၤတၢ်ဒ်န့ၣ်အသိးခီ ဖျိအတၢ်သ့တၢ်ဘၣ်န့ၣ်လီၤ. ဒီးစီၤပၤအသးကိၤဒံးဝဲ ဒၣ်ဒ်အလီၢ်လီၢ်န့ၣ်လီၤ. ဒ်ယွၤစံးဝဲအသိးစီၤပၤဂ့ၢ်လိာ်လၢ ကဒိကနၣ်စီၤမိၤၡ့ဒီးစီၤအၤဟရိၣ်န့ၣ်လီၤ.",
			"23": "<sup>23</sup> အခိၣ်တလိာ်စီၤပၤက့ၤကဒါက့ၤဆူအနီပူၤဒီးတကနၣ်ဃုာ်ဒၣ်လဲာ် တၢ်ဂ့ၢ်အံၤလၢၤဘၣ်.",
			"24": "<sup>24</sup> ဒီးကယဲၢ်ပှၤအဲၤကူပတူးဖိခဲလၢာ်ခူၣ်တၢ်လၢထံကျိနံၤလါ အကၢၢ်နံၤလၢထံအီအဂီၢ်မ့ၢ်လၢအဝဲသ့ၣ်အီထံလၢထံကျိပူၤ တသ့ဘၣ်အဃိန့ၣ်လီၤ.",
			"25": "<sup>25</sup> ဒီးနွံသီပူၤကွံာ်ဝဲဖဲယွၤတီၢ်ထံကျိဝံၤအလီၢ်ခံန့ၣ်လီၤ."
		},
		"8": {
			"1": "<sup>1</sup> တုၤနုၤတစုယွၤစံးဘၣ်စီၤမိၤၡ့, ဒီးစံးဝဲဒၣ်, “လဲၤဆူစီၤပၤအအိၣ်ဒီးတဲဘၣ်အီၤလၢယွၤစံးဝဲဒၣ်, ပျၢ်ယပှၤဂီၢ်မုၢ်, ဒ်သိးအဝဲသ့ၣ်လဲၤဘူၣ်ထီၣ်ဘါထီၣ်ယၤကသ့အဂီၢ်န့ၣ်တက့ၢ်.",
			"2": "<sup>2</sup> နမ့ၢ်ဂ့ၢ်လိာ်ဒီးယကစံၣ်ညီၣ်နထံနကီၢ်ခီဖျိတၢ်မၤပှဲၤအီၤဒီး ဒ့ၣ်ဧိၤကွီၣ်ဧိၤလီၤ.",
			"3": "<sup>3</sup> ထံကျိနံၤလါကပှဲၤဒီးဒ့ၣ်ဧိၤကွီၣ်ဧိၤတုၤဒၣ်လဲာ်ကလဲၤဆူ နနူၢ်ပူၤစီၤပူၤ, နလီၢ်မံဒၢးပူၤ, နလီၢ်မံခးအလိၤ, နပဒိၣ် ပပှၢ်ဒီးနပှၤဂီၢ်မုၢ်အဟံၣ်ပူၤဒီးတုၤဒၣ်လဲာ်လၢနဖၣ်ကပူၤ, ဒီးနစံၢ်ကိၣ်အသပၢၤပူၤန့ၣ်လီၤ.",
			"4": "<sup>4</sup> အဝဲသ့ၣ်ကစံၣ်ထီၣ်လၢနလိၤ, နပှၤဂီၢ်မုၢ်ဒီးနပဒိၣ်ပပှၢ်တဖၣ်အ လိၤန့ၣ်လီၤ.”",
			"5": "<sup>5</sup> ဒီးယွၤစံးဘၣ်စီၤမိၤၡ့, “တဲဘၣ်စီၤအၤဟရိၣ်လၢကယူာ်ထီၣ် အနီၣ်ထိးဘိလၢထံကျိတဖၣ်အဖီခိၣ်, ထံကျိၤတဖၣ်အဖီခိၣ်, ဒီးကမါတဖၣ်အဖီခိၣ်, ဒီးဒုးဟဲထီၣ်ဒ့ၣ်ဧိၤကွီၣ်ဧိၤဒီးမၤပှဲၤကီၢ်အဲၤကူပတူးန့ၣ်တက့ၢ်.”",
			"6": "<sup>6</sup> လၢတၢ်န့ၣ်အဃိစီၤအၤဟရိၣ်ယူာ်ထီၣ်အနီၣ်ထိးဘိလၢထံတဖၣ်အဖီခိၣ်, ဒီးဒ့ၣ်တဖၣ်ဟဲထီၣ်ဝဲဒီးမၤပှဲၤကီၢ်အဲၤကူပတူး န့ၣ်လီၤ.",
			"7": "<sup>7</sup> ဘၣ်ဆၣ်ပှၤမၤကဒါပမဲာ်တဖၣ်ဒုးဟဲထီၣ်စ့ၢ်ကီးဒ့ၣ်ဧိၤကွီၣ်ဧိၤ တဖၣ်လၢကီၢ်အဲၤကူပတူးအပူၤန့ၣ်လီၤ.",
			"8": "<sup>8</sup> စီၤပၤမၢပှၤကိးန့ၢ်အီၤစီၤမိၤၡ့ဒီးစီၤအၤဟရိၣ်ဒီးစံးဝဲဒၣ်, “ဃ့ကညးယွၤလၢအကဒုးဟးထီၣ်ကွံာ်ဒ့ၣ်ဧိၤကွီၣ်ဧိၤလၢယ အိၣ်, ဒီးလၢယပှၤဂီၢ်မုၢ်အအိၣ်တက့ၢ်. ဒီးယကပျၢ်သုပှၤဂီၢ်မုၢ်ဒ်သိး အဝဲသ့ၣ်လဲၤလုၢ်တၢ်ပာ်တၢ်ဆူယွၤအအိၣ်ကသ့ဝဲန့ၣ်လီၤ.”",
			"9": "<sup>9</sup> စီၤမိၤၡ့စံးဆၢဝဲ, “ထဲပာ်လီၤန့ၢ်ယၤတၢ်ဆၢကတီၢ်လၢယက ဃ့ကညးတၢ်လၢနဂီၢ်, နပဒိၣ်ပပှၢ်အဂီၢ်, ဒီးနပှၤဂီၢ်မုၢ်အဂီၢ်တက့ၢ်. တုၤနုၤတစုဒ့ၣ်ဧိၤကွီၢ်ဧိၤတဖၣ်ကဟးထီၣ်ကွံာ်လၢသုအိၣ်, ဒီးမ့တမ့ၢ်ဘၣ်လၢထံကျိနံၤလါအပူၤန့ၣ်, လၢတၢ်လီၢ်အဂၤတအိၣ်လီၤတဲာ်ဘၣ်နီတမံၤဘၣ်.”",
			"10": "<sup>10</sup> ဒီးစီၤပၤစံးဆၢဝဲဒၣ်, “ဃ့ကညးတၢ်လၢယဂီၢ်ခဲဂီၤကိာ်တက့ၢ်.” ဒီးစီၤမိၤၡ့စံးဝဲဒၣ်, “ယကမၤဒ်နမၢယၤအသိးဒီးနကသ့ၣ်ညါလၢကစၢ်အဂုၤအဂၤတအိၣ်ဘၣ်ဒ်ပယွၤ, ပကစၢ်ယွၤအသိးဘၣ်န့ၣ်လီၤ.",
			"11": "<sup>11</sup> ဒီးဒ့ၣ်ဧိၤကွီၣ်ဧိၤတဖၣ်ကဟးထီၣ်ကွံာ်လၢနအိၣ်, ဒီးလၢနပဒိၣ်ပပှၢ်ဒီးလၢနပှၤဂီၢ်မုၢ်အအိၣ်, ဒီးကအိၣ်လီၤတဲာ်ဒၣ်ထဲလၢထံကျိနံၤလါအပူၤန့ၣ်လီၤ.”",
			"12": "<sup>12</sup> ဒီးစီၤမိၤၡ့ဒီးစီၤအၤဟရိၣ်ဟးထီၣ်ကွံာ်လၢစီၤပၤအအိၣ်, ဒီးစီၤမိၤၡ့ဃ့ကညးယွၤလၢကဒုးဟးထီၣ်ကွံာ်ဒ့ၣ်ဧိၤကွီၣ် ဧိၤတဖၣ်လၢစီၤပၤအအိၣ်န့ၣ်လီၤ.",
			"13": "<sup>13</sup> ဒီးယွၤမၤဝဲဒ်စီၤမိၤၡ့ဃ့ဝဲအသိးဒီးဒ့ၣ်ဧိၤကွီၣ်ဧိၤ တဖၣ်သံကွံာ်ဝဲဒၣ်လၢဟံၣ်တဖၣ်အပူၤ, လၢတၢ်အဂၤတဖၣ်အပူၤဒီးလၢစံာ်ခိၣ်ပျီပူၤန့ၣ်လီၤ.",
			"14": "<sup>14</sup> ဒီးပှၤအဲၤကူပတူးဖိတဖၣ်ပာ်ဖှိၣ်ဝဲဒၣ်တပူၣ်တပူၣ်တုၤကီၢ်ဒီဘ့ၣ်နၢအုၣ်ဝဲလၢအဃိန့ၣ်လီၤ.",
			"15": "<sup>15</sup> ဖဲစီၤပၤထံၣ်ဝဲဒၣ်လၢဒ့ၣ်တဖၣ်သံဝဲန့ၣ်, အသးကိၤထီၣ်ကဒီးဝဲ ဒ်ယွၤစံးတ့ၢ်ဝဲအသိး, ဒီးစီၤပၤတဒိကနၣ်စီၤမိၤၡ့ဒီးစီၤအၤဟရိၣ်ဘၣ်န့ၣ်လီၤ.",
			"16": "<sup>16</sup> ဒီးယွၤစံးဘၣ်စီၤမိၤၡ့, “တဲဘၣ်စီၤအၤဟရိၣ်လၢကတီၢ်ဟီၣ် ခိၣ်လၢအနီၣ်ထိးဘိဒ်သိးဟီၣ်ခိၣ်ကမူၣ်ကကဲထီၣ်ဃးသူဃးလါလၢ ကီၢ်အဲၤကူပတူးဒီဘ့ၣ်ညါအပူၤန့ၣ်တက့ၢ်.”",
			"17": "<sup>17</sup> ဒီးစီၤအၤဟရိၣ်တီၢ်ဟီၣ်ခိၣ်လၢအနီၣ်ထိးဘိဒီးကယဲၢ်ဟီၣ်ခိၣ် ကမူၣ်လၢကီၢ်အဲၤကူပတူးဒီဘ့ၣ်ညါအပူၤကဲထီၣ်ဃးသူဃးလါ တဖၣ်ဒီးအိၣ်ဝဲဒၣ်လၢပှၤဂီၢ်မုၢ်ဒီးဆၣ်ဖိကီၢ်ဖိတဖၣ်အလိၤလီၤ.",
			"18": "<sup>18</sup> ပှၤမၤကဒါပှၤမဲာ်တဖၣ်ကျဲးစၢးဒုးအိၣ်ထီၣ်ဃးသူဃးလါတဖၣ်ဘၣ် ဆၣ်ဒီးတကဲထီၣ်ဝဲဒၣ်ဘၣ်. ဒီးဃးသူဃးလါတဖၣ်အိၣ်ဝဲဒၣ်လၢတၢ်လီၢ်ကိးပူၤဒဲး,",
			"19": "<sup>19</sup> ဒီးပှၤမၤကဒါပှၤမဲာ်တဖၣ်စံးဘၣ်စီၤပၤ, “တၢ်အံၤမ့ၢ်ကစၢ်ယွၤအတၢ်မၤလီၤ.” ဘၣ်ဆၣ်ဒီးစီၤပၤအသးကိၤဝဲဒ်သိးဒၣ်ယွၤစံးဝဲလၢစီၤပၤ တမ့ၢ်ကဒိကနၣ်စီၤမိၤၡ့ဒီးစီၤအၤဟရိၣ်ဘၣ်န့ၣ်လီၤ.",
			"20": "<sup>20</sup> ဒီးယွၤစံးဘၣ်စီၤမိၤၡ့, “ခဲဂီၤကိာ်ဂီၤဂီၤန့ၣ်လဲၤထံၣ် လိာ်စီၤပၤဖဲအလဲၤဆူထံနံၤဒီးတဲဘၣ်အီၤလၢယွၤစံးဝဲဒ်အံၤ, “ပျၢ်ယပှၤဂီၢ်မုၢ်ဒ်သိးအဝဲသ့ၣ်ကဘူၣ်ထီၣ်ဘါထီၣ်ယၤအဂီၢ်န့ၣ်တက့ၢ်.",
			"21": "<sup>21</sup> ယဟ့ၣ်ပလီၢ်နၤလၢနမ့ၢ်တပျၢ်ဘၣ်ယပှၤဂီၢ်မုၢ်ဒီး, ယကမၢသၣ်ဘုလါတဖၣ်ဟဲလီၤလၢနလိၤ, ဒီးနပဒိၣ်ပပှၢ်တဖၣ်ဒီးနပှၤဂီၢ်မုၢ်အလိၤဒီးလၢနဟံၣ်တဖၣ်အပူၤလီၤ. ဒီးပှၤအဲၤကူပတူးဖိအဟံၣ်ပူၤကပှဲၤဒီးသၣ်ဘုလါတဖၣ်ဒီးဟီၣ် ခိၣ်ကပှဲၤစ့ၢ်ကီးဒီးသၣ်ဘုလါလီၤ.",
			"22": "<sup>22</sup> ဘၣ်ဆၣ်ယကပျဲပူၤကီၢ်ကိၡ့ၣ်ဖဲယပှၤဂီၢ်မုၢ်တဖၣ်အိၣ်ဝဲဆိးဝဲဒ် သိးသၣ်ဘုလါသုတအိၣ်ဖဲန့ၣ်နီတဘ့ၣ်တဂ့ၤန့ၣ်လီၤ. ယကမၤတၢ်အံၤဒ်သိးနကသ့ၣ်ညါလၢ, ယၤ, ယွၤအံၤယမ့ၢ်ပှၤလၢအမၤတၢ်အံၤလၢကီၢ်အံၤအပူၤလီၤ.",
			"23": "<sup>23</sup> ဒီးယကမၤလီၤဆီယပှၤဂီၢ်မုၢ်ဒီးနပှၤဂီၢ်မုၢ်လီၤ. တၢ်လီၤလးအံၤကမၤအသးခဲဂီၤကိာ်န့ၣ်လီၤ.”",
			"24": "<sup>24</sup> ဒီးယွၤဆှၢလီၤသၣ်ဘုလါဂီၢ်မုၢ်ဆူစီၤပၤအနီပူၤ, ဒီးအပဒိၣ်ပပှၢ်အဟံၣ်ပူၤန့ၣ်လီၤ. ဒီးကီၢ်အဲၤကူပတူးဒီဘ့ၣ် ညါဟးဂီၤဝဲလၢသၣ်ဘုလါတဖၣ်အံၤအဃိလီၤ.",
			"25": "<sup>25</sup> ဒီးစီၤပၤမၢပှၤကိးန့ၢ်အီၤစီၤမိၤၡ့ဒီးစီၤအၤဟရိၣ်ဒီး စံးဝဲဒၣ်, “လဲၤဒီးလုၢ်တၢ်ပာ်တၢ်ဆူသုကစၢ်ယွၤ, ဖဲအံၤလၢကီၢ်အံၤအပူၤတက့ၢ်.”",
			"26": "<sup>26</sup> စီၤမိၤၡ့စံးဆၢဝဲဒၣ်, “ပမၤဒ်သိးန့ၣ်တဘၣ်ဝဲဘၣ်. အဂ့ၢ်ဒ်အံၤ, ပှၤအဲၤကူပတူးဖိတဖၣ်ကထီဒါပှၤလၢဆၣ်ဖိကီၢ်ဖိ တဖၣ်လၢပလုၢ်ထီၣ်ပာ်ထီၣ်အီၤဆူယွၤ, ပကစၢ်ယွၤအအိၣ်အ ဃိန့ၣ်လီၤ. ပမ့ၢ်သူဆၣ်ဖိကီၢ်ဖိတဖၣ်အံၤလၢအထီဒါပှၤအဲၤကူပတူး ဖိတဖၣ်ဒီးလုၢ်ထီၣ်ပာ်ထီၣ်အီၤဖဲအဝဲသ့ၣ်ထံၣ်ဝဲအလီၢ်န့ၣ် အဝဲသ့ၣ်ကကွံာ်သံပှၤလၢလၢၢ်လီၤ.",
			"27": "<sup>27</sup> ပကဘၣ်လဲၤတၢ်သၢနံၤကျဲဆူပှၢ်မုၢ်ကနၢအပူၤဒီးလုၢ်တၢ်ပာ်တၢ် ဆူယွၤ, ပကစၢ်ယွၤအအိၣ်ဒ်အဝဲမၤလိာ်တ့ၢ်ပှၤအသိးန့ၣ်လီၤ.”",
			"28": "<sup>28</sup> စီၤပၤစံးဝဲဒၣ်, “ယကပျၢ်သုဒ်သိးသုကလဲၤလုၢ်တၢ်ပာ်တၢ်ဆူ ယွၤသုကစၢ်ယွၤအအိၣ်လၢပှၢ်မုၢ်ကနၢဘၣ်ဆၣ်သုတဘၣ်လဲၤယံၤယံၤ ကလဲာ်ဘၣ်. ဒီးဃ့ဘါထုကဖၣ်တၢ်လၢယဂီၢ်တက့ၢ်.”",
			"29": "<sup>29</sup> စီၤမိၤၡ့စံးဆၢဝဲဒၣ်, “တုၤယဟးထီၣ်လၢနအိၣ်တဘျီဃီန့ၣ်ယကဃ့ ကညးယွၤဒ်သိးသၣ်ဘုလါတဖၣ်ကဟးထီၣ်ကွံာ်လၢနလိၤ, ဒီးလၢနပဒိၣ်ပပှၢ်တဖၣ်ဒီးလၢနပှၤဂီၢ်မုၢ်အလိၤန့ၣ်လီၤ. ဘၣ်ဆၣ်ဒီးနတဘၣ်လီန့ၢ်ကဒီးပှၤဒီးတြီပှၤဂီၢ်မုၢ်လၢကလဲၤလုၢ် တၢ်ပာ်တၢ်ဆူယွၤအအိၣ်န့ၣ်ဘၣ်.”",
			"30": "<sup>30</sup> ဒီးစီၤမိၤၡ့ဟးထီၣ်ကွံာ်လၢစီၤပၤအအိၣ်ဒီးဃ့ကညးတၢ်ဆူ ယွၤအအိၣ်လီၤ.",
			"31": "<sup>31</sup> ဒီးယွၤမၤဝဲဒ်စီၤမိၤၡ့ဃ့ဝဲအသိးလီၤ. သၣ်ဘုလါတဖၣ်ဟးထီၣ်ကွံာ်လၢစီၤပၤအလိၤ, အပဒိၣ်ပပှၢ်တဖၣ်ဒီးအပှၤဂီၢ်မုၢ်အလိၤ, ဒီးတအိၣ်လီၤတဲာ်ဘၣ်နီတဘ့ၣ်ဘၣ်.",
			"32": "<sup>32</sup> ဘၣ်ဆၣ်တုၤလၢအအံၤတစုဒၣ်လဲာ်စီၤပၤမၤကိၤအသးဒီးတပျၢ်ဘၣ် ပှၤဂီၢ်မုၢ်ဘၣ်."
		},
		"9": {
			"1": "<sup>1</sup> ဒီးယွၤစံးဘၣ်စီၤမိၤၡ့, “လဲၤဆူစီၤပၤအအိၣ်ဒီးတဲဘၣ် အီၤလၢယွၤ, ပှၤဧ့ၤဘြံၤဖိတဖၣ်အကစၢ်ယွၤစံးဝဲဒၣ်, ‘ပျၢ်ယပှၤဂီၢ်မုၢ်ဒ်သိးအဝဲသ့ၣ်ကလဲၤဘူၣ်ထီၣ်ဘါထီၣ်ယၤ အဂီၢ်တက့ၢ်.",
			"2": "<sup>2</sup> နမ့ၢ်ဂ့ၢ်လိာ်ကဒီးလၢအဝဲသ့ၣ်ကဟးထီၣ်ဒီး,",
			"3": "<sup>3</sup> ယကစံၣ်ညီၣ်နၤခီဖျိတၢ်ဆှၢလီၤတၢ်သံသတြိာ်နးမးလၢနဆၣ်ဖိကီၢ်ဖိလၢအအိၣ်လၢစံာ်ပူၤပှဲၤပူၤ, ကသ့ၣ်အလိၤ, ကသ့ၣ်ယီၤအလိၤ, ကီၤလၤအူးအလိၤ, ကျီၢ်အလိၤ, သိဒီးမဲာ်တဲးလဲးတဖၣ်အလိၤန့ၣ်လီၤ.",
			"4": "<sup>4</sup> ဘၣ်ဆၣ်ဒီးယကပာ်လီၤဆီပှၤအံၣ်စရ့လးဖိတဖၣ်အဆၣ်ဖိကီၢ်ဖိဒီး ပှၤအဲၤကူပတူးဖိတဖၣ်အဆၣ်ဖိကီၢ်ဖိဒီးပှၤအံၣ်စရ့လးဖိတဖၣ် အဆၣ်ဖိကီၢ်ဖိတဘၣ်သံနီတဒုဘၣ်.",
			"5": "<sup>5</sup> ယၤ, ယွၤအံၤ, ယပာ်လီၤတၢ်ဆၢကတီၢ်လၢခဲဂီၤကိာ်န့ၣ် ယကမၤတၢ်အံၤ န့ၣ်လီၤ.’ ”",
			"6": "<sup>6</sup> လၢမုၢ်ဆ့ၣ်ထီၣ်တနံၤန့ၣ်ယွၤမၤဝဲဒ်အစံးတ့ၢ်ဝဲအသိး, ဒီးပှၤအဲၤကူပတူးဖိတဖၣ်အဆၣ်ဖိကီၢ်ဖိသံဝဲခဲလၢာ်န့ၣ်လီၤ. မ့မ့ၢ်ပှၤအံၣ်စရ့လးဖိအဆၣ်ဖိကီၢ်ဖိတသံဝဲနီတဒုဘၣ်.",
			"7": "<sup>7</sup> စီၤပၤသံကွၢ်ဝဲဒၣ်လၢတၢ်မနုၤမၤတ့ၢ်အသးလဲၣ်. ဒီးဘၣ်တၢ်တဲဘၣ်အီၤလၢပှၤအံၣ်စရ့လးဖိတဖၣ်အဆၣ်ဖိကီၢ်ဖိ တသံနီတဒုဘၣ်အဂ့ၢ်လီၤ. ဘၣ်ဆၣ်အသးကိၤဝဲဒီးတပျၢ်ပှၤဂီၢ်မုၢ် ဘၣ်.",
			"8": "<sup>8</sup> တုၤနုၤတစုယွၤစံးဘၣ်စီၤမိၤၡ့ဒီးစီၤအၤဟရိၣ်, “ဟံးန့ၢ်ဖၣ်ကပူၤအဖၣ်ဆါလၢသုစုအစှီၤတနီၤ, ဒီးမ်စီၤမိၤၡ့ဖှံထီၣ်အီၤလၢကလံၤကျါလၢစီၤပၤအမဲာ်ညါတက့ၢ်.",
			"9": "<sup>9</sup> ဒီးကရၤလီၤအသးဒ်တၢ်ကမူၣ်အသိးလၢကီၢ်အဲၤကူပတူးဒီကီၢ်ညါ အဖီခိၣ်, ဒီးကဒုးအိၣ်ထီၣ်တၢ်ဝ့တၢ်ကျူၤလၢအကဲထီၣ်တၢ်ပူၤလီၢ်လၢပှၤ ကညီဒီးဆၣ်ဖိကီၢ်ဖိတဖၣ်အလိၤန့ၣ်လီၤ.”",
			"10": "<sup>10</sup> လၢတၢ်န့ၣ်အဃိအဝဲသ့ၣ်ဟံးန့ၢ်ဖၣ်ကပူၤအဖၣ်ဆါတနီၤဒီးဆၢထၢၣ် လၢစီၤပၤအမဲာ်ညါန့ၣ်လီၤ. စီၤမိၤၡ့ဖှံထီၣ်အီၤဆူကလံၤကျါဒီးဒုးအိၣ်ထီၣ်တၢ်ဝ့တၢ် ကျူၤလၢအကဲထီၣ်တၢ်ပူၤလီၢ်လၢပှၤဂီၢ်မုၢ်ဒီးဆၣ်ဖိကီၢ်ဖိတဖၣ်အလိၤန့ၣ်လီၤ.",
			"11": "<sup>11</sup> ဒီးပှၤမၤကဒါပှၤမဲာ်တဖၣ်န့ၣ်ဟဲထီၣ်ဆူစီၤမိၤၡ့မဲာ်ညါတကဲဘၣ် လၢအဝဲသ့ၣ်ပှဲၤဒီးတၢ်ဝ့တၢ်ကျူၤဒ်ပှၤအဲၤကူပတူးဖိအဂၤတဖၣ်အသိးအဃိန့ၣ်လီၤ.",
			"12": "<sup>12</sup> ဘၣ်ဆၣ်ဒီးယွၤမၤကိၤထီၣ်စီၤပၤအသး, ဒီးဒ်ယွၤစံးဝဲအသိး, စီၤပၤတဒိကနၣ်ဘၣ်စီၤမိၤၡ့ဒီးစီၤအၤဟရိၣ်ဘၣ်.",
			"13": "<sup>13</sup> တုၤနုၤတစုယွၤစံးဘၣ်စီၤမိၤၡ့, “ဂဲၤဆၢထၢၣ်ခဲဂီၤကိာ် ဂီၤဂီၤဒီးလဲၤထံၣ်လိာ်စီၤပၤဒီးတဲဘၣ်အီၤလၢယွၤ, ပှၤဧ့ၤဘြံၤ ဖိတဖၣ်အကစၢ်ယွၤစံးဝဲ, “ပျၢ်ယပှၤဂီၢ်မုၢ်ဒ်သိးအကလဲၤဘူၣ်ထီၣ်ဘါထီၣ်ယၤတက့ၢ်.",
			"14": "<sup>14</sup> အအံၤတစုယတစံၣ်ညီၣ်ထဲနပဒိၣ်ပပှၢ်ဒီးနပှၤဂီၢ်မုၢ်န့ၣ်ဘၣ်. မ့မ့ၢ်ယကစံၣ်ညီၣ်စ့ၢ်ကီးနၤဒ်သိးနကသ့ၣ်ညါလၢပှၤဒ်သိးယၤ တအိၣ်ဘၣ်လၢဟီၣ်ခိၣ်ချၢနီတဂၤဘၣ်, န့ၣ်လီၤ.",
			"15": "<sup>15</sup> ဒီးတုၤယကယူာ်ထီၣ်ယစုလၢယကတီၢ်နၤဒီးနပှၤဂီၢ်မုၢ်လၢတၢ်ဆူး တၢ်ဆါဒီး, သုကဘၣ်တၢ်မၤဟးဂီၤသုလၢာ်လၢာ်ဆ့ဆ့လၢဟီၣ်ခိၣ်ချၢလီၤ.",
			"16": "<sup>16</sup> ဘၣ်ဆၣ်ယပာ်မူနၤဒ်သိးယကဒုးနဲၣ်နၤလၢယစိယကမီၤဒ်သိးယမံၤ ကဘၣ်တၢ်စံၣ်တဲၤတဲလီၤအီၤလၢဟီၣ်ခိၣ်ဒီဘ့ၣ်ညါန့ၣ်လီၤ.",
			"17": "<sup>17</sup> အန့ၣ်ဒၣ်လဲာ်နပာ်ကဖၢလၢဒံးနသးဒီးဂ့ၢ်လိာ်လၢနကပျၢ်ယပှၤဂီၢ် မုၢ်ဟးထီၣ်န့ၣ်လီၤ.",
			"18": "<sup>18</sup> ခဲဂီၤကိာ်လၢအကတီၢ်ဒ်အံၤန့ၣ်ယကဒုးစူၤလီၤသူၣ်နးနးကလဲာ် လၢကီၢ်အဲၤကူပတူးတသ့ၣ်ညါတ့ၢ်ဘၣ်လၢအတၢ်စံၣ်စိၤတဲစိၤအပူၤ နီတစုဘၣ်န့ၣ်လီၤ.",
			"19": "<sup>19</sup> ခဲကနံၣ်အံၤဟ့ၣ်လီၤသုကလုၢ်ဒီးမၤလိာ်လၢသုဆၣ်ဖိကီၢ်ဖိ တဖၣ်လၢသုဘုၣ်အီၤဒီးကယဲၢ်တၢ်တမံၤလၢ်လၢ်လၢအအိၣ်လၢတၢ်ပျီ ပူၤခဲလၢာ်ကဘၣ်တၢ်ပာ်အီၤလၢတၢ်ဒုးခိၣ်ဖီလာ်လၢတၢ်ပူၤဖျဲး အလီၢ်တက့ၢ်. သူၣ်ကလီၤလၢပှၤဂီၢ်မုၢ်ဒီးဆၣ်ဖိကီၢ်ဖိအအိၣ်လီၤတဲာ်လၢတၢ် ချၢတဖၣ်အလိၤဒီးကသံဝဲခဲလၢာ်လီၤ.”",
			"20": "<sup>20</sup> စီၤပၤအခ့အပဒိၣ်ပပှၢ်တနီၤပျံၤတၢ်လၢယွၤစံးဘၣ်တ့ၢ်ဝဲ တဖၣ်အဃိ, ဒီးမၢအကုၢ်အပှၤတဖၣ်ဒီးအဆၣ်ဖိကီၢ်ဖိတဖၣ်က့ၤနုာ် ဆူတၢ်ဒုးခိၣ်အဖီလာ်လၢတၢ်အိၣ်သဒၢအဂီၢ်န့ၣ်လီၤ.",
			"21": "<sup>21</sup> မ့မ့ၢ်ပှၤလၢအတပာ်ကဲဘၣ်ယွၤအတၢ်စံးဘၣ်တ့ၢ်တဖၣ်န့ၣ်ပာ်တ့ၢ် အကုၢ်အပှၤဒီးအဆၣ်ဖိကီၢ်ဖိတဖၣ်လၢတၢ်ချၢန့ၣ်လီၤ.",
			"22": "<sup>22</sup> တုၤနုၤတစုယွၤစံးဘၣ်စီၤမိၤၡ့, “ယူာ်ထီၣ်နစုဆူမူခိၣ် ဒီးသူၣ်ကလီၤလၢကီၢ်အဲၤကူပတူးဒီကီၢ်ညါအဖီခိၣ်, လၢပှၤဂီၢ်မုၢ်, ဆၣ်ဖိကီၢ်ဖိဒီးကယဲၢ်တၢ်မုၢ်တၢ်ဘိတဖၣ်လၢအအိၣ်လၢစံာ်ပျီ ပူၤအလိၤန့ၣ်လီၤ.”",
			"23": "<sup>23</sup> လၢတၢ်န့ၣ်အဃိစီၤမိၤၡ့ယူာ်ထီၣ်အနီၣ်ထိးဘိဆူမူခိၣ်လီၤ. ဒီးယွၤမၢလီသီၣ်, ဒီးသူၣ်လီၤ, ဒီးလီဖျးလီၤတၢ်ဆူဟီၣ်ခိၣ်လိၤန့ၣ်လီၤ. ယွၤဆှၢလီၤ,",
			"24": "<sup>24</sup> လီဝၢ်ဒံးကပြ့ၢ်ဆူအံၤဆူနုၤန့ၣ်လီၤ. ဒီးတၢ်န့ၣ်မ့ၢ်ကလံၤမုၢ်အဆူၣ်ကတၢၢ်လၢကီၢ်အဲၤကူပတူးသ့ၣ်ညါ ဘၣ်ဝဲလၢအတၢ်စံၣ်စိၤတဲစိၤအပူၤန့ၣ်လီၤ.",
			"25": "<sup>25</sup> ဒီးသူၣ်န့ၣ်လီၤဘၣ်လၢကယဲၢ်ကီၢ်အဲၤကူပတူးဒီဘ့ၣ်ညါ, တၢ်လီၢ်ကိးပူၤဒဲးလၢအအိၣ်လၢခိဃုာ်ဒီးပှၤဂီၢ်မုၢ်ဒီးဆၣ် ဖိကီၢ်ဖိခဲလၢာ်အလိၤလီၤ. ဒီးသူၣ်လီၤဘၣ်လၢကယဲၢ်တၢ်မုၢ်တၢ်ဘိလၢစံာ်ပျီပူၤဒီးမၤကၢ် လီၤသ့ၣ်ခဲလၢာ်န့ၣ်လီၤ.",
			"26": "<sup>26</sup> သူၣ်တလီၤဘၣ်ဒၣ်ထဲလၢကီၢ်ကိၡ့ၣ်ဖဲပှၤအံၣ်စရ့လးဖိတဖၣ်အိၣ် ဝဲဆိၣ်ဝဲအလီၢ်ဧိၤန့ၣ်လီၤ.",
			"27": "<sup>27</sup> တုၤနုၤတစုစီၤပၤမၢပှၤကိးန့ၢ်အီၤစီၤမိၤၡ့ဒီးစီၤအၤ ဟရိၣ်ဒီးစံးဝဲဒၣ်, “တဘျီအံၤယမၤတ့ၢ်တၢ်ဒဲးဘးလံ. ယွၤအိၣ်လၢတၢ်အဘၣ်တခီ, မ့မ့ၢ်ယၤဒီးယပှၤဂီၢ်မုၢ်ပအိၣ်လၢတၢ်အကမၣ်တခီလီၤ.",
			"28": "<sup>28</sup> ဒီးဃ့ကညးယွၤတက့ၢ်. အဂ့ၢ်ဒ်အံၤလီသီၣ်ဒီးသူၣ်လီၤန့ၣ်အါ လံလၢပဂီၢ်လံ. ဒီးယအၢၣ်လီၤလၢယကပျၢ်သုဒီးသုတအိၣ်တဆိးဘၣ် ဖဲအံၤလၢၤဘၣ်.”",
			"29": "<sup>29</sup> ဒီးစီၤမိၤၡ့စံးဘၣ်အီၤ, “တဘျီဃီဖဲယဟးထီၣ်လၢဝ့ၢ်ပူၤ ဒီးယကယူာ်ထီၣ်ယစုဒီးဃ့ကညးယွၤလီၤ. လီသီၣ်ကဆိကတီၢ်ဝဲ, ဒီးသူၣ်တလီၤလၢၤဘၣ်ဝဲဘၣ်, တုၤနုၤတစုနကသ့ၣ်ညါလၢဟီၣ်ခိၣ်အံၤမ့ၢ်ယွၤအတၢ်လီၤ.",
			"30": "<sup>30</sup> ဘၣ်ဆၣ်ဒီးယသ့ၣ်ညါလၢနၤဒီးနပဒိၣ်ပပှၢ်တဖၣ်တုၤခဲအံၤဒၣ်လဲာ် သုတပျံၤဒံးယွၤ, ကစၢ်ယွၤဘၣ်န့ၣ်လီၤ.”",
			"31": "<sup>31</sup> ပအီမုၢ်ဒီးဘုမုယီၤအမုၢ်တဖၣ်ဟးဂီၤကွံာ်ဝဲခဲလၢာ်မ့ၢ်လၢ ဘုမုယီၤအစဲၤမံဝဲဒီးပအီမုၢ်ဖီထီၣ်သၣ်ထီၣ်ဝဲအဃိလီၤ.",
			"32": "<sup>32</sup> မ့မ့ၢ်ဘုကၠူၣ်ဒီးဘုစမ့းတဖၣ်တဟးဂီၤဘၣ်. မ့ၢ်လၢမံဝဲစဲၤခံ အဃိန့ၣ်လီၤ.",
			"33": "<sup>33</sup> တုၤနုၤတစုစီၤမိၤၡ့ဟးထီၣ်ကွံာ်လၢစီၤပၤအမဲာ်ညါဒီးလဲၤ ထီၣ်ဆူဝ့ၢ်ချၢန့ၣ်လီၤ. ဒီးယူာ်ထီၣ်အစုဆူယွၤအအိၣ်ဒီးဃ့ ကညးယွၤန့ၣ်လီၤ. လီသီၣ်, သူၣ်လီၤဒီးတၢ်စူၤလီၤဆိက တီၢ်ကွံာ်အသးခဲလၢာ်န့ၣ်လီၤ.",
			"34": "<sup>34</sup> ဒီးတုၤစီၤပၤထံၣ်တၢ်မၤအသးအံၤဒီးအဝဲမၤကဒီးတၢ်ဒဲးဘးလီၤ. အဝဲဒီးအပဒိၣ်ပပှၢ်တဖၣ်အသးကိၤဒံးဝဲဒ်လၢညါအသိးန့ၣ်လီၤ.",
			"35": "<sup>35</sup> ဒီးဒ်ယွၤစံးဆိပာ်တ့ၢ်လံခီဖျိစီၤမိၤၡ့အသိးစီၤပၤ တပျၢ်ဘၣ်ပှၤအံၣ်စရ့လးဖိဘၣ်."
		},
		"10": {
			"1": "<sup>1</sup> တုၤနုၤတစုယွၤစံးဘၣ်စီၤမိၤၡ့, “လဲၤဆူစီၤပၤအအိၣ်တက့ၢ်. အဂ့ၢ်ဒ်အံၤ, ယမၤကိၤတ့ၢ်အဝဲဒီးအပဒိၣ်ပပှၢ်တဖၣ်အသးဒ်သိးယကမၤတၢ်လီၤလးတဖၣ်အံၤလၢအကျါ,",
			"2": "<sup>2</sup> ဒီးဒ်သိးသုကတဲသုဖိသုလံၤတဖၣ်လၢယမၤပျုၢ်ပှၤအဲၤကူပတူး ဖိတဖၣ်ဒ်လဲၣ်, ဖဲယမၤတၢ်ပနီၣ်လီၤလးတဖၣ်အခါန့ၣ်လီၤ. ဒီးသုကသ့ၣ်ညါလၢယမ့ၢ်ယွၤန့ၣ်လီၤ.”",
			"3": "<sup>3</sup> လၢတၢ်န့ၣ်အဃိစီၤမိၤၡ့ဒီးစီၤအၤဟရိၣ်လဲၤဆူစီၤပၤအအိၣ် ဒီးစံးဘၣ်အီၤ, “ယွၤ, ပှၤဧ့ၤဘြံၤဖိအကစၢ်ယွၤစံးဒ်အံၤ, ဒ်သိးနသုတဆီၣ်လီၤနသးလၢယဖီလာ်တဂ့ၤဒီးနကဂ့ၢ်လိာ်ဆံးယံာ် ဒံးလဲၣ်. ပျၢ်ယပှၤဂီၢ်မုၢ်ဒ်သိးကလဲၤဘူၣ်ထီၣ်ဘါထီၣ်ယၤတက့ၢ်.",
			"4": "<sup>4</sup> နမ့ၢ်ဂ့ၢ်လိာ်ဒံးယၤဒီးခဲဂီၤကိာ်ယကဒုးဟဲထီၣ်ဒွဲၣ်ဧိၤ သကံၤဧိၤလၢနကီၢ်ပူၤလီၤ.",
			"5": "<sup>5</sup> ဒီးကအိၣ်အါဝဲတုၤဒၣ်လဲာ်ကမၤပှဲၤဟီၣ်ခိၣ်လၢာ်လၢာ်ဆ့ဆ့န့ၣ် လီၤ. အဝဲသ့ၣ်ကအီၣ်ကွံာ်တၢ်အိၣ်လီၤတဲာ်လၢသူၣ်တဖၣ်တမၤဟးဂီၤဘၣ် ဝဲ, ဒီးသ့ၣ်လၢအအိၣ်လီၤတဲာ်တဖၣ်ဒၣ်လဲာ်န့ၣ်လီၤ.",
			"6": "<sup>6</sup> ဒီးကပှဲၤလၢနနီပူၤ, လၢနခ့နပှၤတဖၣ်အဟံၣ်ဒီးကယဲၢ်နပှၤဂီၢ် မုၢ်အဟံၣ်တဖၣ်ခဲလၢာ်အပူၤန့ၣ်လီၤ. ဒီးကအၢဝဲနးန့ၢ်ဒံးနပၢ်လၢပျၢၤတဖၣ်ထံၣ်ဘၣ်တ့ၢ်ဝဲဒၣ်န့ၣ်လီၤ.” ဒီးစီၤမိၤၡ့ဃၣ်အသးဒီးဟးထီၣ်ကွံာ်လၢစီၤပၤအအိၣ်န့ၣ်လီၤ.",
			"7": "<sup>7</sup> စီၤပၤအပဒိၣ်ပပှၢ်တဖၣ်စံးဘၣ်အီၤ, “ပှၤတဂၤအံၤကမၤတံာ်တာ်ပှၤ ဆံးယံာ်လဲၣ်. ပျၢ်ကွံာ်ပှၤအံၣ်စရ့လးဖိအပိာ်ခွါတဖၣ်ဒ်သိးအကလဲၤဘူၣ်ထီၣ် ဘါထီၣ်အယွၤ, အကစၢ်ယွၤန့ၣ်တက့ၢ်. မ့ၢ်နတသ့ၣ်ညါဘၣ်လၢကီၢ်အဲၤကူပတူးအံၤဟးဂီၤကွံာ်လံန့ၣ်ဘၣ်ဧါ.”",
			"8": "<sup>8</sup> တုၤနုၤတစုပှၤဒုးဟဲက့ၤစီၤမိၤၡ့ဒီးစီၤအၤဟရိၣ်ဆူစီၤပၤအအိၣ်ဒီးစီၤပၤစံးဘၣ်အီၤ, “သုကလဲၤဘူၣ်ထီၣ်ဘါထီၣ်ဘၣ်ယွၤသုကစၢ်ယွၤလီၤ. ဘၣ်ဆၣ်မ့ၢ်မတၤတဖၣ်ကလဲၤလဲၣ်န့ၣ်မၤလီတံၢ်တက့ၢ်.”",
			"9": "<sup>9</sup> စီၤမိၤၡ့စံးဆၢဝဲဒၣ်, “ပကလဲၤဒီးပဖိဒံဖိသၣ်, ပပှၤသူၣ်က့သးပှၢ်တဖၣ်, ပဖိခွါတဖၣ်ဒီးပဖိမုၣ်တဖၣ်, ပသိ, ပမဲာ်တဲးလဲးဒီးပဂီၤဘုၣ်ဂီၤဖံးတဖၣ်န့ၣ်လီၤ. အဂ့ၢ်ဒ်အံၤပကဘၣ်မၤမူးလၢတၢ်မၤလၤကပီၤယွၤအဂီၢ်န့ၣ်လီၤ.”",
			"10": "<sup>10</sup> ဒီးစီၤပၤစံးဝဲဒၣ်, “ယဆိၣ်လီၤယသးလၢယွၤလၢယတပျဲသုလဲၤ ကိးပှၤပိာ်မုၣ်တဖၣ်ဒီးဖိဒံဖိသၣ်သ့ၣ်တဖၣ်န့ၣ်ဘၣ်. သုအိၣ်ဒီးတၢ်ကူၣ်လၢသုကပူထီၣ်တၢ်လီၤ.",
			"11": "<sup>11</sup> တသ့ဘၣ်. တၢ်န့ၣ်မ့မ့ၢ်တၢ်လၢသုအဲၣ်ဒိးမၤအဃိဒီး, ထဲပှၤပိာ်ခွါတဖၣ်ဧိၤကဘၣ်လဲၤဘူၣ်ထီၣ်ဘါထီၣ်ယွၤန့ၣ်လီၤ.” ဒီးစီၤမိၤၡ့ဒီးစီၤအၤဟရိၣ်တဖၣ်ဘၣ်တၢ်ဟီထီၣ်ကွံာ်အီၤလၢ စီၤပၤအမဲာ်ညါန့ၣ်လီၤ.",
			"12": "<sup>12</sup> တုၤနုၤတစု, ယွၤစံးဘၣ်စီၤမိၤၡ့, “ယူာ်ထီၣ်နစုလၢကီၢ် အဲၤကူပတူးအဖီခိၣ်ဒ်သိးဒွဲၣ်တဖၣ်ကဟဲလီၤအဂီၢ်န့ၣ်တက့ၢ်. အဝဲသ့ၣ်ကဟဲလီၤဒီးအီၣ်ကွံာ်ကယဲၢ်တၢ်လၢအမဲထီၣ်ခဲလၢာ်ဒီး ကယဲၢ်တၢ်လၢသူၣ်တမၤဟးဂီၤဒီးအိၣ်လီၤတဲာ်တ့ၢ်တဖၣ်န့ၣ်လီၤ.”",
			"13": "<sup>13</sup> မၤသးဒ်န့ၣ်ဒီးစီၤမိၤၡ့ယူာ်ထီၣ်အနီၣ်ထိးဘိဒီးယွၤဒုးဟဲ ကလံၤလၢမုၢ်ထီၣ်လၢအအူတၢ်လၢကီၢ်န့ၣ်အဖီခိၣ်သ့တနံၤကျၢၤ ဒီးသီတနၤကျၢၤန့ၣ်လီၤ. တုၤမုၢ်ဆ့ၣ်ထီၣ်ဒီးကလံၤလၢမုၢ်ထီၣ်ဟဲစိာ်ဃုာ်ဒွဲၣ်ဧိၤသကံၤ ဧိၤန့ၣ်လီၤ.",
			"14": "<sup>14</sup> အဝဲသ့ၣ်ဟဲဝဲအါဖုအါဂီၢ်ဒီးစီၢ်လီၤလၢကီၢ်အဲၤကူပတူးဒီ ဘ့ၣ်ညါန့ၣ်လီၤ. တၢ်န့ၣ်မ့ၢ်ဒွဲၣ်ဧိၤသကံၤဧိၤအဖုအဂီၢ်အဒိၣ်ကတၢၢ်လၢတၢ်တထံၣ် ဘၣ်တ့ၢ်အီၤနီတစုမ့ၢ်ဂ့ၤ, တဘၣ်တၢ်ထံၣ်ကဒီးအီၤနီတစုလၢၤမ့ၢ်ဂ့ၤဘၣ်န့ၣ်လီၤ.",
			"15": "<sup>15</sup> အဝဲသ့ၣ်လုၣ်ဘၢကွံာ်ဟီၣ်ခိၣ်တုၤဒၣ်လဲာ်ဟီၣ်ခိၣ်ထီၣ်သူလၢအဃိ န့ၣ်လီၤ. အဝဲသ့ၣ်အီၣ်ကွံာ်ကယဲၢ်တၢ်အိၣ်လီၤတဲာ်တဖၣ်လၢသူၣ် တမၤဟးဂီၤအီၤ, ဃုာ်ဒီးသ့ၣ်သၣ်ခဲလၢာ်လၢသ့ၣ်တဖၣ်အလိၤန့ၣ်လီၤ. ဒီးတၢ်အဟ့အလါတအိၣ်တ့ၢ်ဘၣ်နီတမံၤလၢသ့ၣ်ဧိၤဝၣ်ဧိၤမ့ၢ်ဂ့ၤ, တၢ်မုၢ်တၢ်ဘိမ့ၢ်ဂ့ၤလၢကီၢ်အဲၤကူပတူးဒီကီၢ်ညါအပူၤဘၣ်.",
			"16": "<sup>16</sup> ဒီးစီၤပၤကိးန့ၢ်စီၤမိၤၡ့ဒီးစီၤအၤဟရိၣ်ချ့ချ့ကလဲာ်ဒီးစံးဝဲဒၣ်, “ယမၤဒဲးဘးဘၣ်ယွၤ, သုကစၢ်ယွၤ, ဒီးသုဝဲသ့ၣ်လံ.",
			"17": "<sup>17</sup> ဒီးခဲကနံၣ်အံၤပျၢ်လၢ်ယတၢ်ဒဲးဘးအအံၤတစုဒီးဃ့ကညးယွၤ, သုကစၢ်ယွၤဒ်သိးကဟံးထီၣ်ကွံာ်တၢ်စံၣ်ညီၣ်လၢအမၤသံတၢ်သ့ အံၤလၢယၤတက့ၢ်.”",
			"18": "<sup>18</sup> စီၤမိၤၡ့ဟးထီၣ်ကွံာ်လၢစီၤပၤအမဲာ်ညါဒီးဃ့ကညးတၢ်ဆူ ယွၤအအိၣ်န့ၣ်လီၤ.",
			"19": "<sup>19</sup> ဒီးယွၤလဲလိာ်ကွံာ်ကလံၤလၢမုၢ်ထီၣ်ဆူကလံၤအဆူၣ်လၢမုၢ်နုာ်, ဒီးစိာ်ကွံာ်ဒွဲၣ်ဧိၤသကံၤဧိၤတဖၣ်ဒီးအူကွံာ်အီၤတုၤအတုၤဆူ ပီၣ်လဲၣ်ဂီၤန့ၣ်လီၤ. ဒီးဒွဲၣ်ဧိၤသကံၤဧိၤတအိၣ်တ့ၢ်ဝဲနီ တဘ့ၣ်လၢကီၢ်အဲၤကူပတူးန့ၣ်ဘၣ်.",
			"20": "<sup>20</sup> ဘၣ်ဆၣ်ယွၤမၤကိၤထီၣ်ကီၢ်အဲၤကူပတူးအစီၤပၤအသး, ဒီးတပျဲလဲၤဘၣ်ပှၤအံၣ်စးရ့လးဖိအတၢ်ဘၣ်.",
			"21": "<sup>21</sup> ဒီးယွၤစံးဘၣ်စီၤမိၤၡ့, “ယူာ်ထီၣ်နစုဆူမူခိၣ်ဒီးတၢ် ခံးသူကလီၤဘၣ်ကီၢ်အဲၤကူပတူး, တုၤဒၣ်လဲာ်ပှၤကကလၢာ်ဘၣ်အီၤကသ့ဝဲလီၤ.”",
			"22": "<sup>22</sup> မၤသးဒ်န့ၣ်ဒီးစီၤမိၤၡ့ယူာ်ထီၣ်အစုဆူမူခိၣ်, ဒီးတၢ်ခံးသူလီၤလၢကီၢ်အဲၤကူပတူးဒီဘ့ၣ်ညါသၢသီန့ၣ် လီၤ.",
			"23": "<sup>23</sup> ဒီးပှၤအဲၤကူပတူးဖိတဖၣ်ထံၣ်လိာ်အသးတဂၤဒီးတဂၤတသ့ဘၣ်. ဒီးအကတီၢ်ဖဲန့ၣ်ပှၤတဟးထီၣ်ဘၣ်လၢအဟံၣ်ပူၤနီတဂၤဘၣ်. မ့မ့ၢ်ပှၤအံၣ်စရ့လးဖိတဖၣ်အိၣ်ဒီးတၢ်ကပီၤလၢအအိၣ်ဝဲဆိး ဝဲအလီၢ်န့ၣ်လီၤ.",
			"24": "<sup>24</sup> စီၤပၤကိးန့ၢ်စီၤမိၤၡ့ဒီးစံးဝဲဒၣ်, “လဲၤဘူၣ်ထီၣ်ဘါထီၣ်သု ယွၤတက့ၢ်. သုပှၤပိာ်မုၣ်ပိာ်မၢၤဒီးသုဖိဒံဖိသၣ်ဒၣ်လဲာ် မ်အကလဲၤဃုာ်ဒီးသုတက့ၢ်. ဘၣ်ဆၣ်သုသိ, သုမဲာ်တဲးလဲး, ဒီးသုဂီၤဘုၣ်ဂီၤဖံးတဖၣ်မ်အကအိၣ်လီၤတဲာ်ဖဲအံၤတက့ၢ်.”",
			"25": "<sup>25</sup> စီၤမိၤၡ့စံးဆၢဝဲဒၣ်, “နကဘၣ်ဟ့ၣ်လီၤပှၤလၢဆၣ်ဖိကီၢ်ဖိ တဖၣ်လၢတၢ်လုၢ်တၢ်ပာ်ဒီးတၢ်လုၢ်မ့ၣ်အူအဂီၢ်, ဒ်သိးပကလုၢ်ထီၣ်အီၤဆူယွၤ, ပကစၢ်ယွၤအအိၣ်န့ၣ်လီၤ.",
			"26": "<sup>26</sup> ပပာ်တ့ၢ်အီၤတသ့ဘၣ်. ပကဘၣ်လဲၤစိာ်ပဆၣ်ဖိကီၢ်ဖိတဖၣ်ဃုာ်ဒီး ပှၤလီၤ. တဘၣ်အိၣ်လီၤတဲာ်တ့ၢ်နီတဒုဘၣ်. ဆၣ်ဖိကီၢ်ဖိတဖၣ်လၢပကလုၢ်ထီၣ်ယွၤ, ပကစၢ်ယွၤအဂီၢ်န့ၣ်, ပကဘၣ်ဃုထၢအီၤလၢပကစၢ်ဒၣ်ပဝဲန့ၣ်လီၤ. ဒီးတချုးဒံးဘၣ်လၢပတုၤဃီၤဖဲန့ၣ်န့ၣ်, ပကဘၣ်လုၢ်ထီၣ်ပာ်ထီၣ် ဆၣ်ဖိကီၢ်ဖိမတၤဆူယွၤအအိၣ်န့ၣ်ပသ့ၣ်ညါတသ့ဒံးဘၣ်.”",
			"27": "<sup>27</sup> ယွၤမၤကိၤထီၣ်စီၤပၤအသး, ဒီးတပျၢ်ဘၣ်အဝဲသ့ၣ်လၢကဟးထီၣ်ဘၣ်.",
			"28": "<sup>28</sup> ဒီးစီၤပၤစံးဘၣ်စီၤမိၤၡ့, “ဟးထီၣ်ကွံာ်လၢယမဲာ်ညါတက့ၢ်. မ်ယသုတထံၣ်ကဒီးလၢၤနၤတဂ့ၤ. မုၢ်တနံၤလၢယထံၣ်နၤန့ၣ်, နကသံလီၤ.”",
			"29": "<sup>29</sup> စီၤမိၤၡ့စံးဆၢအီၤ, “ဒ်နစံးတ့ၢ်နဲအသိးနတထံၣ်ဘၣ်ယၤနီတစုလၢၤဘၣ်.”"
		},
		"11": {
			"1": "<sup>1</sup> ဒီးယွၤစံးဘၣ်စီၤမိၤၡ့ဒီးစံးဝဲဒၣ်, “ယကဒုးဘၣ်ဒံးကီၢ် အဲၤကူပတူးအစီၤပၤဒီးအပှၤဂီၢ်မုၢ်လၢတၢ်နးတၢ်ဖှီၣ်တမံၤဒံးလီၤ. အဝဲန့ၣ်ဝံၤအလီၢ်ခံအဝဲကပျၢ်သုလီၤ. သပှၢ်ကတၢၢ်အဝဲကဟီ ထီၣ်ကွံာ်သုခဲလၢာ်ဖဲအံၤလီၤ.",
			"2": "<sup>2</sup> ဒီးခဲကနံၣ်အံၤကတိၤတၢ်ဒီးအံၣ်စရ့လးအပှၤဂီၢ်မုၢ်, ဒီးတဲဘၣ်အဝဲသ့ၣ်ခဲလၢာ်လၢကဃ့ပှၤလၢအဃၢၤလၢထူ အတၢ်ကယၢကယဲဒီးစ့အတၢ်ကယၢကယဲတဖၣ်န့ၣ်တက့ၢ်.”",
			"3": "<sup>3</sup> ယွၤမၤဒ်သိးပှၤအဲၤကူပတူးဖိတဖၣ်ကပာ်ကဲပှၤအံၣ်စရ့လးဖိ တဖၣ်အဂီၢ်န့ၣ်လီၤ. ပဒိၣ်ပပှၢ်တဖၣ်ဒီးကယဲၢ်ပှၤဂီၢ်မုၢ်ခဲလၢာ်ပာ် စီၤမိၤၡ့ဒ်ပှၤဖးဒိၣ်တဂၤနီၢ်နီၢ်အသိးန့ၣ်လီၤ.",
			"4": "<sup>4</sup> တုၤနုၤတစုစီၤမိၤၡ့စံးဘၣ်စီၤပၤ, “ယွၤစံးဝဲဒ်အံၤ, လၢမုၢ်နၤဖးဖီမုၢ်ဃၣ်ဃၣ်န့ၣ်ယကလဲၤခီဂာ်တၢ်လၢကီၢ် အဲၤကူပတူးအပူၤ,",
			"5": "<sup>5</sup> ဒီးကယဲၢ်ဖိခွါဝဲၢ်ကိလၢကီၢ်အဲၤကူပတူးအပူၤကသံဝဲ, စးထီၣ်လၢစီၤပၤအဖိခွါဝဲၢ်ကိလၢအကထီၣ်က့ၤစီၤပၤအလီၢ်, တုၤလီၤလၢကုၢ်ပိာ်မုၣ်လၢအဂံာ်ဘုအဖိခွါဝဲၢ်ကိ, ဒီးဆၣ်ဖိကီၢ်ဖိအဖိဝဲၢ်ကိခဲလၢာ်ဒၣ်လဲာ်န့ၣ်လီၤ.",
			"6": "<sup>6</sup> ဒီးတၢ်ဟီၣ်တၢ်ယၢၤဖးဒိၣ်ကအိၣ်လၢကီၢ်အဲၤကူပတူးဒီဘ့ၣ်ညါ အပူၤလီၤ. တၢ်ဒ်န့ၣ်အသိးအံၤတအိၣ်တ့ၢ်နီတဘျီဒီးတအိၣ်လၢၤနီ တဘျီလၢၤဘၣ်.",
			"7": "<sup>7</sup> ဘၣ်ဆၣ်ထွံၣ်တဒုဒၣ်လဲာ်တမ့ၢ်ကမီၤပှၤအံၣ်စရ့လးဖိမ့ၢ်ဂ့ၤ, အဆၣ်ဖိကီၢ်ဖိမ့ၢ်ဂ့ၤန့ၣ်ဘၣ်. အန့ၣ်တစုသုကသ့ၣ်ညါလၢယၤ, ယွၤအံၤယမၤလီၤဆီပှၤအဲၤကူပတူးဖိဒီးပှၤအံၣ်စရ့လးဖိ န့ၣ်လီၤ.”",
			"8": "<sup>8</sup> စီၤမိၤၡ့မၤကတၢၢ်အတၢ်ကတိၤစံးဝဲဒၣ်, “နပဒိၣ်ပပှၢ်ခဲလၢာ် ကဟဲဆူယအိၣ်ဒီးတီၤလီၤလၢယမဲာ်ညါဒီးအဝဲသ့ၣ်ကဃ့ကညး ယၤဒ်သိးယကဟးထီၣ်ကွံာ်ဒီးယပှၤဂီၢ်မုၢ်ခဲလၢာ်န့ၣ်လီၤ. ဒီးတၢ်န့ၣ်အလီၢ်ခံယကဟးထီၣ်ကွံာ်န့ၣ်လီၤ.” အန့ၣ်ဝံၤဒီးစီၤမိၤၡ့ဟးထီၣ်လၢစီၤပၤအအိၣ်လၢတၢ်သးထီၣ် အပူၤန့ၣ်လီၤ.",
			"9": "<sup>9</sup> ဒီးယွၤစံးဘၣ်စီၤမိၤၡ့, “စီၤပၤကဂ့ၢ်လိာ်ထွဲဒံးလၢကဒိ ကနၣ်သု, ဒ်သိးယကမၤအါထီၣ်တၢ်လီၤလးလၢကီၢ်အဲၤကူပတူးအပူၤန့ၣ်လီၤ.”",
			"10": "<sup>10</sup> စီၤမိၤၡ့ဒီးစီၤအၤဟရိၣ်မၤတၢ်လီၤလးခဲလၢာ်တဖၣ်န့ၣ်လၢ စီၤပၤအမဲာ်ညါ, ဘၣ်ဆၣ်ဒီးယွၤမၤကိၤထီၣ်စီၤပၤအသးဒီး တပျၢ်ကွံာ်ဘၣ်ပှၤအံၣ်စရ့လးဖိလၢအကီၢ်ဘၣ်လီၤ."
		},
		"12": {
			"1": "<sup>1</sup> ယွၤကတိၤတၢ်ဒီးစီၤမိၤၡ့ဒီးစီၤအၤဟရိၣ်လၢကီၢ်အဲၤကူပတူးအပူၤ, စံးဝဲ",
			"2": "<sup>2</sup> “လါတလါအံၤလၢသုဂီၢ်ကဘၣ်မ့ၢ်လါအခီၣ်ထံးကတၢၢ်တလါလၢတနံၣ် ဘၣ်တနံၣ်အဂီၢ်န့ၣ်လီၤ.",
			"3": "<sup>3</sup> ဟ့ၣ်လီၤတၢ်သိၣ်တၢ်သီတဖၣ်အံၤလၢပှၤအံၣ်စရ့လးဖိအဒူၣ်ဖိ ထၢဖိခဲလၢာ်အဂီၢ်န့ၣ်တက့ၢ်. လါထီၣ်အသီတဆံအနံၤလၢလါတဘ့ၣ်အံၤအပူၤန့ၣ်, ပှၤတဂၤဘၣ်တဂၤကဘၣ်ဃုထၢသိဖိတဒုမ့တမ့ၢ်မဲာ်တဲးလဲးအစၢ်ဖိ တဒုလၢအဟံၣ်ဖိဃီဖိအဂီၢ်န့ၣ်လီၤ.",
			"4": "<sup>4</sup> အဟံၣ်ဖိဃီဖိမ့ၢ်စှၤကဲာ်ဆိးလၢကအီၣ်ဆၣ်ဖိကီၢ်ဖိဒီဒုညါန့ၣ်ဒီး, မ်အဝဲဒၣ်ဒီးအပှၤလၢအအိၣ်ဘူးဒီးအဟံၣ်န့ၣ်ကနီၤလိာ်သကိးအသး ဒ်ပှၤအနီၣ်ဂံၢ်အိၣ်ဝဲအသိးဒီးအီၣ်ဝဲကလၢာ်န့ၣ်တက့ၢ်.",
			"5": "<sup>5</sup> သုဃုထၢသိတဒုမ့တမ့ၢ်မဲာ်တဲးလဲးတဒုသ့ဝဲလီၤ. ဘၣ်ဆၣ်ဒီးကဘၣ်မ့ၢ်အဖါတဒုလၢအသးအိၣ်တနံၣ်ဒီးတအိၣ်ဘၣ်ဒီးတၢ် လီၤတူာ်လီၤကာ်နီတမံၤဘၣ်န့ၣ်လီၤ.",
			"6": "<sup>6</sup> ဒီးလၢလါတလါအံၤတဆံလွံၢ်နံၤတနံၤဟါခီန့ၣ်ကီၢ်အံၣ်စရ့လး အကမျၢၢ်အဟံၣ်ဖိဃီဖိကိးဒူၣ်ဒဲးကဘၣ်မၤသံဆၣ်ဖိကီၢ်ဖိတဖၣ် န့ၣ်လီၤ.",
			"7": "<sup>7</sup> ပှၤဂီၢ်မုၢ်ကဘၣ်ဟံးန့ၢ်တၢ်သွံၣ်တနီၤဒီးထွါအီၤလၢတြဲၤအထူၣ် တဖၣ်အလိၤဒီးလၢတြဲၤတဖၣ်အခိၣ်ထိးဖဲဟံၣ်လၢဆၣ်ဖိကီၢ်ဖိတဖၣ် ကဘၣ်တၢ်အီၣ်အီၤန့ၣ်လီၤ.",
			"8": "<sup>8</sup> ဒီးလၢမုၢ်နၤအဝဲန့ၣ်တၢ်ဖံးတၢ်ညၣ်ကဘၣ်တၢ်ကၣ်မံအီၤဒီးအီၣ် အီၤဃုာ်ဒီးကိၣ်လၢတအိၣ်ဘၣ်ဒီးကိၣ်မံၣ်ဒီးတၢ်ဒီးတၢ်လၣ်အခၣ်န့ၣ်လီၤ.",
			"9": "<sup>9</sup> အီၣ်သံကစဲာ်အီၤမ့တမ့ၢ်ချီအီၣ်အီၤတစဲးတဂ့ၤ. မ့မ့ၢ်ကၣ်မံအီၤလၢမ့ၣ်အူဒီဒုဃုာ်ဒီးအခိၣ်, အခီၣ်ဒီးတၢ်အိၣ်လၢအလဲပူၤတဖၣ်န့ၣ်တက့ၢ်.",
			"10": "<sup>10</sup> သုတပာ်လီၤတဲာ်တၢ်နီတမံၤတုၤမုၢ်ဆ့ၣ်ထီၣ်န့ၣ်တဂ့ၤ. မ့ၢ်အိၣ်လီၤတဲာ်တ့ၢ်တမံၤမံၤန့ၣ်ဒီးကဘၣ်တၢ်ဆူးကဲၤထီၣ်ကွံာ်အီၤန့ၣ်လီၤ.",
			"11": "<sup>11</sup> သုကဘၣ်အီၣ်အီၤချ့ချ့လီၤ. အဂ့ၢ်ဒ်အံၤ, သုကဘၣ်ကတဲာ်ကတီၤသုသးလၢတၢ်လဲၤတၢ်က့ၤအဂီၢ်, အိၣ်ဒီးသုခီၣ်ဖံးတဖၣ်လၢသုခီၣ်အလိၤဒီးသုနီၣ်က့အိၣ်လၢ သုစုပူၤန့ၣ်လီၤ. အအံၤမ့ၢ်ဘူၣ်လဲၤကပာ်လၢတၢ်မၤလၤကပီၤယၤယွၤအဂီၢ်န့ၣ်လီၤ.",
			"12": "<sup>12</sup> လၢမုၢ်နၤအဝဲန့ၣ်ယကလဲၤခီဂာ်ကီၢ်အဲၤကူပတူးဒီးမၤသံကွံာ် ကယဲၢ်တၢ်အဝဲၢ်ကိအပိာ်ခွါမ့တမ့ၢ်အဖါလၢကီၢ်အဲၤကူပတူးအပူၤ လၢပှၤကညီတုၤလၢဆၣ်ဖိကီၢ်ဖိဒီးစံၣ်ညီၣ်ကီၢ်အဲၤကူပတူး အကစၢ်ခဲလၢာ်န့ၣ်လီၤ. ယဲဒၣ်အံၤယမ့ၢ်ယွၤလီၤ.",
			"13": "<sup>13</sup> တၢ်သွံၣ်လၢတြဲၤအထူၣ်တဖၣ်အလိၤန့ၣ်ကမ့ၢ်တၢ်ပနီၣ်တမံၤလၢဟံၣ် လၢသုအိၣ်လၢအပူၤအဂီၢ်န့ၣ်လီၤ. တုၤယထံၣ်တၢ်သွံၣ်န့ၣ်ဒီးယကလဲၤကပာ်ကွံာ်သု, ဒီးတုၤယစံၣ်ညီၣ်ပှၤအဲၤကူပတူးဖိတဖၣ်န့ၣ်ဒီးယတမၤဆါသုဘၣ်န့ၣ်လီၤ.",
			"14": "<sup>14</sup> သုကဘၣ်မၤလၤကပီၤမုၢ်နံၤအံၤဒ်တၢ်ဘူၣ်တၢ်ဘါအဘူၣ်တဘူၣ်ဒ်သိး ကဒုးသ့ၣ်နီၣ်ထီၣ်က့ၤသုတၢ်လၢယၤ, ယွၤမၤတ့ၢ်အီၤန့ၣ်လီၤ. မၤလၤကပီၤအီၤလၢဆၢကတီၢ်လၢအကဟဲထီဘိတက့ၢ်.”",
			"15": "<sup>15</sup> ဒီးယွၤစံးဝဲဒၣ်, “လၢနွံသီအတီၢ်ပူၤန့ၣ်သုတဘၣ်အီၣ်ကိၣ် လၢအဘၣ်တၢ်မၤအီၤလၢကိၣ်မံၣ်နီတမံၤဘၣ်. အီၣ်ထဲကိၣ်လၢတအိၣ်ဘၣ်ဒီးကိၣ်မံၣ်န့ၣ်တက့ၢ်. လၢအခီၣ်ထံးတသီန့ၣ်သုကဘၣ်စူးကွံာ်ကိၣ်မံၣ်ခဲလၢာ် လၢသုဟံၣ်အပူၤတဖၣ်န့ၣ်လီၤ. အဂ့ၢ်ဒ်အံၤ, ပှၤတဂၤလၢ်လၢ်မ့ၢ်အီၣ်ဘၣ်ကိၣ်လၢတၢ်မၤအီၤလၢကိၣ် မံၣ်, လၢနွံသီအတီၢ်ပူၤန့ၣ်ကဘၣ်တၢ်ညိကွံာ်အီၤလၢယပှၤဂီၢ်မုၢ် အကျါန့ၣ်လီၤ.",
			"16": "<sup>16</sup> ဒီးလၢအခီၣ်ထံးတသီဒီးနွံသီတသီန့ၣ်သုကဘၣ်ပာ်ဖှိၣ်ထီၣ်သု သးလၢတၢ်ဘူၣ်ထီၣ်ဘါထီၣ်အဂီၢ်လီၤ. လၢမုၢ်နံၤတဖၣ်န့ၣ်အတီၢ်ပူၤသုတဘၣ်မၤတၢ်နီတမံၤဘၣ်. ဘၣ်ဆၣ်ဒီးသုကတဲာ်ကတီၤတၢ်အီၣ်တၢ်အီသ့ဝဲလီၤ.",
			"17": "<sup>17</sup> တိၢ်န့ၢ်ဘူၣ်ကိၣ်တအိၣ်ဘၣ်ဒီးကိၣ်မံၣ်အံၤန့ၣ်တက့ၢ်. အဂ့ၢ်ဒ်အံၤ, လၢမုၢ်နံၤအဝဲအံၤန့ၣ်ယဒုးဟးထီၣ်ကွံာ်သု ဒူၣ်တဖၣ်လၢကီၢ်အဲၤကူပတူးအပူၤလီၤ. သုကဘၣ်တိၢ်န့ၢ်မုၢ်တနံၤအံၤဒ်ဘူၣ်ဖးဒိၣ်တဘူၣ်အသိးအစိၤစိၤ အဃၣ်ဃၣ်န့ၣ်လီၤ.",
			"18": "<sup>18</sup> စးထီၣ်လၢလါအခီၣ်ထံးတလါတဆံလွံၢ်သီဟါတုၤဃီၤလၢခံဆံ တသီဟါန့ၣ်သုတဘၣ်အီၣ်ကိၣ်တခါလၢ်လၢ်လၢအဘၣ်တၢ်မၤအီၤဒီးကိၣ် မံၣ်န့ၣ်ဘၣ်.",
			"19": "<sup>19</sup> လၢနွံသီအတီၢ်ပူၤန့ၣ်ကိၣ်မံၣ်တဘၣ်အိၣ်လၢသုဟံၣ်တဖၣ်အပူၤ ဘၣ်. အဂ့ၢ်ဒ်အံၤ, ပှၤတဂၤလၢ်လၢ်လၢအအိၣ်ဖျဲၣ်ထီၣ်လၢကီၢ်ပူၤမ့ၢ် ဂ့ၤ, လၢတခီဘီမုၢ်ပူၤမ့ၢ်ဂ့ၤ, မ့ၢ်အီၣ်ကိၣ်လၢအဘၣ်တၢ်မၤအီလၢ ကိၣ်မံၣ်ဒီးအဝဲကဘၣ်တၢ်ညိကွံာ်အီၤလၢယပှၤကလုာ်အကျါန့ၣ်လီၤ.",
			"20": "<sup>20</sup> တၢ်အိၣ်ဒီးကိၣ်မံၣ်န့ၣ်သုတဘၣ်အီၣ်နီတမံၤဘၣ်. သုဘၣ်အီၣ်ကိၣ်တအိၣ်ဒီးကိၣ်မံၣ်, ဖဲသုအိၣ်သုဆိးအလီၢ်ကိး ပူၤဒဲးလီၤ.”",
			"21": "<sup>21</sup> ဒီးစီၤမိၤၡ့ကိးန့ၢ်ကီၢ်အံၣ်စရ့လးဖိအခိၣ်အနၢ်ခဲလၢာ်ဒီး စံးဘၣ်အဝဲသ့ၣ်, “သုဝဲတဂၤဘၣ်တဂၤသုကဘၣ်ဃုထၢထီၣ်သိဖိတဒုမ့တမ့ၢ်မဲာ် တဲးလဲးဖိတဒု, ဒီးမၤသံအီၤဒ်သိးသုဒူၣ်ဖိထၢဖိတဖၣ်မၤဘူၣ်လဲၤ ကပာ်ကသ့အဂီၢ်န့ၣ်တက့ၢ်.",
			"22": "<sup>22</sup> ဒီးဟံးန့ၢ်ကဖျီၣ်အ့စိးတကဒိၣ်ဒီးဘျၢလီၤအီၤလၢသလၢအိၣ် ဒီးဆၣ်ဖိကီၢ်ဖိအသွံၣ်အပူၤဒီးထွါတၢ်သွံၣ်န့ၣ်လၢတြဲၤအထူၣ် တဖၣ်အလိၤဒီးကျိၤအိၣ်လၢသုဟံၣ်အတြဲၤဖီခိၣ်တက့ၢ်. တချုးလၢမုၢ်ဆ့ၣ်ထီၣ်ဒံးဘၣ်န့ၣ်ပှၤလၢသုကျါတဘၣ်ဟးထီၣ်လၢ ဟံၣ်နီတဂၤဘၣ်.",
			"23": "<sup>23</sup> ဖဲယွၤလဲၤခီဂာ်ကီၢ်အဲၤကူပတူးဒ်သိးကမၤသံပှၤအဲၤကူပတူး ဖိတဖၣ်အခါန့ၣ်ကထံၣ်ဝဲတၢ်သွံၣ်အိၣ်လၢကျိၤတဖၣ်အလိၤဒီးတြဲၤ အထူၣ်တဖၣ်အလိၤဒီးတပျဲဘၣ်အတၢ်သံ အကလူးနုာ်လီၤဆူသုဟံၣ်တဖၣ်အပူၤဒီးမၤသံသုဘၣ်န့ၣ်လီၤ.",
			"24": "<sup>24</sup> သုဝဲဒီးသုဖိသုလံၤတဖၣ်ကဘၣ်တိၢ်န့ၢ်တၢ်သိၣ်တၢ်ဘျၢတဖၣ်အံၤ လီၤထူလီၤယိာ်လီၤ.",
			"25": "<sup>25</sup> ဖဲသုလဲၤနုာ်ဆူကီၢ်တဘ့ၣ်လၢယွၤအၢၣ်လီၤတ့ၢ်လၢကဟ့ၣ်သုဒီး, သုကဘၣ်မၤတၢ်အလုၢ်အလၢ်အံၤန့ၣ်လီၤ.",
			"26": "<sup>26</sup> ဖဲသုဖိသုလံၤတဖၣ်သံကွၢ်သုလၢတၢ်အလုၢ်အလၢ်အံၤအခီ ပညီမ့ၢ်ဒ်လဲၣ်န့ၣ်,",
			"27": "<sup>27</sup> သုကဘၣ်စံးဆၢလၢအအံၤမ့ၢ်တၢ်လုၢ်တၢ်ပာ်ဘၣ်ဃးဘူၣ်လဲၤကပာ်လၢ တၢ်ကမၤလၤကပီၤယွၤအဂီၢ်န့ၣ်လီၤ. အဂ့ၢ်ဒ်အံၤ, ယွၤလဲၤကပာ်ကွံာ်ပှၤအံၣ်စရ့လးဖိတဖၣ်အဟံၣ်လၢ ကီၢ်အဲၤကူပတူးအပူၤန့ၣ်လီၤ. အဝဲမၤသံကွံာ်ပှၤအဲၤကူပတူးဖိတဖၣ်ဒီးပျၢ်ဖျဲးပှၤန့ၣ်လီၤ.” ဒီးပှၤအံၣ်စရ့လးဖိတဖၣ်တီၤလီၤဒီးဘူၣ်ထီၣ်ဘါထီၣ်ယွၤလီၤ.",
			"28": "<sup>28</sup> အန့ၣ်ဒီးပှၤအံၣ်စရ့လးဖိတဖၣ်လဲၤဒီးမၤဝဲဒ်ယွၤမၤလိာ်စီၤမိၤၡ့ဒီးစီၤအၤဟရိၣ်အသိးန့ၣ်လီၤ.",
			"29": "<sup>29</sup> လၢဖးဖီမုၢ်န့ၣ်ယွၤမၤသံကွံာ်ကယဲၢ်ဖိခွါဝဲၢ်ကိတဖၣ်လၢ ကီၢ်အဲၤကူပတူးအပူၤ, စးထီၣ်လၢစီၤပၤအဖိခွါလၢအကထီၣ်က့ၤနီ, တုၤလၢပှၤဘၣ်တၢ်စၢဃာ်လၢဃိာ်ပူၤတဖၣ်အဖိဝဲၢ်ကိန့ၣ်လီၤ. ကယဲၢ်ဆၣ်ဖိကီၢ်ဖိအဖိဝဲၢ်ကိတဖၣ်စ့ၢ်ကီးဘၣ်တၢ်မၤသံ အီၤန့ၣ်လီၤ.",
			"30": "<sup>30</sup> လၢမုၢ်နၤအဝဲန့ၣ်, စီၤပၤ, အဝဲအခ့အပှၤတဖၣ်ဒီးကယဲၢ်ပှၤအဲၤကူပတူးဖိခဲလၢာ်ဖုးပၢၢ်ထီၣ်ဝဲဒၣ်လီၤ. ဒီးတၢ်ဟီၣ်ကိးပသူဖးဒိၣ်အိၣ်ထီၣ်ဝဲဒၣ်လၢကီၢ်အဲၤကူပတူး ဒီဘ့ၣ်ညါအပူၤမ့ၢ်လၢဖိဝဲၢ်ကိတဖၣ်သံဝဲဒၣ်လၢဟံၣ်ကိးဖျၢၣ် ဒဲးအပူၤအဃိန့ၣ်လီၤ.",
			"31": "<sup>31</sup> ဒီးလၢမုၢ်တနၤဃီန့ၣ်စီၤပၤမၢပှၤလဲၤကိးန့ၢ်အီၤစီၤမိၤၡ့ဒီးစီၤအၤဟရိၣ်ဒီးစံးဝဲဒၣ်, “သုဝဲဒီးသုပှၤအံၣ်စရ့လးဖိခဲလၢာ် ဟးထီၣ်ကွံာ်တက့ၢ်. ပာ်တ့ၢ်ယထံယကီၢ်, လဲၤဒီးဘူၣ်ထီၣ်ဘါထီၣ်ယွၤ ဒ်သုဃ့တ့ၢ်လံအသိးန့ၣ်တက့ၢ်.",
			"32": "<sup>32</sup> ဟံးန့ၢ်သုသိတဖၣ်, မဲာ်တဲးလဲးတဖၣ်ဒီးဂီၤဖံးတဖၣ်ဒီးဟးထီၣ်ကွံာ်တက့ၢ်. ဒီးဃ့ဘါထုကဖၣ်န့ၢ်စ့ၢ်ကီးလၢယတၢ်ဆိၣ်ဂ့ၤတမံၤအဂီၢ်တက့ၢ်.”",
			"33": "<sup>33</sup> ပှၤအဲၤကူပတူးဖိတဖၣ်မၢကီၢ်အံၣ်စရ့လးအပှၤဂီၢ်မုၢ်လၢကမၤ ချ့ချ့ဒီးဟးထီၣ်ကွံာ်လၢထံကီၢ်အပူၤန့ၣ်လီၤ. အဝဲသ့ၣ်စံးဝဲဒၣ်, “သုမ့ၢ်တဟးထီၣ်ဘၣ်ဒီးပဝဲခဲလၢာ်ပကသံ ကွံာ်လီၤ.”",
			"34": "<sup>34</sup> မၤသးဒ်န့ၣ်ဒီး, ပှၤဂီၢ်မုၢ်မၤပှဲၤအသပၢၤဘံၣ်သလၣ်တဖၣ်လၢကိၣ် ကမူၣ်ဃါဃုာ်အသးဒီးထံလၢတအိၣ်ဘၣ်ဒီးကိၣ်မံၣ်, ဘိၣ်ထီၣ်အီၤလၢတၢ်ကံးယာ်ဒီးယိးထီၣ်အီၤလၢအဖံဘၣ်ခိၣ်အလိၤ န့ၣ်လီၤ.",
			"35": "<sup>35</sup> ပှၤအံၣ်စရ့လးဖိတဖၣ်မၤဝဲဒ်စီၤမိၤၡ့စံးဘၣ်တ့ၢ်အီၤအသိး, ဒီးဃ့ဝဲပှၤအဲၤကူပတူးဖိတဖၣ်လၢအတၢ်ကယၢကယဲထူဒီးစ့တဖၣ် ဒီးတၢ်ကူတၢ်သိးတဖၣ်န့ၣ်လီၤ.",
			"36": "<sup>36</sup> ဒီးယွၤမၤဝဲဒ်သိးပှၤအဲၤကူပတူးဖိတဖၣ်ကပာ်ကဲပှၤဂီၢ်မုၢ် ဒီးဟ့ၣ်တၢ်လၢအဝဲသ့ၣ်ဃ့ဝဲတဖၣ်န့ၣ်လီၤ. လၢကျဲဒ်အံၤန့ၣ်, ပှၤအံၣ်စရ့လးဖိတဖၣ်ဟံးန့ၢ်ကွံာ်ပှၤအဲၤကူပတူးဖိတဖၣ် အတၢ်ထူးတၢ်တီၤန့ၣ်လီၤ.",
			"37": "<sup>37</sup> ပှၤအံၣ်စရ့လးဖိတဖၣ်ဟးထီၣ်ဝဲလၢအခီၣ်စးထီၣ်လၢဝ့ၢ်ရၤမစ့ တုၤဆူဝ့ၢ်စူးကိၤသးန့ၣ်လီၤ. ပှၤပိာ်ခွါအိၣ်ဝဲဒၣ်အဂၤဃုကလီၢ်ဃၣ် ဃၣ်ဒီးပိာ်မုၣ်တဖၣ်ဒီးဖိသၣ်တဖၣ်တဘၣ်တၢ်ဂံၢ်ဃုာ်အီၤဘၣ်.",
			"38": "<sup>38</sup> ပှၤဂီၢ်မုၢ်အဂၤဂီၢ်မုၢ်ဂီၢ်ပၤ, သိတဖၣ်မဲာ်တဲးလဲးတဖၣ်, ဒီးဂီၤဖံးအါအါဂီၢ်ဂီၢ်လဲၤဃုာ်တၢ်ဒီးအဝဲသ့ၣ်စ့ၢ်ကီးလီၤ.",
			"39": "<sup>39</sup> အဝဲသ့ၣ်ဘၢကိၣ်တအိၣ်ဘၣ်ဒီးကိၣ်မံၣ်လၢကိၣ်ကမူၣ်ဃါဃုာ်ဒီးထံ လၢအဟဲစိာ်ဝဲလၢကီၢ်အဲၤကူပတူးအပူၤန့ၣ်လီၤ. အဂ့ၢ်ဒ်အံၤ, အဝဲသ့ၣ်ဘၣ်တၢ်နီၣ်ထီၣ်ကွံာ်အီၤလၢကီၢ်အဲၤကူ ပတူးအပူၤသတူၢ်ကလာ်အဃိတၢ်ဆၢကတီၢ်တအီၣ်ဘၣ်လၢက, ကတဲာ်ကတီၤအတၢ်အီၣ်မ့ၢ်ဂ့ၤ, ကတဲာ်ကတီၤကိၣ်ကမူၣ်ဃါဃုာ် ဒီးထံမ့ၢ်ဂ့ၤဘၣ်န့ၣ်လီၤ.",
			"40": "<sup>40</sup> ပှၤအံၣ်စရ့လးဖိတဖၣ်အိၣ်ဆိးတ့ၢ်ဝဲဒၣ်လၢကီၢ်အဲၤကူပတူး အနံၣ်လွံၢ်ကယၤသၢဆံန့ၣ်လီၤ.",
			"41": "<sup>41</sup> မုၢ်တနံၤဖဲအနံၣ်လွံၢ်ကယၤသၢဆံကတၢၢ်ဝဲန့ၣ်, ယွၤအပှၤဂီၢ်မုၢ်လၢဒူၣ်ကိးဒူၣ်ဒဲးအပူၤဟးထီၣ်ကွံာ်လၢကီၢ် အဲၤကူပတူးအပူၤန့ၣ်လီၤ.",
			"42": "<sup>42</sup> အဝဲန့ၣ်မ့ၢ်မုၢ်တနၤလၢယွၤအိၣ်ခိးကွၢ်ဝဲဒ်သိးအကထုးထီၣ် ကွံာ်အဝဲသ့ၣ်လၢကီၢ်အဲၤကူပတူးအပူၤအဂီၢ်န့ၣ်လီၤ. မုၢ်တနၤဃီအံၤန့ၣ်မ့ၢ်မုၢ်တနၤလၢပှၤအံၣ်စရ့လးဖိအစၢၤ အသွဲၣ်တဖၣ်ကဘၣ်တိၢ်န့ၢ်အီၤဒီးပာ်စီဆှံအီၤလၢယွၤအဂီၢ်အစိၤ စိၤအဃၣ်ဃၣ်န့ၣ်လီၤ.",
			"43": "<sup>43</sup> ဒီးယွၤစံးဘၣ်စီၤမိၤၡ့ဒီးစီၤအၤဟရိၣ်, “တၢ်တဖၣ်အံၤမ့ၢ်ဘူၣ်လဲၤကပာ်အကတၢ်သိၣ်တၢ်ဘျၢတဖၣ်လီၤ. ပှၤတခီဘီမုၢ်ဖိတဘၣ်အီၣ်ဘူၣ်လဲၤကပာ်အတၢ်အီၣ်နီတဂၤဘၣ်.",
			"44": "<sup>44</sup> ဘၣ်ဆၣ်ဒီးကုၢ်တဂၤလၢ်လၢ်လၢသုပှ့ၤအီၤန့ၣ်သုမ့ၢ်ကူးတရံးဆိ အီၤသၢပျၢၤဒီးအီၣ်ဝဲသ့လီၤ.",
			"45": "<sup>45</sup> ပှၤဟဲအိၣ်တစိၢ်တလီၢ်မ့ၢ်ဂ့ၤ, ပှၤမၤတၢ်ဖိလၢအဘၣ်တၢ်ဒိးလဲ အီၤတဖၣ်မ့ၢ်ဂ့ၤအီၣ်ဝဲတသ့နီတဂၤဘၣ်.",
			"46": "<sup>46</sup> တၢ်အီၣ်ခဲလၢာ်န့ၣ်ကဘၣ်တၢ်အီၣ်အီၤလၢဟံၣ်ဖဲတၢ်ကတဲာ် ကတီၤတၢ်အီၣ်အံၤအပူၤန့ၣ်လီၤ. တၢ်တဘၣ်စိာ်ကွံာ်အီၤဆူဟံၣ်အချၢနီတစဲးဘၣ်. ဒီးတၢ်တဘၣ်တၢ်မၤကၢ်ဆၣ်ဖိကီၢ်ဖိအဃံနီတဘိဘၣ်.",
			"47": "<sup>47</sup> ကီၢ်အံၣ်စရ့လးအကမျၢၢ်ဒီဒူၣ်ကဘၣ်တိၢ်န့ၢ်မူးဖးဒိၣ်အံၤန့ၣ်လီၤ.",
			"48": "<sup>48</sup> ဘၣ်ဆၣ်ဒီးပှၤလၢတဒိးတၢ်ကူးတရံးအီၤတဖၣ်တဘၣ်အီၣ်အီၤနီတဂၤ ဘၣ်. ပှၤတခီဘီမုၢ်ဖိလၢအအိၣ်အဆိးလၢသုကျါမ့ၢ်အဲၣ်ဒိးတိၢ်န့ၢ် ဘူၣ်လဲၤကပာ်အံၤဒီးမၤလၤကပီၤယွၤန့ၣ်သုကဘၣ်ကူးတရံးဆိ ကယဲၢ်ပှၤပိာ်ခွါတဖၣ်လၢဒူၣ်ဖိထၢဖိတဒူၣ်န့ၣ်အပူၤလီၤ. စးထီၣ်ဖဲန့ၣ်အဝဲဒၣ်ကဘၣ်တၢ်ပာ်အီၤဒ်ပှၤအံၣ်စရ့လးဖိလၢ အအိၣ်ဖျဲၣ်လၢကီၢ်ပူၤတဂၤအသိးဒီးတူၢ်လိာ်အီၤလၢဘူၣ်အပူၤန့ၣ်လီၤ.",
			"49": "<sup>49</sup> တၢ်သိၣ်တၢ်ဘျၢတဖၣ်အံၤဘၣ်ထွဲဒီးပှၤအံၣ်စရ့လးဖိလၢအအိၣ် ဖျဲၣ်လၢကီၢ်ပူၤမ့ၢ်ဂ့ၤပှၤတခီဘီမုၢ်ဖိလၢအအိၣ်အဆိးလၢသုကျါမ့ၢ်ဂ့ၤဒ်သိးသိးန့ၣ်လီၤ.”",
			"50": "<sup>50</sup> ဒီးကယဲၢ်ပှၤအံၣ်စရ့လးဖိခဲလၢာ်စူၢ်ဒီးမၤထွဲတၢ်လၢယွၤမၤ လိာ်တ့ၢ်စီၤမိၤၡ့ဒီးစီၤအၤဟရိၣ်တဖၣ်န့ၣ်လီၤ.",
			"51": "<sup>51</sup> ဒီးလၢမုၢ်နံၤအဝဲန့ၣ်, ယွၤထုးထီၣ်ကွံာ်ပှၤအံၣ်စရ့လးဖိ အဒူၣ်တဖၣ်လၢကီၢ်အဲၤကူပတူးအပူၤန့ၣ်လီၤ."
		},
		"13": {
			"1": "<sup>1</sup> ယွၤစံးဘၣ်စီၤမိၤၡ့, “ပာ်စီဆှံကယဲၢ်ဖိဝဲၢ်ကိပိာ်ခွါခဲလၢာ်လၢယဂီၢ်တက့ၢ်. အဂ့ၢ်ဒ်အံၤ, ပှၤအံၣ်စရ့လးဖိအဖိဝဲၢ်ကိပိာ်ခွါ, ဒီးကယဲၢ်ဆၣ်ဖိကီၢ်ဖိဝဲၢ်ကိအဖါခဲလၢာ်န့ၣ်ဘၣ်ဃးဒီးယၤလီၤ.”",
			"3": "<sup>3</sup> ဒီးစီၤမိၤၡ့စံးဘၣ်ပှၤဂီၢ်မုၢ်, “သ့ၣ်နီၣ်ထီၣ်မုၢ်တနံၤအံၤ, မုၢ်တနံၤလၢသုဟးထီၣ်လၢကီၢ်အဲၤကူပတူး, တၢ်လီၢ်လၢသုကဲတ့ၢ်ကုၢ်န့ၣ်တက့ၢ်. တၢ်အံၤမ့ၢ်မုၢ်တနံၤလၢယွၤထုးထီၣ်ကွံာ်သုလၢအစိကမီၤဖးဒိၣ်န့ၣ်လီၤ. ကိၣ်လၢတၢ်မၤအီၤလၢကိၣ်မံၣ်န့ၣ်အီၣ်အီၤတဂ့ၤ.",
			"4": "<sup>4</sup> သုဟးထီၣ်ကွံာ်လၢကီၢ်အဲၤကူပတူးအပူၤလၢမုၢ်တနံၤအံၤ, လၢလါခီၣ်ထံးကတၢၢ်တလါ, လါအၤဘံာ်အပူၤန့ၣ်လီၤ.",
			"5": "<sup>5</sup> ယွၤအၢၣ်လီၤအီလီၤတ့ၢ်တၢ်လီၤတံၢ်လီၤဆဲးဒီးသုမိၢ်ပၢ်ဖံ ဖုလၢပျၢၤတဖၣ်လၢအကဟ့ၣ်သုလၢပှၤကနၤဧၣ်ဖိ, ပှၤဃ့ၤသးဖိ, ပှၤအမိၢ်ဖိ, ပှၤဃ့ၤဝံဖိဒီးပှၤယဘူၣ်ဖိတဖၣ်အကီၢ်န့ၣ်လီၤ. တုၤအဝဲဆှၢသုဆူကီၢ်လၢအထူးဝဲတီၤဝဲဒီးဟီၣ်ခိၣ်ညၣ်ထ့ၣ် ဂ့ၤဝဲတဘ့ၣ်အပူၤန့ၣ်သုကဘၣ်မၤဘူၣ်အံၤလၢလါအခီၣ်ထံး ကတၢၢ်တလါအပူၤကိးနံၣ်ဒဲးန့ၣ်လီၤ.",
			"6": "<sup>6</sup> သုကဘၣ်အီၣ်ကိၣ်လၢအတအိၣ်ဒီးကိၣ်မံၣ်န့ၣ်နွံသီဒီးလၢနွံ နံၤတနံၤန့ၣ်, သုကဘၣ်မၤမူးတမူးလၢတၢ်မၤလၤကပီၤယွၤအဂီၢ်န့ၣ်လီၤ.",
			"7": "<sup>7</sup> သုကဘၣ်အီၣ်ကိၣ်လၢအတအိၣ်ဒီးကိၣ်မံၣ်ဘၣ်န့ၣ်နွံသီ, ဒီးကိၣ်မံၣ်မ့ၢ်ဂ့ၤ, ကိၣ်လၢဘၣ်တၢ်မၤအီၤဒီးကိၣ်မံၣ်မ့ၢ်ဂ့ၤ တဘၣ်အိၣ်လၢသုကီၢ်ပူၤန့ၣ်နီတပူၤဘၣ်.",
			"8": "<sup>8</sup> ဖဲဘူၣ်စးထီၣ်န့ၣ်, တဲနၢ်ပၢၢ်သုဖိခွါတဖၣ်လၢသုမၤတၢ်အံၤ န့ၣ်မ့ၢ်လၢယွၤမၤတ့ၢ်တၢ်လၢသုဂီၢ်ဖဲသုဟးထီၣ်လၢကီၢ်အဲၤ ကူပတူးအဃိန့ၣ်တက့ၢ်.",
			"9": "<sup>9</sup> တၢ်အလုၢ်အလၢ်အံၤကမ့ၢ်တၢ်ဒုးသ့ၣ်နီၣ်ထီၣ်တၢ်, ဒ်တၢ်တမံၤလၢအဘၣ်တၢ်စၢဃးအီၤလၢသုစုလိၤမ့ၢ်ဂ့ၤလၢသု ခိၣ်တိသၣ်လိၤမ့ၢ်ဂ့ၤ, ဒ်သိးကဒုးသ့ၣ်နီၣ်ထီၣ်သုလၢသုကတိၢ် န့ၢ်ဒီးမၤလိထွဲယွၤအတၢ်သိၣ်တၢ်သီလၢအဟ့ၣ်လီၤပှၤယူဒၤဖိ န့ၣ်လီၤ. အဂ့ၢ်ဒ်အံၤ, ယွၤထုးထီၣ်ကွံာ်သုလၢကီၢ်အဲၤကူပတူးပတူးအပူၤလၢအတၢ်စိ တၢ်ကမီၤဖးဒိၣ်န့ၣ်လီၤ.",
			"10": "<sup>10</sup> ဒီးတိၢ်န့ၢ်ဘူၣ်အံၤလၢအဆၢကတီၢ်ဒၣ်ဝဲကိးနံၣ်ဒဲးန့ၣ်တက့ၢ်.",
			"11": "<sup>11</sup> ဒီးယွၤကဆှၢနုာ်သုဆူပှၤကနၤဧၣ်ဖိတဖၣ်အကီၢ်ပူၤ, ကီၢ်တဘ့ၣ်လၢအအၢၣ်လီၤအီလီၤတ့ၢ်ဝဲသပှၢ်ကတၢၢ်ဒီးသုဒီးသု မိၢ်ပၢ်ဖံဖုလၢပျၢၤတဖၣ်န့ၣ်လီၤ. ဒီးတုၤအဟ့ၣ်သုလၢကီၢ်အံၤန့ၣ်ဒီး,",
			"12": "<sup>12</sup> သုကဘၣ်လုၢ်ထီၣ်ကယဲၢ်တၢ်အဝဲၢ်ကိကိးမံၤဒဲးဆူယွၤအအိၣ်န့ၣ်လီၤ. ဒီးကယဲၢ်သုဆၣ်ဖိကီၢ်ဖိအဝဲၢ်ကိအဖါခဲလၢာ်ဘၣ်ဃးဒီးယွၤန့ၣ်လီၤ.",
			"13": "<sup>13</sup> ဘၣ်ဆၣ်ဒီးသုကဘၣ်ပှ့ၤကဒါက့ၤကသ့ၣ်ယီၤအဖိဝဲၢ်ကိအဖါကိးဒုဒဲးလၢအအိၣ်, ဒီးလၢတဒုအဂီၢ်န့ၣ်သုကဘၣ်ဟ့ၣ်သိဖိအဖါတဒုန့ၣ်လီၤ. သုမ့ၢ်တအဲၣ်ဒိးပှ့ၤက့ၤကသ့ၣ်ယီၤန့ၣ်ဒီးသုကဘၣ်ဘိးကၢ်ကွံာ်အကိာ်န့ၣ်လီၤ. ကယဲၢ်သုဖိဝဲၢ်ကိပိာ်ခွါကိးဂၤဒဲးန့ၣ်သုကဘၣ်ပှ့ၤက့ၤအီၤလီၤ.",
			"14": "<sup>14</sup> ဒီးခါဆူညါန့ၣ်တုၤသုဖိခွါတဖၣ်သံကွၢ်သုလၢတၢ်အလုၢ်အလၢ် အံၤအခီပညီမ့ၢ်တၢ်မနုၤလဲၣ်န့ၣ်ဒီးသုကဘၣ်စံးဆၢအီၤ, ယွၤသူအစိကမီၤဖးဒိၣ်ဒီးထုးထီၣ်ကွံာ်ပှၤလၢကီၢ်အဲၤကူပတူး, ဖဲတၢ်လီၢ်လၢပကဲတ့ၢ်ကုၢ်န့ၣ်လီၤ.",
			"15": "<sup>15</sup> ဒီးဖဲပှၤအဲၤကူပတူးဖိအစီၤပၤမၤကိၤအသးဒီးဂ့ၢ်လိာ်ဝဲလၢအကပျဲ ပဟးထီၣ်န့ၣ်, ယွၤမၤသံကယဲၢ်ပှၤကညီဒီးဆၣ်ဖိကီၢ်ဖိအဖိဝဲၢ် ကိခဲလၢာ်လၢကီၢ်အဲၤကူပတူးအပူၤန့ၣ်လီၤ. မၤသးဒ်န့ၣ်ဒီးပလုၢ်ထီၣ်ကယဲၢ်ဆၣ်ဖိကီၢ်ဖိအဖိဝဲၢ်ကိခဲလၢာ် ဆူယွၤအအိၣ်န့ၣ်လီၤ. မ့မ့ၢ်ပဖိဝဲၢ်ကိပိာ်ခွါတဖၣ်န့ၣ်ပပှ့ၤကဒါက့ၤအီၤန့ၣ်လီၤ.",
			"16": "<sup>16</sup> တၢ်အလုၢ်အတၢ်အံၤကမ့ၢ်တၢ်ဒုးသ့ၣ်နီၣ်ထီၣ်က့ၤတၢ်တမံၤ, လၢအလီၤဂာ်ဒ်တၢ်တမံၤလၢအစၢတံၢ်အသးလၢပစုအလိၤမ့ၢ်ဂ့ၤ, ပခိၣ်တိသၣ်အလိၤမ့ၢ်ဂ့ၤန့ၣ်လီၤ. တၢ်အံၤကဒုးသ့ၣ်နီၣ်ထီၣ် က့ၤပှၤလၢယွၤထုးထီၣ်ကွံာ်ပှၤလၢကီၢ်အဲၤကူပတူးအပူၤခီဖျိ အတၢ်စိတၢ်ကမီၤဖးဒိၣ်န့ၣ်လီၤ.’ ”",
			"17": "<sup>17</sup> ဒီးဖဲကီၢ်အဲၤကူပတူးအစီၤပၤပျဲပှၤဂီၢ်မုၢ်လဲၤတၢ်န့ၣ်, ကျဲလၢအလဲၤဆူပှၤဖလ့ၡသးဖိအကီၢ်မ့မ့ၢ်ကျဲလၢအဖုၣ်ဘၣ်ဆၣ် ကစၢ်ယွၤတဆှၢအဝဲသ့ၣ်လၢကျဲအဝဲန့ၣ်ဘၣ်. အဂ့ၢ်ဒ်အံၤ, ကစၢ်ယွၤစံးဝဲဒၣ်, “ယတအဲၣ်ဒိးလၢပှၤဂီၢ်မုၢ် ကလဲလိာ်ကွံာ်အသးဒီးဟဲက့ၤကဒါက့ၤဆူကီၢ်အဲၤကူပတူးဖဲ အဝဲသ့ၣ်ထံၣ်ဝဲဒၣ်လၢအကဘၣ်ဒုးတၢ်န့ၣ်ဘၣ်.”",
			"18": "<sup>18</sup> ဒီးလၢတၢ်န့ၣ်အဃိယွၤဆှၢတရံးပှၤဂီၢ်မုၢ်လၢပှၢ်မုၢ်ကနၢအကျဲဆူပီၣ်လဲၣ်ဂီၤန့ၣ်လီၤ. ဒီးပှၤအံၣ်စရ့လးဖိတဖၣ်ဟံးထီၣ်အစုကဝဲၤလၢတၢ်ဒုးတၢ်ယၤအဂီၢ်န့ၣ်လီၤ.",
			"19": "<sup>19</sup> ဒီးစီၤမိၤၡ့ဟံးထီၣ်စီၤယိၤသးအဃံတဖၣ်ဃုာ်ဒီးအီၤ, ဒ်စီၤယိၤသးမၤလိာ်တ့ၢ်ပှၤအံၣ်စရ့လးဖိတဖၣ်လၢကအၢၣ် လီၤအီၤသပှၢ်တၢၢ်လၢကမၤဝဲအသိးန့ၣ်လီၤ. စီၤယိၤသးစံးတ့ၢ်ဝဲဒၣ်, “တုၤကစၢ်ယွၤမၤပူၤဖျဲးသုန့ၣ်သုကဘၣ်စိာ်ကွံာ်ယနီၢ်ခိဃုာ်ဒီး သုလၢတၢ်လီၢ်အံၤန့ၣ်လီၤ.”",
			"20": "<sup>20</sup> ပှၤအံၣ်စရ့လးဖိတဖၣ်ဟးထီၣ်လၢဝ့ၢ်စူးကိၤသးဒီးသူၣ်လီၤအဒဲ တဖၣ်ဖဲဝ့ၢ်အ့သၣ်လၢပှၢ်မုၢ်ကနၢအဃၢၤန့ၣ်လီၤ.",
			"21": "<sup>21</sup> ဒီးလၢမုၢ်ဆါအကတီၢ်န့ၣ်ယွၤလဲၤတၢ်လၢအဝဲသ့ၣ်အမဲာ်ညါလၢတၢ် အၢၣ်အထူၣ်အပူၤ, ဒ်သိးကနဲၣ်အီၤကျဲဒီးလၢမုၢ်နၤအကတီၢ်န့ၣ်, လဲၤဝဲလၢအမဲာ်ညါလၢအမ့ၣ်အူအထူၣ်အပူၤဒ်သိးကဟ့ၣ်အီၤတၢ်ကပီၤ, ဒ်သိးအဝဲသ့ၣ်လဲၤတၢ်လၢမုၢ်ဆါဒီးလၢမုၢ်နၤကသ့ဝဲအဂီၢ်န့ၣ်လီၤ.",
			"22": "<sup>22</sup> လၢမုၢ်ဆါအကတီၢ်န့ၣ်, တၢ်အၢၣ်အထူၣ်အိၣ်လၢပှၤဂီၢ်မုၢ်အမဲာ်ညါ, ဒီးလၢမုၢ်နၤအကတီၢ်န့ၣ်, မ့ၣ်အူအထူၣ်အိၣ်ဝဲထီဘိန့ၣ်လီၤ."
		},
		"14": {
			"1": "<sup>1</sup> ဒီးယွၤစံးဘၣ်စီၤမိၤၡ့, “တဲဘၣ်ပှၤအံၣ်စရ့လးဖိတဖၣ်လၢကဃၣ်ကဒါက့ၤအသးဒီးသူၣ်ထီၣ် အဒဲတဖၣ်လၢပံၤဟဃံရိးအမဲာ်ညါ, လၢအအိၣ်ဖဲမံးကဒိးလးဒီးပီၣ်လဲၣ်ဂီၤအဘၢၣ်စၢၤဘူးဒီးဘဧၤ လးစဖိၣ်န့ၣ်တက့ၢ်.",
			"3": "<sup>3</sup> စီၤပၤကဆိကမိၣ်လၢပှၤအံၣ်စရ့လးဖိတဖၣ်လဲၤဝ့ၤဝီၤတၢ်လၢ ကီၢ်ပူၤဒီးဟဲဘူးထီၣ်ဝဲဒၣ်လၢပှၢ်မုၢ်ကနၢအပူၤလံန့ၣ်လီၤ.",
			"4": "<sup>4</sup> ယကမၤကိၤထီၣ်အဝဲအသးဒီးအဝဲကလူၤထွဲသုခံဒီးယတၢ်မၤနၢၤ စီၤပၤဒီးအသုးမုၢ်ကဟဲစိာ်တၢ်လၤကပီၤလၢယဂီၢ်န့ၣ်လီၤ. အန့ၣ်တစုပှၤအဲၤကူပတူးဖိတဖၣ်ကသ့ၣ်ညါလၢယမ့ၢ်ယွၤန့ၣ်လီၤ.” ဒီးပှၤအံၣ်စရ့လးဖိတဖၣ်မၤဝဲဒ်တၢ်စံးတ့ၢ်အီၤအသိးန့ၣ်လီၤ.",
			"5": "<sup>5</sup> တုၤပှၤတဲဘၣ်ကီၢ်အဲၤကူပတူးအစီၤပၤလၢပှၤအံၣ်စရ့လးဖိ တဖၣ်ထူၣ်ဖျဲးကွံာ်လံန့ၣ်, အဝဲဒီးအပဒိၣ်ပပှၢ်တဖၣ်လဲလိာ်ကွံာ် အတၢ်ပာ်လီၤအသးဒီးစံးဝဲ, “ဘၣ်မနုၤလၢပမၤတၢ်အံၤလၢပပျဲထူၣ်ဖျဲးကွံာ်ပှၤအံၣ်စရ့လး ဖိလၢအမ့ၢ်ပကုၢ်န့ၣ်လဲၣ်.”",
			"6": "<sup>6</sup> ဒီးစီၤပၤကတဲာ်ကတီၤထီၣ်အလ့ၣ်ကဟၣ်သုးဒီးအသုးမုၢ်သံၣ်ဘိတဖၣ်န့ၣ်လီၤ.",
			"7": "<sup>7</sup> အဝဲဟးထီၣ်ဒီးအလ့ၣ်ကဟၣ်သုးခဲလၢာ်ဃုာ်ဒီးအလ့ၣ်ကဟၣ်သုးအဂ့ၤ ကတၢၢ်အဆိဃုကယၤလၢအဘၣ်တၢ်ပၢဆှၢအီၤလၢပှၤအခိၣ်တဖၣ်န့ၣ်လီၤ.",
			"8": "<sup>8</sup> ဒီးယွၤမၤကိၤထီၣ်စီၤပၤအသး, ဒီးအဝဲလူၤထွဲပှၤအံၣ်စရ့လးဖိတဖၣ်လၢအဟးထီၣ်ကွံာ်အိၣ်ဒီး တၢ်သးခုလၢတၢ်မၤနၢၤအပူၤန့ၣ်လီၤ.",
			"9": "<sup>9</sup> ကီၢ်အဲၤကူပတူးအသုးမုၢ်, ဃုာ်ဒီးကယဲၢ်ကသ့ၣ်တဖၣ်, လ့ၣ်ကဟၣ်တဖၣ်, ပှၤနီၣ်လ့ၣ်ကဟၣ်တဖၣ်လူၤထွဲပှၤအံၣ်စရ့လး ဖိဒီးချုးန့ၢ်အဝဲသ့ၣ်ဖဲအသူၣ်ဒဲအလီၢ်လၢပီၣ်လဲၣ်ဂီၤ, ဘူးဒီးပံၤဟဃံရိးဒီးဘဧၤလးစဖိၣ်န့ၣ်လီၤ.",
			"10": "<sup>10</sup> ဖဲပှၤအံၣ်စရ့လးဖိတဖၣ်ထံၣ်ဘၣ်စီၤပၤဒီးအသုးမုၢ်ဟဲဘူး ထီၣ်ဒ်သိးကထီဒါအီၤန့ၣ်, အဝဲသ့ၣ်ပျံၤတၢ်နးနးကလဲာ်ဒီး ကိးပသူထီၣ်ဆူယွၤအအိၣ်လၢတၢ်မၤစၢၤအဂီၢ်န့ၣ်လီၤ.",
			"11": "<sup>11</sup> ဒီးအဝဲသ့ၣ်စံးဘၣ်စီၤမိၤၡ့, “လၢကီၢ်အဲၤကူပတူးအပူၤ န့ၣ်မ့ၢ်တၢ်သွၣ်ခိၣ်တအိၣ်ဘၣ်အဃိနဟဲကိးပှၤဆူပှၢ်မုၢ်ကနၣ်အပူၤအံၤလၢပကသံအဂီၢ်ဧါ. ဘၣ်မနုၤလၢနမၤပှၤလၢတၢ်အံၤလၢနထုးထီၣ်ပှၤလၢကီၢ်အဲၤကူပတူးအပူၤန့ၣ်လဲၣ်.",
			"12": "<sup>12</sup> မ့ၢ်ပတတဲဘၣ်နၤတချုးပဟးထီၣ်ဒံးဘၣ်န့ၣ်လၢတၢ်ကမၤအသးဒ်သိး အံၤဘၣ်ဧါ. ပတဲတ့ၢ်နၤလၢနကပျဲပအိၣ်ဒၣ်ဒ်န့ၣ်ဒီးကဲဒၣ်ပှၤအဲၤကူပတူးဖိ တဖၣ်အကုၢ်န့ၣ်လီၤ. တၢ်ကဲကုၢ်ဖဲန့ၣ်, ဂ့ၤဒိၣ်န့ၢ်ဒံးတၢ်သံဖဲအံၤလၢပှၢ်မုၢ်ကနၢ အပူၤတက့ၢ်န့ၣ်လီၤ.”",
			"13": "<sup>13</sup> ဒီးစီၤမိၤၡ့စံးဆၢဝဲဒၣ်, “ပျံၤတၢ်တဂ့ၤ, အိၣ်ဂၢၢ်ဆိးကျၢၤတက့ၢ်. ဒီးသုကထံၣ်ဘၣ်ယွၤကမၤတၢ်တနံၤအံၤလၢကအုၣ်က့ၤခီၣ်က့ၤသု အဂီၢ်န့ၣ်လီၤ. သုတထံၣ်ဘၣ်ကဒီးလၢၤပှၤအဲၤကူပတူးဖိနီ တစုလၢၤဘၣ်.",
			"14": "<sup>14</sup> ယွၤကဒုးတၢ်လၢသုဂီၢ်ဒီးဖဲန့ၣ်အလီၢ်တအိၣ်လၢသုကမၤတၢ်နီ တမံၤဘၣ်.”",
			"15": "<sup>15</sup> ဒီးယွၤစံးဘၣ်စီၤမိၤၡ့, “ဘၣ်မနုၤနကိးပသူထီၣ်လၢတၢ်မၤ စၢၤအဂီၢ်လဲၣ်. တဲဘၣ်ပှၤဂီၢ်မုၢ်ဒ်သိးအကလဲၤဆူညါတက့ၢ်.",
			"16": "<sup>16</sup> ယူာ်ထီၣ်နီၣ်ထိးဘိဒီးဖီၣ်ဃးအီၤလၢပီၣ်လဲၣ်အဖီခိၣ်တက့ၢ်. ထံကနီၤဖးလီၤအသးဒီးပှၤအံၣ်စရ့လးဖိတဖၣ်လဲၤတၢ်လၢဟီၣ် ခိၣ်အဃ့ထီအဖီခိၣ်ကသ့ဝဲလီၤ.",
			"17": "<sup>17</sup> ယကမၤကိၤထီၣ်ပှၤအဲၤကူပတူးဖိတဖၣ်အသးတုၤအဝဲသ့ၣ်ကလူၤပိာ် ထွဲသုခံ, ဒီးယကဒိးန့ၢ်ဘၣ်တၢ်လၤကပီၤခီဖျိယတၢ်မၤနၢၤလၢစီၤပၤ, အဝဲအသုးမုၢ်, အဝဲအလ့ၣ်ကဟၣ်ဒုးသုးဒီးအပှၤနီၣ်တၢ်တဖၣ်အဖိခိၣ်န့ၣ်လီၤ.",
			"18": "<sup>18</sup> ဖဲယမၤနၢၤအဝဲသ့ၣ်န့ၣ်ပှၤအဲၤကူပတူးဖိတဖၣ်ကသ့ၣ်ညါလၢယမ့ၢ်ယွၤန့ၣ်လီၤ.”",
			"19": "<sup>19</sup> ဒီးကစၢ်ယွၤအကလူးလၢအအိၣ်တ့ၢ်လံလၢကီၢ်အံၣ်စရ့လးအသုးမုၢ် မဲာ်ညါန့ၣ်သုးအသးဒီးလဲၤဆူအဝဲသ့ၣ်အလီၢ်ခံတကပၤန့ၣ်လီၤ. တၢ်အၢၣ်အထူၣ်စ့ၢ်ကီးသုးအသးတုၤလၢပှၤအဲၤကူပတူးဖိတဖၣ်ဒီးပှၤအံၣ်စရ့လးဖိတဖၣ် အဘၢၣ်စၢၤန့ၣ်လီၤ.",
			"20": "<sup>20</sup> တၢ်အၢၣ်မၤခံးသူတၢ်လၢပှၤအဲၤကူပတူးဖိတဖၣ်အဂီၢ်ဘၣ်ဆၣ်ဒီး ဟ့ၣ်တၢ်ကပီၤဆူပှၤအံၣ်စရ့လးဖိတဖၣ်အအိၣ်လီၤ. မၤသးဒ်န့ၣ်ဒီး, သီတနၤကျၢၤန့ၣ်သုးမုၢ်တဖၣ်တဖုဒီးတဖု သုးဘူးလိာ်အသးတသ့ဘၣ်န့ၣ်လီၤ.",
			"21": "<sup>21</sup> စီၤမိၤၡ့ယူာ်ထီၣ်အစုလၢပီၣ်လဲၣ်အဖီခိၣ်ဒီးယွၤနီၣ်ကဒါ က့ၤပီၣ်လဲၣ်ခီဖျိကလံၤဆူၣ်လၢမုၢ်ထီၣ်တခီန့ၣ်လီၤ. ကလံၤန့ၣ်အူတၢ်သီတနၤကျၢၤတုၤပီၣ်လဲၣ်ကဲထီၣ်ဟီၣ်ခိၣ်ဃ့ထီလီၤ. ထံနီၤဖးလီၤအသးခံခီ,",
			"22": "<sup>22</sup> ဒီးပှၤအံၣ်စရ့လးဖိတဖၣ်လဲၤခီဂာ်ပီၣ်လဲၣ်လၢဟီၣ်ခိၣ်ဃ့ထီ အလိၤအိၣ်ဒီးထံအဒူၣ်ခံခီယၢ်ခီန့ၣ်လီၤ.",
			"23": "<sup>23</sup> ပှၤအဲၤကူပတူးဖိတဖၣ်လူၤပိာ်ထွဲအဝဲသ့ၣ်အခံဆူပီၣ်လဲၣ်ပူၤ ဃုာ်ဒီးကယဲၢ်အကသ့ၣ်တဖၣ်, လ့ၣ်ကဟၣ်ဒုးသုးတဖၣ်ဒီးပှၤနီၣ်တၢ်တဖၣ်န့ၣ်လီၤ.",
			"24": "<sup>24</sup> ဘူးလၢမုၢ်ကဆ့ၣ်ထီၣ်ဂီၤထၢၣ်သၢန့ၣ်ယွၤကွၢ်လီၤတၢ်ဆူ ပှၤအဲၤကူပတူးဖိတဖၣ်အအိၣ်လၢမ့ၣ်အူဒီးတၢ်အၢၣ်အထူၣ်အလိၤ ဒီးမၤပျံၤမၤဖုးအဝဲသ့ၣ်နးနးကလဲာ်လီၤ.",
			"25": "<sup>25</sup> ယွၤမၤကတံာ်ကွံာ်အဝဲသ့ၣ်အလ့ၣ်ကဟၣ်အပၣ်တဖၣ်ဒ်သိးကသုးအသးအိၣ် ဒီးတၢ်ကီတၢ်ခဲဖးဒိၣ်န့ၣ်လီၤ. ပှၤအဲၤကူပတူးဖိတဖၣ်စံးဝဲ, “ယွၤဒုးတၢ်လၢပှၤအံၣ်စရ့လးဖိတဖၣ်အဂီၢ်ထီဒါပှၤလီၤ. မ်ပဟးထီၣ်ကွံာ်လၢတၢ်လီၢ်ဖဲအံၤတက့ၢ်.”",
			"26": "<sup>26</sup> ဒီးယွၤစံးဘၣ်စီၤမိၤၡ့, “ယူာ်ထီၣ်နစုလၢပီၣ်လဲၣ်ဖီခိၣ်တက့ၢ်. ဒီးထံကဟဲက့ၤကဒါက့ၤဒီးလုၣ်ဘၢကွံာ်ပှၤအဲၤကူပတူးဖိတဖၣ် ဒီးအလ့ၣ်ကဟၣ်ဒုးသုးတဖၣ်ဒီးအပှၤနီၣ်တၢ်တဖၣ်န့ၣ်လီၤ.”",
			"27": "<sup>27</sup> မၤသးဒ်န့ၣ်ဒီး, စီၤမိၤၡ့ယူာ်ထီၣ်အစုလၢပီၣ်လဲၣ်ဖီခိၣ်ဒီး ဖဲမုၢ်ဆ့ၣ်ဝါထီၣ်န့ၣ်ထံဟဲက့ၤပှဲၤထီၣ်ဝဲဒၣ်ဒ်အလီၢ်လီၢ်န့ၣ် လီၤ. ပှၤအဲၤကူပတူးဖိတဖၣ်ကျဲးစၢးဒ်သိးကပူၤဖျဲးထီၣ်လၢထံကျါ ဘၣ်ဆၣ်ဒီးယွၤတြူာ်ကွံာ်အဝဲသ့ၣ်လၢပီၣ်လဲၣ်အသးကံၢ်ပူၤန့ၣ်လီၤ.",
			"28": "<sup>28</sup> ထံဟဲက့ၤကဒါက့ၤဒီးလုၣ်ဘၢကွံာ်လ့ၣ်ကဟၣ်ဒုးသုးတဖၣ်, ပှၤနီၣ်တၢ်တဖၣ်ဒီးကယဲၢ်ပှၤအဲၤကူပတူးအသုးမုၢ်လၢအလူၤထွဲ ပှၤအံၣ်စရ့လးဖိတဖၣ်အခံဆူပီၣ်လဲၣ်ပူၤန့ၣ်လီၤ. ပှၤတဂၤဒၣ်လဲာ်တအိၣ်တ့ၢ်ဘၣ်.",
			"29": "<sup>29</sup> မ့မ့ၢ်ပှၤအံၣ်စရ့လးဖိတဖၣ်ဟးဝဲလၢဟီၣ်ခိၣ်ဃ့ထီအဖီခိၣ် ခီဂာ်ပီၣ်လဲၣ်လၢအအိၣ်ဒီးထံအဒူၣ်ခံခီန့ၣ်လီၤ.",
			"30": "<sup>30</sup> ဒီးလၢမုၢ်တနံၤန့ၣ်ယွၤအုၣ်က့ၤခီၣ်က့ၤကီၢ်အံၣ်စရ့လးအပှၤ ဂီၢ်မုၢ်လၢပှၤအဲၤကူပတူးဖိတဖၣ်အစုပူၤဒီးပှၤအံၣ်စရ့လး ဖိတဖၣ်ထံၣ်ဘၣ်အဝဲသ့ၣ်လီၤအုးသံလၢပီၣ်လဲၣ်ကၢၢ်နံၤန့ၣ်လီၤ.",
			"31": "<sup>31</sup> ဖဲပှၤအံၣ်စရ့လးဖိတဖၣ်ထံၣ်ဘၣ်တၢ်စိတၢ်ကမီၤဖးဒိၣ်လၢယွၤ မၤနၢၤကွံာ်ပှၤအဲၤကူပတူးဖိတဖၣ်ဒီးပှၤဂီၢ်မုၢ်ပျံၤယွၤ ဒီးအဝဲသ့ၣ်နာ်ယွၤဒီးအခ့အပှၤစီၤမိၤၡ့န့ၣ်လီၤ."
		},
		"15": {
			"1": "<sup>1</sup> တုၤနုၤတစု, စီၤမိၤၡ့ဒီးပှၤအံၣ်စရ့လးဖိတဖၣ်သးဝံၣ်တၢ် သးဝံၣ်အံၤဆူယွၤအအိၣ်လီၤ. “ယကသးဝံၣ်ထီၣ်ယွၤလီၤ. အဂ့ၢ်ဒ်အံၤ, အဝဲမၤနၢၤတၢ်အိၣ်ဒီးတၢ်မၤနၢၤအကဟုကညီၢ်ဖးဒိၣ်လီၤ. အဝဲတြူာ်ကွံာ်ကသ့ၣ်တဖၣ်ဒီးပှၤလၢအဒိးအီၤတဖၣ်ဆူပီၣ်လဲၣ်ပူၤလီၤ.",
			"2": "<sup>2</sup> ယွၤမ့ၢ်ပှၤအိၣ်ပှိၤယၤလၢအဂံၢ်အဘါဆူၣ်လီၤ. အဝဲမ့ၢ်ပှၤတဂၤလၢအအုၣ်က့ၤခီၣ်က့ၤယၤလီၤ. အဝဲမ့ၢ်ယကစၢ်ယွၤဒီးယကစံးထီၣ်ပတြၢၤအီၤ, မ့ၢ်ယပၢ်အကစၢ်ယွၤဒီးယကသးဝံၣ်ထီၣ်အတၢ်ဒိၣ်တၢ်ထီအဂ့ၢ်လီၤ.",
			"3": "<sup>3</sup> ယွၤမ့ၢ်ပှၤဒုးတၢ်တဂၤ, ယွၤမ့ၢ်အမံၤလီၤ.",
			"4": "<sup>4</sup> အဝဲကွံာ်တ့ၢ်ကွံာ်ကီၢ်အဲၤကူပတူးအသုးမုၢ်ဒီးအလ့ၣ်ကဟၣ်ဒုး သုးတဖၣ်ဆူပီၣ်လဲၣ်ပူၤ, အသုးခိၣ်သုးနၢ်အဂ့ၤကတၢၢ်တဖၣ်လီၤအုးသံလၢပီၣ်လဲၣ်ဂီၤအပူၤလီၤ.",
			"5": "<sup>5</sup> ပီၣ်လဲၣ်ယိာ်လုၣ်ဘၢအဝဲသ့ၣ် ဒီးလီၤဘျၢဝဲတုၤဆူအခံဒးဒ်လၢၢ်တဖျၢၣ်အသိးန့ၣ်လီၤ.",
			"6": "<sup>6</sup> ယွၤဧၢ, နစုထွဲလီၤလးမးလၢတၢ်စိကမီၤအပူၤလီၤ. မၤဟးဂီၤဒုၣ်ဒါတဖၣ်တုၤအလီၤသဘှံးလီၤ.",
			"7": "<sup>7</sup> နမၤနၢၤကွံာ်နဒုၣ်နဒါတဖၣ်လၢနတၢ်ကဟုကညီၢ်အတၢ်မၤနၢၤလီၤ. နတၢ်သးဒိၣ်ကပျီၤထီၣ်ဝဲဒီးအီၣ်ကွံာ်အဝဲသ့ၣ်ခဲလၢာ်ဒ်ဘုလီၢ် အသိးလီၤ.",
			"8": "<sup>8</sup> နအူထီၣ်ကလံၤလၢပီၣ်လဲၣ်အဖီခိၣ်ဒီးထံပာ်ဖှိၣ်အသးထီၣ်ထီဆူ ထး, ဆၢထၢၣ်ဝဲဘျၢယုၢ်ကလာ်ဒ်တၢ်အဒူၣ်အသိး ဒီးပီၣ်လဲၣ်အလီၢ်ယိာ်ကတၢၢ်န့ၣ်ကဲထီၣ်တၢ်လီၢ်အကိၤလီၤ.",
			"9": "<sup>9</sup> ဒုၣ်ဒါန့ၣ်စံးဝဲဒၣ်, ယကလူၤထွဲဒီးဖီၣ်န့ၢ်အဝဲသ့ၣ်, ယကနီၤဖးအတၢ်စုလီၢ်ခီၣ်ခိၣ်ဒီးဟံးန့ၢ်ကယဲၢ်တၢ်လၢယသးလီခဲလၢာ်, ယကထုးထီၣ်ယနးဒီးဟံးန့ၢ်တၢ်အိၣ်ဒီးအဝဲသ့ၣ်ခဲလၢာ်န့ၣ်လီၤ.",
			"10": "<sup>10</sup> ဘၣ်ဆၣ်ဒီးယွၤဧၢ, နတၢ်သါထီၣ်တဘီမၤလီၤအုးသံကွံာ်ပှၤ အဲၤကူပတူးဖိတဖၣ်လီၤ. အဝဲသ့ၣ်လီၤဘျၢဝဲဒ်စၢၢ်လၢထံ လီၤပျံၤလီၤဖုးအပူၤအသိးန့ၣ်လီၤ.",
			"11": "<sup>11</sup> ယွၤဧၢ, လၢကစၢ်တဖၣ်အကျါန့ၣ်မ့ၢ်မတၤတဂၤလီၤဂာ်ဒ်သိးနၤန့ၣ်လဲၣ်. မ့ၢ်မတၤတဂၤလီၤဂာ်ဒ်သိးနၤလၢတၢ်လီၤလးအတၢ်စီဆှံအပူၤန့ၣ်လဲၣ်. မ့ၢ်မတၤတဂၤမၤတၢ်လီၤလးဒီးမၤတၢ်ဒိၣ်ဒိၣ်မုၢ်မုၢ်တဖၣ်ဒ်နမၤတ့ၢ်အသိးန့ၣ်သ့ဝဲလဲၣ်.",
			"12": "<sup>12</sup> နယူာ်ထီၣ်နစုထွဲဒီးဟီၣ်ခိၣ်ယူၢ်လီၤကွံာ်ပဒုၣ်ပဒါ တဖၣ်လီၤ.",
			"13": "<sup>13</sup> လၢနတၢ်သးတီဒီးနတၢ်အၢၣ်လီၤန့ၣ်, နဆှၢနပှၤဂီၢ်မုၢ်လၢ နအုၣ်က့ၤခီၣ်က့ၤတ့ၢ်အီၤန့ၣ်လီၤ. လၢနဂံၢ်နဘါန့ၣ်နဆှၢတ့ၢ်အဝဲသ့ၣ်ဆူနကီၢ်စီဆှံ အပူၤလီၤ.",
			"14": "<sup>14</sup> ပှၤကလုာ်တဖၣ်နၢ်ဟူဝဲဒီးအဝဲသ့ၣ်ကနိးကစုာ်လၢတၢ်ပျံၤတၢ်ဖုး အပူၤလီၤ. ပှၤဖလ့ၡသးဖိတဖၣ်ဘၣ်တၢ်စှီၤတံၢ်အီၤလၢတၢ်ပျံၤ တၢ်ဖုးလီၤ.",
			"15": "<sup>15</sup> ခိၣ်နၢ်တဖၣ်လၢကီၢ်အဒိၣ်အပူၤန့ၣ်ပျံၤတၢ်နးနးကလဲာ်, ကီၢ်မိၤအးအပှၤဂံၢ်ဆူၣ်ဘါဆူၣ်တဖၣ်ကနိးကစုာ်ဝဲ, ဒီးပှၤဂီၢ်မုၢ်လၢကီၢ်ကနၤဧၣ်အတၢ်သူၣ်ဒူသးဒူ လီၤမၢ်ကွံာ်လီၤ.",
			"16": "<sup>16</sup> တၢ်ပျံၤတၢ်ဖုးနးနးကလဲာ်လီၤဘၣ်လၢအဝဲသ့ၣ် အလိၤလီၤ. အဝဲသ့ၣ်ထံၣ်ဘၣ်နဂံၢ်နဘါ, ယွၤဧၢ. ဒီးဆၢထၢၣ်လၢတၢ်မၤနၢၤတအိၣ်ဘၣ်အပူၤဃုာ်ဒီးတၢ်ပျံၤတၢ်ဖုး တုၤနပှၤဂီၢ်မုၢ်လဲၤထီၣ်ပူၤကွံာ်ဝဲတစု, နပှၤဂီၢ်မုၢ်လၢနမၤထူၣ်ဖျဲးထီၣ်အီၤလၢကုၢ်အလီၢ်န့ၣ်လီၤ.",
			"17": "<sup>17</sup> ယွၤဧၢ, နဟဲစိာ်နုာ်အီၤဒီးသူၣ်လီၤအီၤလၢနကစၢၢ်ဒီခိၣ်, တၢ်လီၢ်ဖဲနၤ, ယွၤဃုထၢတ့ၢ်အီၤလၢနဟံၣ်အဂီၢ်, ယွၤအတၢ်လုၢ်ဟံၣ်လၢနနီၢ်ကစၢ်ဒၣ်နဲနသူၣ်ထီၣ် အီၤလီၤ.",
			"18": "<sup>18</sup> နဲဒၣ်, ယွၤဧၢ, နကမ့ၢ်စီၤပၤအစိၤစိအဃၣ်ဃၣ်လီၤ.”",
			"19": "<sup>19</sup> ပှၤအံၣ်စရ့လးဖိတဖၣ်လဲၤခီဂာ်ပီၣ်လဲၣ်လၢဟီၣ်ခိၣ်ဃ့ထီအဖီ ခိၣ်လီၤ. ဘၣ်ဆၣ်ဖဲပှၤအဲၤကူပတူးဖိအလ့ၣ်ကဟၣ်ဒုးသုးတဖၣ်, ဃုာ်ဒီးအကသ့ၣ်တဖၣ်ဒီးအပှၤနီၣ်တၢ်တဖၣ်လဲၤနုာ်ဆူပီၣ်လဲၣ်ပူၤ န့ၣ်, ယွၤဒုးဟဲက့ၤကဒါက့ၤထံတဖၣ်ဒီးလုၣ်ဘၢကွံာ်အဝဲသ့ၣ်န့ၣ်လီၤ.",
			"20": "<sup>20</sup> ဝံမုၣ်နီၢ်မံးရယၣ်လၢအမ့ၢ်စီၤအၤဟရိၣ်အဒီပုၢ်ဝဲၢ်မုၣ်ဟံး ထီၣ်အဒၢတြုၤလၢအစုပူၤဒီးကယဲၢ်ပိာ်မုၣ်ခဲလၢာ်, ပိာ်ထီၣ်အခံအိၣ်ဒီးဒၢတြုၤတဖၣ်ဒီးဂဲၤကလံာ်ဝဲလီၤ.",
			"21": "<sup>21</sup> နီၢ်မံးရယၣ်သးဝံၣ်ထီၣ်တၢ်လၢအဝဲသ့ၣ်အဂီၢ်, “သးဝံၣ်ထီၣ်ယွၤတက့ၢ်. အဂ့ၢ်ဒ်အံၤ, အဝဲမၤနၢၤတ့ၢ်လံ တၢ်မၤနၢၤလီၤကဟုကညီၢ်တမံၤလီၤ. အဝဲကွံာ်လီၤကသ့ၣ်တဖၣ်ဒီးပှၤဒိးအီၤတဖၣ်ဆူ ပီၣ်လဲၣ်အပူၤလီၤ.”",
			"22": "<sup>22</sup> အန့ၣ်ဝံၤဒီး, စီၤမိၤၡ့ဆှၢကီၢ်အံၣ်စရ့လးအပှၤဂီၢ်မုၢ်လၢ ပီၣ်လဲၣ်ဂီၤဆူပှၢ်မုၢ်ကနၢၡူၢ်အပူၤန့ၣ်လီၤ. အဝဲသ့ၣ်လဲၤခီတ့ၢ်ပှၢ်မုၢ်ကနၢသၢသီညါဘၣ်ဆၣ်တထံၣ်န့ၢ်ထံ နီတစဲးဘၣ်.",
			"23": "<sup>23</sup> အန့ၣ်ဝံၤဒီးအဝဲသ့ၣ်တုၤမၤရၤန့ၣ်လီၤ. ဘၣ်ဆၣ်ထံအိၣ်ဖဲတၢ် အလီၢ်န့ၣ်ခၣ်ဝဲတုၤဒၣ်လဲာ်အဝဲသ့ၣ်အီဝဲတန့ၢ်ဘၣ်န့ၣ်လီၤ. လၢတၢ်န့ၣ်အဃိတၢ်လီၢ်န့ၣ်ဘၣ်တၢ်ကိးအီၤလၢမၤရၤန့ၣ်လီၤ.",
			"24": "<sup>24</sup> ပှၤဂီၢ်မုၢ်ကဒူးကဒ့ၣ်တၢ်ဆူစီၤမိၤၡ့အအိၣ်ဒီးသံကွၢ်ဝဲ, “ပကဘၣ်အီတၢ်မနုၤလဲၣ်.”",
			"25": "<sup>25</sup> ဒီးစီၤမိၤၡ့ဘါထုကဖၣ်တၢ်လၢအသူၣ်ကံၢ်သးလဲဆူယွၤအအိၣ် ဒီးယွၤဒုးနဲၣ်အီၤလၢသ့ၣ်တကူးလာ်လီၤ. အဝဲကွံာ်နုာ်ဝဲဆူထံအကျါဒီးထံန့ၣ်ကဲထီၣ်ထံလၢတၢ်အီ အီၤသ့န့ၣ်လီၤ. ဖဲန့ၣ်ယွၤဟ့ၣ်လီၤအဝဲသ့ၣ်လၢတၢ်ဘူၣ်တၢ်ဘါအတၢ်သိၣ်တၢ်သီ တဖၣ်လၢကအိၣ်မူထွဲဝဲအဂီၢ်, ဒီးမၤကွၢ်စ့ၢ်ကီးအဝဲသ့ၣ်န့ၣ်လီၤ.",
			"26": "<sup>26</sup> ဒီးယွၤစံးဝဲဒၣ်, “သုမ့ၢ်ဒိကနၣ်ယၤလၢလၢပှဲၤပှဲၤ, ခီဖျိမၤတၢ်ဒ်တၢ်ဘၣ်ယသးဒီးတိၢ်န့ၢ်ဖံးဃၣ်ယတၢ်မၤလိာ်တဖၣ် န့ၣ်, ယတစံၣ်ညီၣ်ဘၣ်သုလၢတၢ်ဆါတဖၣ်လၢယဒုးလီၤဘၣ်အီၤ လၢပှၤအဲၤကူပတူးဖိတဖၣ်အလိၤန့ၣ်ဘၣ်. ယမ့ၢ်ယွၤ, ပှၤတဂၤလၢအမၤဘျါသုန့ၣ်လီၤ.”",
			"27": "<sup>27</sup> လၢခံဒီးအဝဲသ့ၣ်ဟဲတုၤဆူအ့လံၣ်, ဖဲထံထီၣ်ပၢၢ်အိၣ်ဝဲတ ဆံခံပူၤဒီးစူၣ်ပလိၣ်အမုၢ်အိၣ်နွံဆံန့ၣ်လီၤ. ဖဲန့ၣ်အဝဲသ့ၣ်သူၣ်ဒဲလၢထံအဃၢၤန့ၣ်လီၤ."
		},
		"16": {
			"1": "<sup>1</sup> ဒီးပှၤအံၣ်စရ့လးဖိဒီဒူၣ်ဒီထၢဟးထီၣ်ကွံာ်လၢအ့လံၣ်, ဒီးဖဲအဝဲသ့ၣ်ဟးထီၣ်ကွံာ်လၢကီၢ်အဲၤကူပတူးအလီၢ်ခံန့ၣ် အဝဲသ့ၣ်ဟဲတုၤဆူပှၢ်မုၢ်ကနၢစံၤ, လၢအအိၣ်ဖဲအ့လံၣ်ဒီးကစၢၢ်စံၤနါအဘၢၣ်စၢၤ, ဖဲလါခံလါတလါထီၣ်တဆံယဲၢ်သီအနံၤ, န့ၣ်လီၤ.",
			"2": "<sup>2</sup> ဒီးလၢပှၢ်မုၢ်ကနၢအပူၤန့ၣ်အဝဲသ့ၣ်ခဲလၢာ်ကဒူးကဒ့ၣ်တၢ်ဆူ စီၤမိၤၡ့ဒီးစီၤအၤဟရိၣ်အအိၣ်,",
			"3": "<sup>3</sup> ဒီးစံးဘၣ်အဝဲသ့ၣ်, “ပဆၢလၢယွၤကမၤသံတ့ၢ်ပှၤလၢကီၢ်အဲၤကူပတူးအပူၤလီၤ. အစှၤကတၢၢ်ပဆ့ၣ်နီၤဒီးအီၣ်တၢ်ဖံးတၢ်ညၣ်ဒီးတၢ်အီၣ်တၢ်အီအဂၤလၢပအဲၣ်ဒိးအီၣ်ဖဲန့ၣ်သ့ဝဲလီၤ. မ့မ့ၢ်သုဟဲကိးပှၤဆူပှၢ်မုၢ်ကနၢအံၤအပူၤဒ်သိးပကသၣ်ဝံၤလီၤဒိသံခဲလၢာ်လီၤ.”",
			"4": "<sup>4</sup> ဒီးယွၤစံးဘၣ်စီၤမိၤၡ့, “ခဲကနံၣ်အံၤ, ယကဒုးစူၤလီၤတၢ်အီၣ်တၢ်အီလၢမူခိၣ်လၢသုဝဲခဲလၢာ်အဂီၢ်လီၤ. ပှၤဂီၢ်မုၢ်ကဘၣ်ဟးထီၣ်ကိးမုၢ်နံၤဒီးပာ်ဖှိၣ်တၢ်လၢလၢလီၣ် လီၣ်လၢအနံၤဝဲန့ၣ်အဂီၢ်လီၤ. လၢကျဲဒ်သိးအံၤန့ၣ်, ယမၤကွၢ်အဝဲသ့ၣ်ဒ်သိးယကထံၣ်န့ၢ်အဝဲသ့ၣ်လၢမ့ၢ်အကပိာ်ထွဲ, မ့တမ့ၢ်တပိာ်ထွဲယတၢ်သိၣ်တၢ်သီတဖၣ်အခံဧါကသ့န့ၣ်လီၤ.",
			"5": "<sup>5</sup> ဒီးလၢဃုနံၤတနံၤန့ၣ်အဝဲသ့ၣ်ကဘၣ်ဟဲက့ၤစိာ်တၢ်ပှဲၤသိးညီ နုၢ်အဟဲက့ၤစိာ်တ့ၢ်ဝဲန့ၣ်ခံစးဒီးကတဲာ်ကတီၤအီၤလီၤ.”",
			"6": "<sup>6</sup> မၤသးဒ်န့ၣ်ဒီးစီၤမိၤၡ့ဒီးစီၤအၤဟရိၣ်စံးဘၣ်ကယဲၢ်ပှၤအံၣ် စရ့လးဖိခဲလၢာ်, “တဟါအံၤ, သုကသ့ၣ်ညါဘၣ်လၢယွၤမ့ၢ်ပှၤထုးထီၣ်ကွံာ်သုလၢ ကီၢ်အဲၤကူပတူးအပူၤန့ၣ်လီၤ.",
			"7": "<sup>7</sup> လၢမုၢ်ဂီၤန့ၣ်သုကထံၣ်ဘၣ်ယွၤအိၣ်ဝဲဆိးဝဲအတၢ်ကပီၤကပြုၢ် ကပြီၤန့ၣ်လီၤ. အဝဲနၢ်ဟူတ့ၢ်သုတၢ်ကဒူးကဒ့ၣ်ထီဒါအီၤလီၤ. မ့ၢ်သုထီဒါအီၤလီၤ. အဂ့ၢ်ဒ်အံၤ, ထဲပဝဲဒၣ်ဧိၤပမ့ၢ်ပှၤလၢအမၤတၢ်ဒ်အတၢ်မၤလိာ်တဖၣ်အသိးန့ၣ်လီၤ.”",
			"8": "<sup>8</sup> ဒီးစီၤမိၤၡ့စံးဝဲဒၣ်, “ယွၤမ့ၢ်ပှၤလၢကဟ့ၣ်သုတၢ်ဖံးတၢ် ညၣ်လၢသုကအီၣ်လၢမုၢ်ဟါ, ဒီးကိၣ်ပှဲၤသိးသုအဲၣ်ဒိးအီၣ်လၢမုၢ်ဂီၤအကတီၢ်န့ၣ်လီၤ. အဂ့ၢ်ဒ်အံၤ, အဝဲနၢ်ဟူတ့ၢ်သုတၢ်ကဒူးကဒ့ၣ်ထီဒါအီၤန့ၣ်လီၤ. ဖဲသုကဒူးကဒ့ၣ်ထီဒါပှၤန့ၣ်, မ့ၢ်သပှၢ်ကတၢၢ်သုကဒူးကဒ့ၣ်ထီဒါယွၤန့ၣ်လီၤ.”",
			"9": "<sup>9</sup> စီၤမိၤၡ့စံးဘၣ်စီၤအၤဟရိၣ်, “တဲဘၣ်ပှၤဒီဒူၣ်ဒီထၢလၢ အကဟဲဒီးဆၢထၢၣ်လၢယွၤအမဲာ်ညါတက့ၢ်. အဂ့ၢ်ဒ်အံၤ, ယွၤနၢ်ဟူတ့ၢ်အဝဲသ့ၣ်အတၢ်ကဒူးကဒ့ၣ်တဖၣ်ထီဒါအီၤလီၤ.”",
			"10": "<sup>10</sup> တုၤစီၤအၤဟရိၣ်ကတိၤတၢ်ဆူပှၤဒီဒူၣ်ဒီထၢန့ၣ်, အဝဲသ့ၣ်ဃၣ်ဃီၤအသးဆူပှၢ်မုၢ်ကနၢလီၤ. ဒီးသတူၢ်ကလာ်န့ၣ်ယွၤအတၢ်ကပီၤကပြုၢ်ကပြီၤအိၣ်ဖျါဝဲလၢတၢ်အၢၣ်အလိၤန့ၣ်လီၤ.",
			"11": "<sup>11</sup> ဒီးယွၤစံးဘၣ်စီၤမိၤၡ့, “ယနၢ်ဟူတ့ၢ်ပှၤအံၣ်စရ့လးဖိတဖၣ်အတၢ်ကဒူးကဒ့ၣ်န့ၣ်လီၤ. တဲဘၣ်အီၤလၢဖဲမုၢ်ဟါလီၤသံယီၢ်ယာ်န့ၣ်အဝဲသ့ၣ်ကအိၣ်ဒီးတၢ် ဖံးတၢ်ညၣ်လၢကအီၣ်ဘၣ်ဝဲ, ဒီးလၢမုၢ်ဂီၤန့ၣ်အဝဲသ့ၣ်ကအိၣ်ဒီးကိၣ်ပှဲၤသိးအအဲၣ်ဒိးဝဲန့ၣ်လီၤ. တုၤနုၤတစုအဝဲသ့ၣ်ကသ့ၣ်ညါလၢယၤ, ယွၤအံၤမ့ၢ်အဝဲသ့ၣ်အကစၢ်ယွၤန့ၣ်လီၤ.”",
			"13": "<sup>13</sup> ဒီးလၢမုၢ်ဟါလီၤန့ၣ်ထိၣ်ဘှၢၣ်အဖုအဂီၢ်ဖးဒိၣ်တဖုဟဲယူၤ နုာ်လီၤဝဲတုၤအမၤပှဲၤသူၣ်ဒဲအလီၢ်ခဲလၢာ်လီၤ. ဒီးလၢမုၢ်ဂီၤန့ၣ်ပစီၤထံအိၣ်ဝးတရံးသူၣ်ဒဲအလီၢ်န့ၣ်လီၤ.",
			"14": "<sup>14</sup> ဖဲပစီၤထံပှံၢ်ထီၣ်ကွံာ်ဝဲန့ၣ်, တၢ်ကဘျံးဒံးဖိအိၣ်ဝဲဒၣ်လၢ ပှၢ်မုၢ်ကနၢအပူၤန့ၣ်လီၤ. တၢ်န့ၣ်ကပုာ်ဝဲဒ်ဘှ့ၣ်လီၤသကၤအသိးန့ၣ်လီၤ.",
			"15": "<sup>15</sup> ဒီးဖဲပှၤအံၣ်စရ့လးဖိတဖၣ်ထံၣ်ဘၣ်တၢ်န့ၣ်ဒီးအဝဲသ့ၣ်တသ့ၣ် ညါဝဲလၢအမ့ၢ်တၢ်မနုၤလဲၣ်ဘၣ်အဃိသံကွၢ်လိာ်အသး, “တၢ်အံၤမ့ၢ်တၢ်မနုၤလဲၣ်.” န့ၣ်လီၤ. စီၤမိၤၡ့စံးဘၣ်အဝဲသ့ၣ်, “တၢ်အံၤမ့ၢ်တၢ်အီၣ်လၢယွၤဟ့ၣ်လီၤသုလၢသုကအီၣ်အဂီၢ်လီၤ.",
			"16": "<sup>16</sup> ယွၤမၤလိာ်ဝဲလၢသုဝဲတဂၤစုာ်စုာ်ကထၢဖှိၣ်တၢ်ပှဲၤသိးအလိၣ်ဘၣ်ဝဲ, လၢအဟံၣ်ဖိဃီဖိတဂၤစုာ်စုာ်အဂီၢ်တဂၤတဧိၤမ့ၢ်န့ၣ်လီၤ.",
			"17": "<sup>17</sup> ပှၤအံၣ်စရ့လးဖိတဖၣ်မၤဝဲဒ်အံၤအသိး, ပှၤတနီၤပာ်ဖှိၣ်တၢ်အါ ဝဲဒီးတနီၤစှၤဝဲဒၣ်န့ၣ်လီၤ.",
			"18": "<sup>18</sup> တုၤအဝဲသ့ၣ်ဃီၣ်ကွၢ်ဝဲဒီး, ပှၤလၢအပာ်ဖှိၣ်တၢ်အါန့ၢ်အတၢ် တအိၣ်အါကဲၣ်ဆိးဘၣ်ဒီးပှၤလၢအပာ်ဖှိၣ်တၢ်စှၤန့ၢ်အတၢ်တအိၣ် စှၤကဲၣ်ဆိးဒီးအီၤဘၣ်လီၤ. ပှၤတဂၤစုာ်စုာ်ပာ်ဖှိၣ်တၢ်ထဲသိးဒၣ်အလိၣ်ဘၣ်ဝဲန့ၣ်လီၤ.",
			"19": "<sup>19</sup> ဒီးစီၤမိၤၡ့စံးဘၣ်အဝဲသ့ၣ်, “ပှၤတဘၣ်ပာ်ကိၣ်အံၤလၢခဲ မုၢ်ဆ့ၣ်အဂီၢ်နီတဂၤဘၣ်.”",
			"20": "<sup>20</sup> ဘၣ်ဆၣ်ဒီးပှၤလၢအကျါတနီၤတဒိကနၣ်စီၤမိၤၡ့ဘၣ်, ဒီးပာ်ဃးဝဲတနီၤန့ၣ်လီၤ. မုၢ်ဆ့ၣ်ထီၣ်လၢခံတနံၤန့ၣ်ကိၣ် အံၤပှဲၤဝဲဒီးလၢၣ်ဒီးနၢဆံၣ်ဘီဝဲဒီးစီၤမိၤၡ့သးဒိၣ်ထီၣ်အဝဲသ့ၣ်လီၤ.",
			"21": "<sup>21</sup> ကိးမုၢ်ဂီၤဒဲးန့ၣ်ပှၤကိးဂၤဒဲးစုာ်စုာ်ပာ်ဖှိၣ်တၢ်ထဲသိးအလိၣ်ဘၣ်ဝဲန့ၣ်လီၤ. ဒီးဖဲမုၢ်ကိၢ်ထီၣ်န့ၣ်တၢ်လၢအိၣ်လီၤတဲာ်လၢဟီၣ်ခိၣ်လိၤတဖၣ် ပှံၢ်လီၤကွံာ်ဝဲဒၣ်လီၤ.",
			"22": "<sup>22</sup> လၢဃုသီတသီအနံၤန့ၣ်အဝဲသ့ၣ်ပာ်ဖှိၣ်တၢ်အီၣ်, လၢပှၤတဂၤစုာ်စုာ်အဂီၢ်ခံဧိၤမ့ၢ်န့ၣ်လီၤ. ဒီးကယဲၢ်ပှၤခိၣ်ပှၤနၢ်လၢဒူၣ်ဖိထၢဖိတဖၣ်အကျါဟဲဒီးတဲဘၣ် စီၤမိၤၡ့လၢတၢ်ဂ့ၢ်အံၤန့ၣ်လီၤ.",
			"23": "<sup>23</sup> ဒီးအဝဲဒၣ်စံးဘၣ်အဝဲသ့ၣ်, “ယွၤမၤလိာ်တ့ၢ်ဝဲလၢခဲမုၢ် ဆ့ၣ်တနံၤန့ၣ်မ့ၢ်မုၢ်အိၣ်ဘှံးအနံၤစီဆှံလၢတၢ်ကဘၣ်ပာ်စီ ဆှံအီၤလၢယွၤအဂီၢ်န့ၣ်လီၤ. တၢ်လၢသုအဲၣ်ဒိးဘၢအီၤန့ၣ်ဘၢအီၤဒီးတၢ်လၢသုအဲၣ်ဒိးချီ အီၤန့ၣ်ချီအီၤတနံၤအံၤတက့ၢ်. တၢ်တမံၤလၢ်လၢ်လၢအအိၣ်လီၤတဲာ်န့ၣ်တၢ်ကဘၣ်ပာ်ကပၤအီၤဒီးပာ် ဃးအီၤလၢခဲမုၢ်ဆ့ၣ်အဂီၢ်လီၤ.”",
			"24": "<sup>24</sup> ဒ်စီၤမိၤၡ့မၤလိာ်တ့ၢ်ဝဲအသိးအဝဲသ့ၣ်ပာ်ဃးတၢ်လၢအအိၣ်လီၤ တဲာ်တုၤမုၢ်ဆ့ၣ်ထီၣ်တနံၤလီၤ. တၢ်အီၣ်အံၤတဟးဂီၤဘၣ်ဒီးလၢၣ်တအိၣ်ဘၣ်လၢအပူၤဘၣ်လီၤ.",
			"25": "<sup>25</sup> ဒီးစီၤမိၤၡ့စံးဝဲဒၣ်, “အီၣ်တၢ်န့ၣ်တနံၤအံၤတက့ၢ်. အဂ့ၢ်ဒ်အံၤ, တနံၤအံၤမ့ၢ်မုၢ်အိၣ်ဘှံးအနံၤ, မုၢ်တနံၤလၢတၢ်ပာ်စီဆှံအီၤလၢယွၤအဂီၢ်န့ၣ်လီၤ. ဒီးတမ့ၢ်လၢသုကထံၣ်ဘၣ်တၢ်အီၣ်လၢတၢ်အိၣ်ဆိးလီၢ်အချၢနီတမံၤဘၣ်.",
			"26": "<sup>26</sup> သုကဘၣ်ပာ်ဖှိၣ်တၢ်အီၣ်လၢဃုသီအဂီၢ်လီၤ. မ့မ့ၢ်နွံသီတသီအနံၤန့ၣ်မ့ၢ်မုၢ်အိၣ်ဘှံးအနံၤဒီးတမ့ၢ်လၢ တၢ်ကအိၣ်နီတမံၤဘၣ်.”",
			"27": "<sup>27</sup> လၢမုၢ်နွံနံၤတနံၤန့ၣ်ပှၤတနီၤဟးထီၣ်ဒ်သိးကလဲၤထၢကိၣ်လီၤ. ဘၣ်ဆၣ်ဒီးတထံၣ်ဘၣ်တၢ်နီတမံၤဘၣ်.",
			"28": "<sup>28</sup> အန့ၣ်ဒီးယွၤစံးဘၣ်စီၤမိၤၡ့, “မ့ၢ်သုကဂ့ၢ်လိာ်လၢသု ကစူၢ်ယတၢ်မၤလိာ်တဖၣ်ဆံးယံာ်ဒံးလဲၣ်.",
			"29": "<sup>29</sup> သ့ၣ်နီၣ်ထီၣ်ယၤ, ယွၤအံၤဟ့ၣ်တ့ၢ်သုမုၢ်တနံၤလၢတၢ်အိၣ်ဘှံး အဂီၢ်သတးဒီး, လၢဃုနံၤတနံၤန့ၣ်ယကဟ့ၣ်သုတၢ်အီၣ်, လၢဝဲလၢခံသီအဂီၢ်န့ၣ်လီၤ. ပှၤကိးဂၤဒဲးကဘၣ်အိၣ်, ဖဲအအိၣ်ဝဲအလီၢ်လၢမုၢ်နွံနံၤတနံၤန့ၣ်ဒီးတဘၣ်ဟးထီၣ်လၢ အဟံၣ်ပူၤဘၣ်.”",
			"30": "<sup>30</sup> မၤသးဒ်န့ၣ်ဒီးပှၤတမၤတၢ်လၢနွံသီတသီန့ၣ်နီတဂၤဘၣ်.",
			"31": "<sup>31</sup> ပှၤအံၣ်စရ့လးဖိတဖၣ်ကိးဝဲတၢ်အီၣ်န့ၣ်လၢမၤနၤလီၤ. တၢ်န့ၣ်မၤသးဒ်တၢ်အချံဝါဝါဆံးဆံးဖိဒီးဝံၣ်ဝဲဒ်ကိၣ်ဘ့ၣ် ဘၣ်ဘူတလါဖိတဖၣ်လၢအဘၣ်တၢ်မၤအီၤဃုာ်ဒီးကနဲစီန့ၣ်လီၤ.",
			"32": "<sup>32</sup> ဒီးစီၤမိၤၡ့စံးဝဲဒၣ်, “ယွၤမၤလိာ်ပှၤလၢပကပာ်ဃးကိၣ်မၤ နၤတနီၤလၢပစၢၤပသွဲၣ်လၢခံတဖၣ်အဂီၢ်ဒ်သိးအဝဲသ့ၣ်ကထံၣ်ဘၣ် တၢ်အီၣ်လၢယွၤဟ့ၣ်ဒုးအီၣ်ပှၤလၢပှၢ်မုၢ်ကနၢအပူၤဖဲအထုးထီၣ် ပှၤလၢကီၢ်အဲၤကူပတူးအပူၤန့ၣ်လီၤ.”",
			"33": "<sup>33</sup> စီၤမိၤၡ့စံးဘၣ်စီၤအၤဟရိၣ်, “ဟံးန့ၢ်သရာ်တဖျၢၣ်, ဒၢနုာ်ကိၣ်မၤနၤတဧိၤမ့ၢ်လၢအပူၤဒီးပာ်အီၤလၢယွၤအိၣ်ဝဲ ဆိးဝဲအလီၢ်အမဲာ်ညါဒ်သိးကဘၣ်တၢ်ပာ်ကတီၤအီၤလၢပစၢၤ ပသွဲၣ်လၢခံတဖၣ်အဂီၢ်တက့ၢ်.”",
			"34": "<sup>34</sup> ဒီးဒ်ယွၤမၤလိာ်စီၤမိၤၡ့အသိးန့ၣ်, စီၤအၤဟရိၣ်ပာ်လီၤအီၤ လၢယွၤအတၢ်အၢၣ်လီၤအီလီၤအတလါအမဲာ်ညါဒ်သိးတၢ်ကပာ်ဃးအီၤ အဂီၢ်လီၤ.",
			"35": "<sup>35</sup> ပှၤအံၣ်စရ့လးဖိတဖၣ်အီၣ်ဝဲကိၣ်မၤနၤဆူညါအနံၣ်လွံၢ်ဆံတုၤ အဝဲသ့ၣ်လဲၤတုၤကီၢ်ကနၤဧၣ်, တၢ်လီၢ်ဖဲအဝဲသ့ၣ်သူၣ်လီၤဆီလီၤ အသးန့ၣ်လီၤ.",
			"36": "<sup>36</sup> (နီၣ်ထိၣ်လၢတၢ်ဃီၣ်အဃ့ထီအဂီၢ်ဖဲစိၤအဝဲန့ၣ်မ့ၢ်, တဧိၤမ့ၢ်ပှဲၤသိးတအ့ဖးဆံဆဲၣ်ပူတပူန့ၣ်လီၤ.)"
		},
		"17": {
			"1": "<sup>1</sup> ဒီးပှၤအံၣ်စရ့လးဖိဒီဒူၣ်ဒီထၢဟးထီၣ်ကွံာ်လၢပှၢ်မုၢ်ကနၢ စံၤဒီးလဲၤဆူညါတတီၤဘၣ်တတီၤဒ်ကစၢ်ယွၤမၤလိာ်ဝဲအသိးန့ၣ်လီၤ. အဝဲသ့ၣ်သူၣ်လီၤအဒဲဖဲတၢ်လီၢ်ရဖံၤဒံၣ်န့ၣ်လီၤ. ဘၣ်ဆၣ်ဒီးဖဲန့ၣ်, ထံတအိၣ်လၢအဝဲသ့ၣ်ကအီဝဲအဂီၢ်ဘၣ်လီၤ.",
			"2": "<sup>2</sup> ဒီးအဝဲသ့ၣ်ကဒူးကဒ့ၣ်တၢ်လၢစီၤမိၤၡ့အလိၤဒီးစံးဝဲ, “ဟ့ၣ်ပှၤထံလၢပကအီအဂီၢ်တက့ၢ်.” စီၤမိၤၡ့စံးဆၢဝဲ, “ဘၣ်မနုၤလၢသုကဒူးကဒ့ၣ်တၢ်ဒီးလ့ပစီယွၤန့ၣ်လဲၣ်.”",
			"3": "<sup>3</sup> ဘၣ်ဆၣ်ဒီးပှၤဂီၢ်မုၢ်အသးသူထံနးနးကလဲာ်အဃိကဒူးကဒ့ၣ်တၢ် အါထီၣ်လၢစီၤမိၤၡ့အလိၤလီၤ. အဝဲသ့ၣ်စံးဝဲ, “ဘၣ်မနုၤလၢနထုးထီၣ်ပှၤလၢကီၢ်အဲၤကူပတူး အပူၤန့ၣ်လဲၣ်. မ့ၢ်ဒ်သိးနကမၤသံပှၤဒီးပဖိပလံၤဒီးပဆၣ်ဖိကီၢ်ဖိတဖၣ် လၢတၢ်သူအသးလၢထံအဂီၢ်န့ၣ်ဧါ.”",
			"4": "<sup>4</sup> ဒီးစီၤမိၤၡ့ဘါထုကဖၣ်တၢ်ဆူယွၤအအိၣ်သပှၢ်ပှၢ်ဒီးစံး, “ယကမၤပှၤဂီၢ်မုၢ်အံၤဒ်လဲၣ်. အဝဲသ့ၣ်အိၣ်ကတဲာ်ကတီၤလံအသးလၢကကွံာ်သံယၤလၢလၢၢ်န့ၣ်လီၤ.”",
			"5": "<sup>5</sup> ဒီးယွၤစံးဘၣ်စီၤမိၤၡ့, “ကိးန့ၢ်ပှၤအံၣ်စရ့လးဖိအခိၣ်အနၢ်တနီၤဒီးနၤ, ဒီးလဲၤလၢပှၤဂီၢ်မုၢ်အမဲာ်ညါတက့ၢ်. လဲၤစိာ်ဃုာ်နီၣ်ထိးဘိလၢနတီၢ်ထံကျိနံၤလါန့ၣ်တက့ၢ်.",
			"6": "<sup>6</sup> ယကဆၢထၢၣ်လၢသုမဲာ်ညါလၢလ့တဖျၢၣ်အဖီခိၣ်ဖဲကစၢၢ်စံၤနါန့ၣ် လီၤ. တီၢ်လ့န့ၣ်ဒီးထံကဟဲထီၣ်လၢအပူၤလၢပှၤဂီၢ်မုၢ်ကအီအီၤအဂီၢ် လီၤ.” ဒီးစီၤမိၤၡ့မၤဝဲဒ်န့ၣ်လၢကီၢ်အံၣ်စရ့လးအခိၣ်အနၢ်တဖၣ်အမဲာ်ညါန့ၣ်လီၤ.",
			"7": "<sup>7</sup> တၢ်လီၢ်န့ၣ်ဘၣ်တၢ်ယုၢ်အမံၤလၢမးစၤ, ဒီးမရံၤဘါလီၤ. အဂ့ၢ်ဒ်အံၤ, ပှၤအံၣ်စရ့လးဖိတဖၣ်ကဒူးကဒ့ၣ်တၢ်ဒီးလ့ပစီ ယွၤဖဲအဝဲသ့ၣ်စံးဝဲ, “မ့ၢ်ယွၤအိၣ်ဒီးပှၤဧါ, မ့တမ့ၢ်တအိၣ်ဘၣ်ဧါ,” အဃိန့ၣ်လီၤ.",
			"8": "<sup>8</sup> ပှၤဧမၤလ့းဖိတဖၣ်ဟဲထီၣ်ဒီးဒုးပှၤအံၣ်စရ့လးဖိတဖၣ်ဖဲတၢ် လီၢ်ရဖံၤဒံၣ်န့ၣ်လီၤ.",
			"9": "<sup>9</sup> ဒီးစီၤမိၤၡ့စံးဘၣ်စီၤယိၤၡူ, “ဃုထၢပှၤပိာ်ခွါတနီၤဒ် သိးကလဲၤဒုးပှၤဧမၤလ့းဖိတဖၣ်ခဲမုၢ်ဆ့ၣ်တက့ၢ်. ယကဆၢထၢၣ်လၢတၢ်လူၢ်ဒီခိၣ်ဒီးဟံးဃာ်နီၣ်ထိးဘိလၢကစၢ်ယွၤ မၢယဟဲစိာ်အီၤန့ၣ်လီၤ.”",
			"10": "<sup>10</sup> ဒီးစီၤယိၤၡူမၤဝဲဒ်စီၤမိၤၡ့မၤလိာ်တ့ၢ်အီၤအသိးဒီးလဲၤ ထီၣ်ဝဲဒ်သိးကဒုးပှၤဧမၤလ့းဖိတဖၣ်ဖဲစီၤမိၤၡ့, စီၤအၤဟရိၣ်ဒီးစီၤဃူၢ်လဲၤထီၣ်ဆူကစၢၢ်ဒီခိၣ်အခါန့ၣ်လီၤ.",
			"11": "<sup>11</sup> ပှၤအံၣ်စရ့လးဖိတဖၣ်မၤနၢၤတၢ်ဖဲအကတီၢ်လၢစီၤမိၤၡ့ယူာ် ထီၣ်ဒံးအစုတီၤတဖၣ်, ဘၣ်ဆၣ်ဖဲအဝဲပာ်လီၤအစုန့ၣ်ပှၤဧမၤလ့းဖိတဖၣ်စးထီၣ်မၤနၢၤ တၢ်န့ၣ်လီၤ.",
			"12": "<sup>12</sup> ဖဲစီၤမိၤၡ့အစုတီၤတဖၣ်လီၤဘှံးဝဲန့ၣ်, စီၤအၤဟရိၣ်ဒီးစီၤဃူၢ်ဟံးန့ၢ်လၢၢ်တဖျၢၣ်လၢအဝဲကဆ့ၣ်နီၤဝဲ လၢအလိၤအဂီၢ်ဒီးအဝဲသ့ၣ်ဆၢထၢၣ်လၢအဝဲအဃၢၤဒီးဖီၣ်ဃးအဝဲ အစုတီၤဒီးယူာ်ထီၣ်အီၤကျၢၤကျၢၤတုၤလၢမုၢ်လီၤနုာ်ဝဲန့ၣ်လီၤ.",
			"13": "<sup>13</sup> လၢကျဲဒ်အံၤန့ၣ်, စီၤယိၤၡူမၤနၢၤမၤဃၣ်ကွံာ်ပှၤဧမၤလ့းဖိ တဖၣ်လၢာ်လၢာ်ဆ့ဆ့န့ၣ်လီၤ.",
			"14": "<sup>14</sup> ဒီးယွၤစံးဘၣ်စီၤမိၤၡ့, “ကွဲးနီၣ်တၢ်မၤနၢၤတမံၤအံၤ အဂ့ၢ်အကျိၤဒ်သိးကဘၣ်တၢ်သ့ၣ်နီၣ်အီၤတက့ၢ်. တဲဘၣ်စီၤယိၤၡူလၢယကမၤနၢၤကွံာ်ပှၤဧမၤလ့းဖိလၢာ်လၢာ်ဆ့ ဆ့န့ၣ်တက့ၢ်.”",
			"15": "<sup>15</sup> စီၤမိၤၡ့ဘှီထီၣ်တၢ်လုၢ်တၢ်ပာ်အလီၢ်တခါဒီးကိးဝဲအမံၤလၢ, “ယွၤစံးနံး” အခီပညီ, “ယွၤမ့ၢ်ယနီၣ်တယၢ်” န့ၣ်လီၤ.",
			"16": "<sup>16</sup> အဝဲစံးဝဲဒၣ်, “ယူာ်ထီၣ်ထီယွၤအနီၣ်တယၢ်တက့ၢ်. ယွၤကဒုးဒံးတၢ်ထီဒါပှၤဧမၤလ့းဖိတဘိယူၢ်ဃီန့ၣ်လီၤ.”"
		},
		"18": {
			"1": "<sup>1</sup> စီၤမိၤၡ့အမံၤပှၢ်ပိာ်ခွါ, ပှၤမံးဒယၣ်ဖိအပှၤလုၢ်တၢ်အခိၣ် စီၤယံးသရိၤနၢ်ဟူတၢ်ဂ့ၢ်ကိးမံၤလၢကစၢ်ယွၤမၤတၢ်လၢစီၤမိၤၡ့အဂီၢ်ဒီးကီၢ်အံၣ်စရ့လးအပှၤဂီၢ်မုၢ်အဂီၢ်ဖဲအထုးထီၣ်ကွံာ်အဝဲသ့ၣ်လၢကီၢ်အဲၤကူပတူးအပူၤန့ၣ်လီၤ.",
			"2": "<sup>2</sup> မၤသးဒ်န့ၣ်ဒီးအဝဲဟဲဝဲဆူစီၤမိၤၡ့အအိၣ်ဒီးဟဲကိးဃုာ် စီၤမိၤၡ့အမါနီၢ်စံးဖိရၤလၢအအိၣ်တ့ၢ်ဝဲန့ၣ်,",
			"3": "<sup>3</sup> ဒီးအဝဲအဖိခွါခံဂၤလၢအမ့ၢ်စီၤက့ရၡိၣ်ဒီးစီၤအလံၤဧ့ စ့ၢ်န့ၣ်လီၤ. (စီၤမိၤၡ့စံးဝဲ, “ယမ့ၢ်တ့ၢ်ပှၤတခီဘီမုၢ်ဖိလၢကီၢ်လီၤ ဆီတဘ့ၣ်အပူၤလီၤ.” မၤသးဒ်န့ၣ်ဒီးယုၢ်န့ၢ်အဖိခွါတဂၤအံၤအမံၤ လၢစီၤက့ရၡိၣ်လီၤ.",
			"4": "<sup>4</sup> အဝဲစံးစ့ၢ်ကီးဝဲ, “ယပၢ်အကစၢ်ယွၤမၤစၢၤယၤဒီးမၤပူၤ ဖျဲးယၤလၢကီၢ်အဲၤကူပတူးအစီၤပၤအတၢ်မၤသံမၤဝီန့ၣ် လီၤ.” မၤသးဒ်န့ၣ်ဒီးယုၢ်ဝဲအဖိခွါအဂၤတဂၤန့ၣ်အမံၤလၢစီၤအလံၤ ဧ့စ့ၢ်န့ၣ်လီၤ.)",
			"5": "<sup>5</sup> စီၤယံးသရိၤဟဲဝဲဆူပှၢ်မုၢ်ကနၢဖဲစီၤမိၤၡ့သူၣ်ဒဲအလီၢ် လၢကစၢၢ်စီဆှံ, ဃုာ်ဒီးစီၤမိၤၡ့အမါဒီးအဖိခွါခံဂၤန့ၣ်လီၤ.",
			"6": "<sup>6</sup> အဝဲဆှၢလီၤတၢ်ကစီၣ်ဆူစီၤမိၤၡ့အအိၣ်လၢအဝဲသ့ၣ်ဟဲဝဲ အဂ့ၢ်န့ၣ်လီၤ.",
			"7": "<sup>7</sup> လၢတၢ်န့ၣ်အဃိစီၤမိၤၡ့လဲၤထီၣ်ဒ်သိးကသဂၢၢ်အီၤဒီးဆုးလီၤ အခိၣ်လၢအမဲာ်ညါဒီးနၢမူအီၤန့ၣ်လီၤ. အဝဲသ့ၣ်သံကွၢ်လိာ်သကိးအသးတဂၤဒီးတဂၤလၢအတၢ်အိၣ်ဆူၣ်အိၣ် ချ့အဂ့ၢ်ဝံၤဒီးလဲၤနုာ်ဝဲဆူစီၤမိၤၡ့အဒဲပူၤန့ၣ်လီၤ.",
			"8": "<sup>8</sup> ဒီးစီၤမိၤၡ့တဲဘၣ်စီၤယံးသရိၤတၢ်ကိးမံၤလၢယွၤမၤဘၣ် တ့ၢ်ကီၢ်အဲၤကူပတူးအစီၤပၤဒီးအပှၤဂီၢ်မုၢ်ဒ်သိးကအုၣ်က့ၤ ခီၣ်က့ၤပှၤအံၣ်စရ့လးဖိတဖၣ်အဂ့ၢ်န့ၣ်လီၤ. ဒီးတဲဘၣ်အီၤစ့ၢ်ကီးဝဲတၢ်ကီတၢ်ခဲတဖၣ်လၢပှၤဂီၢ်မုၢ်ဘၣ် ကွၢ်ဆၢၣ်မဲာ်လၢကျဲဒီဘိညါဒီးယွၤမၤစၢၤအဝဲသ့ၣ်ဒ်လဲၣ် အဂ့ၢ်တဖၣ်န့ၣ်လီၤ.",
			"9": "<sup>9</sup> ဒီးဖဲစီၤယံးသရိၤနၢ်ဟူတၢ်ဂ့ၢ်ခဲလၢာ်အံၤဒီးအဝဲအသးခု,",
			"10": "<sup>10</sup> ဒီးစံးဝဲဒၣ်, “စံးထီၣ်ပတြၢၤယွၤ, ပှၤလၢအအုၣ်က့ၤခီၣ်က့ၤ သုလၢကီၢ်အဲၤကူပတူးအစီၤပၤဒီးပှၤအဲၤကူပတူးဖိတဖၣ်အစု ပူၤန့ၣ်တက့ၢ်.",
			"11": "<sup>11</sup> ခဲကနံၣ်အံၤ, ယသ့ၣ်ညါလၢယွၤန့ၣ်ဒိၣ်န့ၢ်ဒံးကစၢ်အဂၤခဲလၢာ် လီၤ. အဂ့ၢ်ဒ်အံၤအဝဲမၤတၢ်အံၤဖဲပှၤအဲၤကူပတူးဖိတဖၣ်မၤတ့ၢ်ပှၤ အံၣ်စရ့လးဖိတဖၣ်လၢတၢ်ပာ်ထီၣ်ထီသးအပူၤဒ်သိးအံၤအခါန့ၣ်လီၤ.”",
			"12": "<sup>12</sup> အန့ၣ်ဝံၤဒီးစီၤယံးသရိၤဟဲစိာ်တၢ်လုၢ်မၤဘူၣ်တမံၤလၢတၢ် ကဘၣ်ဆူးကဲၤထီၣ်အီၤခဲလၢာ်ဒီးတၢ်လုၢ်တၢ်ပာ်အဂၤတဖၣ်လၢ ကဘၣ်တၢ်လုၢ်ထီၣ်ပာ်ထီၣ်အီၤဆူကစၢ်ယွၤအအိၣ်န့ၣ်လီၤ. ဒီးစီၤအၤဟရိၣ်ဒီးကယဲၢ်ပှၤအံၣ်စရ့လးဖိအခိၣ်အနၢ်တဖၣ်လဲၤ ဃုာ်ဒီးအီၤဒ်သိးကအီၣ်တၢ်အီၣ်စီဆှံဒ်တၢ်ဘူၣ်ထီၣ်ဘါထီၣ်အတၢ် မၤတမံၤအသိးန့ၣ်လီၤ.",
			"13": "<sup>13</sup> လၢခံတနံၤန့ၣ်စီၤမိၤၡ့မၤလိၤမၤဘၣ်တၢ်ဂ့ၢ်လိာ်ဘှီလိာ် တဖၣ်လၢပှၤဂီၢ်မုၢ်အကျါဒီးအတၢ်မၤအါဝဲစးထီၣ်လၢမုၢ်ဂီၤ တုၤလီၤလၢမုၢ်နၤတစုန့ၣ်လီၤ.",
			"14": "<sup>14</sup> ဖဲစီၤယံးသရိၤထံၣ်တၢ်ကိးမံၤဒဲးလၢစီၤမိၤၡ့ဘၣ်မၤဝဲ န့ၣ်ဒီးသံကွၢ်ဝဲ, “တၢ်ခဲလၢာ်လၢနမၤလၢပှၤဂီၢ်မုၢ်အဂီၢ်အံၤမ့ၢ်တၢ်ဒ်လဲၣ်. နမၤတၢ်အံၤထဲတဂၤဧိၤအိၣ်ဒီးပှၤဂီၢ်မုၢ်ဆၢထၢၣ်ခိးတၢ်ဖဲ အံၤစးထီၣ်လၢမုၢ်ဂီၤတုၤလၢမုၢ်နၤဒ်သိးကဃ့တၢ်ဟ့ၣ်ကူၣ်ဟ့ၣ် ဖးလၢနအိၣ်န့ၣ်ဘၣ်မနုၤလဲၣ်.”",
			"15": "<sup>15</sup> ဒီးစီၤမိၤၡ့စံးဆၢဝဲဒၣ်, “ယဘၣ်မၤတၢ်အံၤလီၤ. အဂ့ၢ်ဒ်အံၤ, ပှၤဂီၢ်မုၢ်ဟဲဆူယအိၣ်ဒ်သိးကမၤလိတၢ်ဘၣ်ကစၢ်ယွၤအသးအဂီၢ်န့ၣ်လီၤ.",
			"16": "<sup>16</sup> ဖဲပှၤခံဂၤအိၣ်ဒီးတၢ်ဂ့ၢ်လိာ်ဘှီလိာ်တမံၤန့ၣ်အဝဲသ့ၣ်ဟဲ ဆူယအိၣ်ဒီးယစံၣ်ညီၣ်တဲာ်လၢအဝဲသ့ၣ်ခံဂၤအကျါမ့ၢ်မတၤအတၢ် ဘၣ်လဲၣ်ဒီးယတဲဘၣ်အဝဲသ့ၣ်လၢကစၢ်ယွၤအတၢ်မၤလိာ်တဖၣ်ဒီးအတၢ် သိၣ်တၢ်သီတဖၣ်န့ၣ်လီၤ.”",
			"17": "<sup>17</sup> တုၤနုၤတစုစီၤယံးသရိၤစံးဝဲ, “နမၤတၢ်အံၤအကျဲတဘၣ်ဘၣ်.",
			"18": "<sup>18</sup> နကမၤလီၤဘှံးလီၤတီၤနသးဒီးပှၤဂီၢ်မုၢ်တဖၣ်စ့ၢ်ကီးန့ၣ်လီၤ. တၢ်အံၤအါကဲာ်ဆိးလၢနကမၤအီၤထဲတဂၤဧိၤအဂီၢ်လီၤ.",
			"19": "<sup>19</sup> ခဲကနံၣ်အံၤ, ပျဲယဟ့ၣ်နၤလၢတၢ်ဟ့ၣ်ကူၣ်အဂ့ၤတနီၤတက့ၢ်. ဒီးကစၢ်ယွၤကအိၣ်ဒီးနၤလီၤ. တၢ်အိၣ်လၢကစၢ်ယွၤအမဲာ်ညါဒ်ပှၤဂီၢ်မုၢ်အခၢၣ်စးဒီးဟဲစိာ်အဝဲ သ့ၣ်အတၢ်ဂ့ၢ်လိာ်ဘှီလိာ်တဖၣ်ဆူအအိၣ်န့ၣ်မ့ၢ်တၢ်အဘၣ်လၢနဂီၢ် လီၤ.",
			"20": "<sup>20</sup> နကြၢးသိၣ်လိအဝဲသ့ၣ်လၢကစၢ်ယွၤအတၢ်မၤလိာ်တဖၣ်ဒီးတဲနၢ် ပၢၢ်အဝဲသ့ၣ်လၢကဘၣ်အိၣ်မူဒ်လဲၣ်ဒီးကဘၣ်မၤတၢ်ဒ်လဲၣ်အဂ့ၢ်န့ၣ်လီၤ.",
			"21": "<sup>21</sup> ဘၣ်ဆၣ်ဒီး, အါန့ၢ်အန့ၣ်, နကြၢးဃုထၢပှၤပိာ်ခွါတနီၤလၢအသ့ ဝဲဘၣ်ဝဲဒီးဃုထၢပာ်လီၤအဝဲသ့ၣ်ဒ်ပှၤဂီၢ်မုၢ်အခိၣ်အနၢ်တဖၣ် အသိးလၢပှၤအကထိတဖၣ်, ပှၤအကယၤတဖၣ်, ပှၤအဂၤယဲၢ်ဆံ တဖၣ်ဒီးပှၤအဂၤတဆံတဖၣ်အဖီခိၣ်န့ၣ်လီၤ. အဝဲသ့ၣ်ကဘၣ်မ့ၢ်ပှၤတဖၣ်လၢအပျံၤကစၢ်ယွၤ, လၢအဘၣ်တၢ်နာ်န့ၢ် အီၤသ့ဝဲဒီးတဟံးန့ၢ်ခိၣ်ဖးလာ်ဆှိးဘၣ်တဖၣ်န့ၣ်လီၤ.",
			"22": "<sup>22</sup> မ်အဝဲသ့ၣ်မၤတၢ်ဒ်ပှၤစံၣ်ညီၣ်ကွီၢ်တဖၣ်အသိးလၢပှၤဂီၢ်မုၢ် အဂီၢ်ထီဘိတက့ၢ်. ကယဲၢ်တၢ်ဂ့ၢ်လိာ်ဘှီလိာ်အဆံးတဖၣ်န့ၣ်ကစံၣ်ညီၣ်တဲာ်ဝဲလၢအနီၢ် ကစၢ်ဒၣ်ဝဲတက့ၢ်. မ့မ့ၢ်ကွီၢ်အကီအခဲတဖၣ်န့ၣ်ဟဲစိာ်ဝဲဆူနအိၣ်သ့န့ၣ်လီၤ. တၢ်န့ၣ်ကမၤဖှံထီၣ်နတၢ်ဝံတၢ်ယိးလီၤဂာ်ဒ်အဝဲသ့ၣ်ယိးစၢၤ နတၢ်ဝံတၢ်ယိးအသိးန့ၣ်လီၤ.",
			"23": "<sup>23</sup> နမ့ၢ်မၤတၢ်အံၤဒီးဒ်ကစၢ်ယွၤမၤလိာ်ဝဲတဖၣ်အသိးန့ၣ်နတမၤလီၤ ဘှံးလီၤတီၤလၢၤဘၣ်နသးဘၣ်ဒီးကယဲၢ်ပှၤကိးဂၤဒဲးကက့ၤဘၣ်ဆူ အဟံၣ်အိၣ်ဒီးတၢ်မၤဘၣ်လိာ်က့ၤအတၢ်ဂ့ၢ်လိာ်ဘှီလိာ်တဖၣ်န့ၣ် လီၤ.”",
			"24": "<sup>24</sup> စီၤမိၤၡ့တူၢ်လိာ်စီၤယံးသရိၤအတၢ်ဟ့ၣ်ကူၣ်. ဒီးဃုထၢထီၣ်ပှၤတဖၣ်လၢအမၤတၢ်သ့လၢပှၤအံၣ်စရ့လးဖိခဲလၢာ် အကျါန့ၣ်လီၤ. အဝဲဃုထၢပာ်လီၤအဝဲသ့ၣ်ဒ်ခိၣ်နၢ်တဖၣ်လၢပှၤအကထိတဖၣ်, ပှၤအကယၤတဖၣ်, ပှၤအဂၤယဲၢ်ဆံတဖၣ်ဒီးပှၤအဂၤတဆံတဖၣ်အဂီၢ်အသိးန့ၣ်လီၤ.",
			"26": "<sup>26</sup> ဒီးအဝဲသ့ၣ်မၤတၢ်လၢပှၤဂီၢ်မုၢ်အဂီၢ်ဒ်ပှၤစံၣ်ညီၣ်ကွီၢ်တဖၣ် အသိးထီဘိလီၤ. ကွီၢ်လၢအကီအခဲတဖၣ်န့ၣ်ဟဲစိာ်ဝဲဆူစီၤမိၤၡ့အအိၣ်ဒီးမ့ မ့ၢ်တၢ်ဂ့ၢ်လိာ်ဘှီလိာ်အဆံးတဖၣ်န့ၣ်စံၣ်ညီၣ်တဲာ်ဝဲလၢအဝဲ သ့ၣ်အကစၢ်ဒၣ်ဝဲန့ၣ်လီၤ.",
			"27": "<sup>27</sup> အန့ၣ်ဝံၤဒီး, စီၤမိၤၡ့ဆၢဂ့ၤဆၢဝါစီၤယံးသရိၤဖဲကလီၤ ဖးလိာ်သးအကတီၢ်ဒီးစီၤယံးသရိၤက့ၤက့ၤဝဲဆူအဟံၣ်န့ၣ်လီၤ."
		},
		"19": {
			"1": "<sup>1</sup> ကီၢ်အံၣ်စရ့လးအပှၤဂီၢ်မုၢ်ဟးထီၣ်ကွံာ်လၢတၢ်လီၢ်ရၤဖံၤဒံၣ် လီၤ. ဒီးဖဲအဝဲသ့ၣ်ဟးထီၣ်ကွံာ်လၢကီၢ်အဲၤကူပတူးအလီၢ်ခံလါသၢ လါတလါအခီၣ်ထံးကတၢၢ်တသီန့ၣ်အဝဲသ့ၣ်ဟဲတုၤဃီၤဆူပှၢ်မုၢ် ကနၢစံၤနါန့ၣ်လီၤ.",
			"2": "<sup>2</sup> ဒီးအဝဲသ့ၣ်သူၣ်ထီၣ်အဒဲဖဲကစၢၢ်စံၤနါအခီၣ်ထံးန့ၣ်လီၤ. ဒီးစီၤမိၤၡ့လဲၤထီၣ်ဆူကစၢၢ်လိၤဒ်သိးကလဲၤသဂၢၢ်ကစၢ်ယွၤန့ၣ်လီၤ. ယွၤကိးထီၣ်အီၤလၢကစၢၢ်အလိၤဒီးတဲဘၣ်အီၤလၢကစံးဘၣ်ပှၤအံၣ်စရ့လးဖိ, စီၤယၤကိာ်အစၢၤအသွဲၣ်တဖၣ်ဒ်အံၤ,",
			"4": "<sup>4</sup> “သုထံၣ်လံယၤ, ယွၤအံၤမၤတ့ၢ်ပှၤအဲၤကူပတူးဖိတဖၣ်ဒ်လဲၣ် ဒီးယစိာ်ထီၣ်တ့ၢ်သုဒ်သိးလံာ်ကြီကြာ်အမိၢ်တဘ့ၣ်စိာ်အဖိလၢ အဒံးဆ့တဖၣ်အလိၤဒီးဟဲစိာ်သုဆူယအိၣ်ဖဲအံၤဒ်လဲၣ်န့ၣ်လီၤ.",
			"5": "<sup>5</sup> ခဲကနံၣ်အံၤ, သုမ့ၢ်စူၢ်ယၤဒီးတိၢ်န့ၢ်ဖံးဃာ်ယတၢ်အၢၣ်လီၤအီ လီၤန့ၣ်သုကကဲထီၣ်ယပှၤဂီၢ်မုၢ်ဒၣ်ယဲလီၤ. ဟီၣ်ခိၣ်ဒီဘ့ၣ်န့ၣ်မ့ၢ်ယတၢ်လီၤ. ဘၣ်ဆၣ်ဒီးသုကမ့ၢ်ယပှၤဃုထၢဖိတဖၣ်,",
			"6": "<sup>6</sup> ပှၤဂီၢ်မုၢ်တဖုလၢတၢ်ပာ်စီဆှံအီၤထဲဒၣ်ဆူယၤတဂၤဧိၤအအိၣ်, ဒီးသုကမၤတၢ်ခ့တၢ်ပှၤအတၢ်မၤလၢယဂီၢ်ဒ်ပှၤလုၢ်တၢ်အခိၣ်တဖၣ် အသိးန့ၣ်လီၤ.”",
			"7": "<sup>7</sup> မၤသးဒ်န့ၣ်ဒီးစီၤမိၤၡ့ဟဲက့ၤစံၣ်လီၤဒီးကိးဖှိၣ်ပှၤဂီၢ် မုၢ်အခိၣ်အနၢ်တဖၣ်ဒီးတဲအဝဲသ့ၣ်တၢ်ကိးမံၤဒဲးလၢယွၤမၤလိာ် တ့ၢ်အီၤန့ၣ်လီၤ.",
			"8": "<sup>8</sup> အန့ၣ်ဒီးပှၤဂီၢ်မုၢ်ခဲလၢာ်စံးဆၢသကိးဝဲ, “ပကမၤတၢ်ကိးမံၤလၢယွၤစံးဝဲလီၤ.” ဒီးစီၤမိၤၡ့ပာ် ဖျါထီၣ်က့ၤတၢ်ဂ့ၢ်အံၤဆူယွၤအအိၣ်လီၤ.",
			"9": "<sup>9</sup> ဒီးယွၤစံးဘၣ်စီၤမိၤၡ့, “ယကဟဲဆူနအိၣ်လၢတၢ်အၢၣ်လၢအတီၣ် တလိၣ်အပူၤဒ်သိးပှၤဂီၢ်မုၢ်ကနၢ်ဟူဘၣ်ယကတိၤတၢ်ဒီးနၤဒီးကနာ် နၤစးထီၣ်ခဲအံၤဒီးဆူညါန့ၣ်လီၤ.” ဒီးစီၤမိၤၡ့တဲဘၣ်ယွၤတၢ်လၢပှၤဂီၢ်မုၢ်စံးဆၢဝဲန့ၣ်လီၤ.",
			"10": "<sup>10</sup> ဒီးယွၤစံးဘၣ်အီၤ, “လဲၤဆူပှၤဂီၢ်မုၢ်အအိၣ်ဒီးတဲဘၣ်အဝဲ သ့ၣ်ဒ်သိးကမၤကဆှီအသးလၢမုၢ်တနံၤအံၤဒီးခဲမုၢ်ဆ့ၣ်တနံၤ လၢတၢ်ဘူၣ်ထီၣ်ဘါထီၣ်အဂီၢ်တက့ၢ်. အဝဲသ့ၣ်ကဘၣ်ဆှုၣ် အတၢ်ကူတၢ်သိးတဖၣ်လီၤ.",
			"11": "<sup>11</sup> ဒီးကဘၣ်အိၣ်ကတဲာ်ကတီၤအသးလၢခဲတဆ့ၣ်အနံၤန့ၣ်လီၤ. လၢနံၤအဝဲန့ၣ်ယကဟဲလီၤလၢကစၢၢ်စံၤနါအလိၤဖဲပှၤကိးဂၤဒဲး ထံၣ်ဘၣ်ယၤကသ့အလီၢ်န့ၣ်လီၤ.",
			"12": "<sup>12</sup> မၤနီၣ်တၢ်အဆၢဝးတရံးကစၢၢ်ဒ်သိးပှၤဂီၢ်မုၢ်သုတလဲၤခီဂာ် အီၤတဂ့ၤ, ဒီးတဲဘၣ်အဝဲသ့ၣ်ဒ်သိးအသုတလဲၤထီၣ်ဆူကစၢၢ်ဖီခိၣ်မ့ၢ်ဂ့ၤ, အသုတလဲၤဘူးဒၣ်လဲာ်ဆူအဃၢၤမ့ၢ်ဂ့ၤတဂ့ၤ. ပှၤတဂၤလၢ်လၢ်မ့ၢ်ယီၢ်လီၤလၢအလိၤဒီးအဝဲဒၣ်န့ၣ်ကဘၣ်တၢ်မၤသံ ကွံာ်အီၤန့ၣ်လီၤ.",
			"13": "<sup>13</sup> အဝဲကဘၣ်တၢ်ကွံာ်သံအီၤလၢလၢၢ်မ့တမ့ၢ်ကဘၣ်တၢ်ခးသံအီၤလၢ ပျၢ်ဒီးပှၤတဘၣ်ထိးဘၣ်အီၤနီတဂၤဘၣ်လီၤ. တၢ်အံၤကမ့ၢ်တမံၤဃီလၢပှၤကညီဒီးဆၣ်ဖိ ကီၢ်ဖိတဖၣ်အဂီၢ်န့ၣ်လီၤ. အဝဲသ့ၣ်ကဘၣ်တၢ်မၤသံအီၤလီၤ. ဘၣ်ဆၣ်ဒီးဖဲကွဲၤဘၣ်တၢ်အူသီၣ်ထီၣ်အီၤန့ၣ်ပှၤဂီၢ်မုၢ်ကဘၣ် လဲၤထီၣ်ဆူကစၢၢ်ဒီခိၣ်န့ၣ်လီၤ.”",
			"14": "<sup>14</sup> အန့ၣ်ဝံၤဒီး, စီၤမိၤၡ့ဟဲက့ၤလီၤလၢကစၢၢ်လိၤဒီးတဲဘၣ်ပှၤ ဂီၢ်မုၢ်လၢကကတဲာ်ကတီၤအသးလၢတၢ်ဘူၣ်ထီၣ်ဘါထီၣ်အဂီၢ်န့ၣ်လီၤ. လၢတၢ်န့ၣ်အဃိအဝဲသ့ၣ်ဆှုၣ် အတၢ်ကူတၢ်သိးတဖၣ်န့ၣ်လီၤ.",
			"15": "<sup>15</sup> ဒီးစီၤမိၤၡ့တဲဘၣ်အဝဲသ့ၣ်, “အိၣ်ကတဲာ်ကတီၤသုသးလၢခဲ တဆ့ၣ်တနံၤအဂီၢ်, ဒီးလၢအကတီၢ်အပူၤအံၤဟးဆှဲးတၢ်အိၣ်ဃုာ်မံဃုာ်န့ၣ်တက့ၢ်.”",
			"16": "<sup>16</sup> ဒီးလၢသၢသီတသီဂီၤခီန့ၣ်လီသီၣ်လီသဲဒီးလီဝၢ်ဒံး, ဒီးတၢ်အၢၣ်ဖးတီၣ်တလိၣ်အိၣ်ဖျါဝဲလၢကစၢၢ်ဒီခိၣ်န့ၣ်လီၤ. ဒီးကွဲၤသီၣ်ဖးဒိၣ်သတူၢ်ကလာ်ဟူထီၣ်ဝဲလီၤ. ကယဲၢ်ပှၤဂီၢ်မုၢ်ခဲလၢာ်လၢသူၣ်ဒဲအလီၢ်ကနိးကစုာ်ဝဲလၢတၢ် ပျံၤတၢ်ဖုးအဃိန့ၣ်လီၤ.",
			"17": "<sup>17</sup> စီၤမိၤၡ့ဒုးဟဲထီၣ်ပှၤဂီၢ်မုၢ်လၢဒဲပူၤဒ်သိးကလဲၤသဂၢၢ် ကစၢ်ယွၤအဂီၢ်န့ၣ်လီၤ. ဒီးအဝဲသ့ၣ်လဲၤဆၢထၢၣ်ဖဲကစၢၢ်အခီၣ်ထံးန့ၣ်လီၤ.",
			"18": "<sup>18</sup> ကစၢၢ်စံၤနါဒီဖျၢၣ်ညါဘၣ်တၢ်ကးဘၢအီၤလၢမ့ၣ်အူလုၣ်န့ၣ် လီၤ. အဂ့ၢ်ဒ်အံၤယွၤဟဲလီၤလၢအဒီခိၣ်လၢမ့ၣ်အူအပူၤန့ၣ်လီၤ. မ့ၣ်အူလုၣ်ခုၣ်ထီၣ်ဝဲဒ်မ့ၣ်အူလုၣ်လၢဖၣ်ကပူၤအသိးဒီးပှၤဂီၢ် မုၢ်ကနိးကစုာ်ဒိၣ်ဒိၣ်ကလဲာ်လီၤ.",
			"19": "<sup>19</sup> ကွဲၤအကလုၢ်သီၣ်ဒိၣ်ထီၣ်ကွ့ၢ်ကွ့ၢ်လီၤ. ဒီးစီၤမိၤၡ့ကတိၤတၢ်ဒီးယွၤစံးဆၢအီၤလၢလီသီၣ်န့ၣ်လီၤ.",
			"20": "<sup>20</sup> ယွၤဟဲလီၤဝဲလၢကစၢၢ်စံၤနါအဒီခိၣ်ဒီးကိးထီၣ်စီၤမိၤၡ့ ဆူကစၢၢ်ဒီခိၣ်န့ၣ်လီၤ. ဒီးစီၤမိၤၡ့လဲၤထီၣ်ဝဲဒၣ်,",
			"21": "<sup>21</sup> ဒီးယွၤစံးဘၣ်အီၤ, “က့ၤလီၤဒီးဒုးပလီၢ်ပှၤဂီၢ်မုၢ်လၢအ သုတခီဂာ်တၢ်အဆၢဒ်သိးကဟဲဒီးကွၢ်ယၤတဂ့ၤ. အဝဲသ့ၣ်မ့ၢ်မၤဝဲဒ်န့ၣ်ဒီးကသံဝဲအါဂၤလီၤ.",
			"22": "<sup>22</sup> ပှၤလုၢ်တၢ်အခိၣ်တဖၣ်ဒၣ်လဲာ်လၢအဟဲဘူးဒီးယၤန့ၣ်ကဘၣ်မၤကဆှီ အသးလီၤ. မ့တမ့ၢ်ဘၣ်ဒီးယကစံၣ်ညီၣ်အဝဲသ့ၣ်လီၤ.”",
			"23": "<sup>23</sup> ဒီးစီၤမိၤၡ့စံးဘၣ်ယွၤ, “ပှၤဂီၢ်မုၢ်ဟဲထီၣ်တသ့ဘၣ်. အဂ့ၢ်ဒ်အံၤ, နမၤလိာ်တ့ၢ်ပှၤလၢပကဘၣ်ပာ်အီၤဒ်ကစၢၢ်စီဆှံ ဒီးမၤတၢ်ပနီၣ်အဆၢဝးတရံးအီၤန့ၣ်လီၤ.”",
			"24": "<sup>24</sup> ဒီးယွၤစံးဆၢက့ၤအီၤ, “က့ၤလီၤဒီးဟဲကိးထီၣ်စီၤအၤဟရိၣ်ဃုာ်ဒီးနၤတက့ၢ်. ဘၣ်ဆၣ်ဒီးပှၤလုၢ်တၢ်အခိၣ်တဖၣ်ဒီးပှၤဂီၢ်မုၢ်တဘၣ်ခီဂာ်တၢ်အဆၢ လၢကဟဲထီၣ်ဆူယအိၣ်အဂီၢ်န့ၣ်ဘၣ်. မ့တမ့ၢ်ဒီးယကစံၣ်ညီၣ်အဝဲသ့ၣ်လီၤ.”",
			"25": "<sup>25</sup> တုၤနုၤတစုစီၤမိၤၡ့က့ၤလီၤဝဲဆူပှၤဂီၢ်မုၢ်အအိၣ်ဒီးတဲဘၣ်အဝဲ သ့ၣ်တၢ်လၢယွၤစံးဘၣ်တ့ၢ်ဝဲန့ၣ်လီၤ."
		},
		"20": {
			"1": "<sup>1</sup> ဒီးကစၢ်ယွၤကတိၤတၢ်ဒီးစံးဝဲဒၣ်, “ယမ့ၢ်ယွၤ, သုကစၢ်ယွၤလၢအထုးထီၣ်ကွံာ်သုလၢကီၢ်အဲၤကူပတူးအပူၤဖဲသုမ့ၢ်ကုၢ်တဖၣ်အလီၢ်န့ၣ်လီၤ.",
			"3": "<sup>3</sup> လၢယၤအမဲာ်ညါန့ၣ်ဘါထီၣ်ကစၢ်နီတဂၤတဂ့ၤ.",
			"4": "<sup>4</sup> တၢ်တမံၤလၢ်လၢ်လၢအအိၣ်လၢမူခိၣ်မ့ၢ်ဂ့ၤ, လၢဟီၣ်ခိၣ်လိၤမ့ၢ် ဂ့ၤ, လၢထံကျါမ့ၢ်ဂ့ၤ, လၢဟီၣ်ခိၣ်လာ်မ့ၢ်ဂ့ၤန့ၣ်မၤထီၣ်အဂီၤလၢသုဂီၢ်တဂ့ၤ.",
			"5": "<sup>5</sup> သကူးလီၤလၢတၢ်ဂီၤတၢ်ဖီၣ်တမံၤမံၤအမဲာ်ညါဒီးဘါထီၣ်အီၤတဂ့ၤ. အဂ့ၢ်ဒ်အံၤယမ့ၢ်ယွၤ, သုကစၢ်ယွၤလၢဝံသးစူၤပှၤပြၢလိာ်အသးဒီးအီၤတဖၣ်န့ၣ်တကဲဘၣ်န့ၣ်လီၤ. ယဒုးလီၤဘၣ်တၢ်စံၣ်ညီၣ်လၢပှၤတဖၣ်လၢအသးဟ့ယၤအလိၤဒီးလၢအစၢၤ အသွဲၣ်တဖၣ်အလိၤတုၤလၢပှၤသၢစိၤဒီးလွံၢ်စိၤတစိၤန့ၣ်လီၤ.",
			"6": "<sup>6</sup> ဘၣ်ဆၣ်ဒီးယဒုးနဲၣ်ယတၢ်အဲၣ်ဆူပှၤတဖၣ်လၢအအဲၣ်ယၤဒီးစူၢ်ယတၢ် မၤလိာ်, အစိၤလၢအကထိတဖၣ်န့ၣ်လီၤ.",
			"7": "<sup>7</sup> သူယမံၤလၢတၢ်တိာ်အအၢအသီတဖၣ်အဂီၢ်တဂ့ၤ. အဂ့ၢ်ဒ်အံၤယၤ, ယွၤ, သုကစၢ်ယွၤ, ကစံၣ်ညီၣ်ပှၤတဂၤလၢ်လၢ်လၢအသူကမၣ်ယမံၤန့ၣ်လီၤ.",
			"8": "<sup>8</sup> တိၢ်န့ၢ်ဖံးဃာ်မုၢ်အိၣ်ဘှံးအနံၤဒီးပာ်စီဆှံအီၤတက့ၢ်. သုအိၣ်ဒီးမုၢ်နံၤဃုနံၤဃုသီလၢသုကမၤသုတၢ်မၤအဂီၢ်လီၤ.",
			"10": "<sup>10</sup> မ့မ့ၢ်နွံသီတသီန့ၣ်မ့ၢ်တၢ်အိၣ်ဘှံးအနံၤလၢတၢ်ပာ်စီဆှံ အီၤလၢယဂီၢ်န့ၣ်လီၤ. လၢမုၢ်နံၤအဝဲန့ၣ်ပှၤတဘၣ်မၤတၢ်နီတဂၤဘၣ်. သုဝဲသ့ၣ်မ့ၢ်ဂ့ၤ, သုဖိတဖၣ်မ့ၢ်ဂ့ၤ, သုကုၢ်တဖၣ်မ့ၢ်ဂ့ၤ, သုဆၣ်ဖိကီၢ်ဖိမ့ၢ်ဂ့ၤ, ပှၤတခီဘီမုၢ်ဖိတဖၣ်လၢအအိၣ်လၢသု ကီၢ်ပူၤမ့ၢ်ဂ့ၤတဘၣ်မၤတၢ်နီတဂၤဘၣ်.",
			"11": "<sup>11</sup> လၢဃုနံၤဃုသီအတီၢ်ပူၤန့ၣ်, ယၤ, ယွၤတ့လီၤဟီၣ်ခိၣ်, မူကပိၤလိၤ, ပီၣ်လဲၣ်ဒီးကယဲၢ်တၢ်အိၣ်လၢအဝဲသ့ၣ်တဖၣ်အပူၤခဲလၢာ်န့ၣ်လီၤ. ဘၣ်ဆၣ်ဒီးနွံသီတသီန့ၣ်ယအိၣ်ဘှံးယဲလီၤ. မၤသးဒ်န့ၣ်ဒီးယၤ, ယွၤ, ဆိၣ်ဂ့ၤမုၢ်အိၣ်ဘှံးအနံၤဒီးမၤစီဆှံအီၤလီၤ.",
			"12": "<sup>12</sup> ယူးယီၣ်ပာ်ကဲသုပၢ်ဒီးသုမိၢ်, ဒ်သိးသုကအိၣ်ကၢအိၣ်ခိးလၢ ကီၢ်တဘ့ၣ်လၢကယဟ့ၣ်လီၤသုအပူၤန့ၣ်တက့ၢ်.",
			"13": "<sup>13</sup> မၤသံတၢ်တဂ့ၤ.",
			"14": "<sup>14</sup> မၤကမၣ်မုၣ်ကမၣ်ခွါတဂ့ၤ.",
			"15": "<sup>15</sup> ဟုၣ်တၢ်တဂ့ၤ.",
			"16": "<sup>16</sup> ဆှိးကဘျံးကဘျၣ်ပှၤနီတဂၤတဂ့ၤ.",
			"17": "<sup>17</sup> သးကွံပှၤဂၤတဂၤအဟံၣ်တဂ့ၤ. သးကွံအမါ, အကုၢ်တဖၣ်, အဂီၤဘုၣ်ဂီၤဖံး, အကသ့ၣ်ယီၤတဖၣ်, ဒီးတၢ်တမံၤလၢ်လၢ်လၢအဘၣ် ဃးဒီးအီၤန့ၣ်တဂ့ၤ.”",
			"18": "<sup>18</sup> တုၤပှၤဂီၢ်မုၢ်နၢ်ဟူဘၣ်လီသီၣ်ဒီးကွဲၤသီၣ်ထီၣ်ဖးဒိၣ်သတူၢ် ကလာ်, ဒီးထံၣ်ဘၣ်လီဝၢ်ဒံး, ဒီးမ့ၣ်အူလုၣ်ထီၣ်လၢကစၢၢ်အလိၤန့ၣ် အဝဲသ့ၣ်ကနိးကစုာ်လၢအတၢ်ပျံၤတၢ်ဖုးအဃိဒီးအိၣ်ဆၢထၢၣ်ဝဲ ဖးယံၤန့ၣ်လီၤ.",
			"19": "<sup>19</sup> ဒီးအဝဲသ့ၣ်စံးဘၣ်စီၤမိၤၡ့, “နမ့ၢ်ကတိၤတၢ်ဒီးပှၤဒီးပကဒိကနၣ်လီၤ. ဘၣ်ဆၣ်ဒီးပပျံၤတၢ်လၢကစၢ်ယွၤမ့ၢ်ကတိၤတၢ်ဆူပအိၣ်န့ၣ်ပကသံ ဘၣ်ဖုးန့ၣ်လီၤ.”",
			"20": "<sup>20</sup> ဒီးစီၤမိၤၡ့စံးဆၢဝဲ, “ပျံၤတၢ်တဂ့ၤ. ကစၢ်ယွၤဟဲဒၣ်လၢကမၤကွၢ်သုဒီးပာ်တၢ်ပျံၤဘၣ်အီၤအသးလၢသု ပူၤဒ်သိးသုသုတမၤဒဲးဘးတၢ်တဂ့ၤအဂီၢ်ဧိၤန့ၣ်လီၤ.”",
			"21": "<sup>21</sup> ဘၣ်ဆၣ်ဒီးပှၤဂီၢ်မုၢ်အိၣ်ဆၢထၢၣ်ဒံးဝဲဖးယံၤန့ၣ်လီၤ. ထဲဒၣ်စီၤမိၤၡ့တဂၤဧိၤလဲၤဝဲဘူးဒီးတၢ်အၢၣ်ခံးသူဖဲကစၢ် ယွၤအိၣ်ဝဲအလီၢ်န့ၣ်လီၤ.",
			"22": "<sup>22</sup> ဒီးယွၤမၤလိာ်စီၤမိၤၡ့လၢကစံးဘၣ်ပှၤအံၣ်စရ့လးဖိတဖၣ်, “သုထံၣ်တ့ၢ်ယၤ, ယွၤ, ကတိၤတၢ်ဒီးသုလၢမူခိၣ်ဒ်လဲၣ်န့ၣ်လီၤ.",
			"23": "<sup>23</sup> လၢယၤအမဲာ်ညါန့ၣ်, မၤထီၣ်ကစၢ်စ့တဖၣ်မ့ၢ်ဂ့ၤ, ကစၢ်ထူတဖၣ်မ့ၢ်ဂ့ၤလၢသုဂီၢ်ဒ်သိးသုကဘူၣ်ထီၣ်ဘါထီၣ်အီၤတဂ့ၤ.",
			"24": "<sup>24</sup> မၤထီၣ်တၢ်လုၢ်လီၢ်တခါလၢဟီၣ်ခိၣ်လၢယဂီၢ်ဒီးလၢအဖီခိၣ်န့ၣ် လုၢ်ထီၣ်ပာ်ထီၣ်သုသိဒီးသုဂီၤဘုၣ်ဂီၤဖံးတဖၣ်ဒ်တၢ်လုၢ်မၤ ဃူမၤဖိးတဖၣ်လၢကဘၣ်တၢ်ဆူးကဲၤအီၤခဲလၢာ်န့ၣ်တက့ၢ်. လၢတၢ်လီၢ်ကိးပူၤဒဲးဖဲယပာ်လီၤဆီအီၤလၢသုဂီၢ်ဒ်သိးသု ကဘူၣ်ထီၣ်ဘါထီၣ်ယၤအလီၢ်န့ၣ်ယကဟဲဆူသုအိၣ်ဒီးဆိၣ်ဂ့ၤသုန့ၣ်လီၤ.",
			"25": "<sup>25</sup> သုမ့ၢ်မၤတၢ်လုၢ်လီၢ်တခါလၢယဂီၢ်လၢလၢၢ်န့ၣ်ဘှီထီၣ်အီၤလၢ လၢၢ်တဖၣ်လၢတၢ်ကူးတဲာ်အီၤန့ၣ်တဂ့ၤ. အဂ့ၢ်ဒ်အံၤဖဲသုသူထးပျၤတဘိလၢလၢၢ်တဖၣ်အဖီခိၣ်န့ၣ်မ့ၢ်သု ဒုးကဲထီၣ်အီၤဒ်တၢ်လၢယတကြၢးသူအီၤဘၣ်န့ၣ်လီၤ.",
			"26": "<sup>26</sup> ဘှီထီၣ်တၢ်လုၢ်လီၢ်တခါလၢယဂီၢ်အိၣ်ဒီးဃီသွါတဖၣ်လၢအလဲၤထီၣ်ဆူအဖီခိၣ်န့ၣ်တဂ့ၤ. သုမ့ၢ်မၤအီၤဒီးသုကပာ်ဖျါထီၣ်သုတၢ်မဲာ်ဆှးဖဲသုလဲၤထီၣ်ဃီသွါအခါန့ၣ်လီၤ."
		},
		"21": {
			"1": "<sup>1</sup> ဟ့ၣ်လီၤပှၤအံၣ်စရ့လးဖိတဖၣ်လၢတၢ်သိၣ်တၢ်သီတဖၣ်ဒ်လာ်အံၤအသိးတက့ၢ်.",
			"2": "<sup>2</sup> သုမ့ၢ်ပှ့ၤန့ၢ်ပှၤဧ့ၤဘြံၤဖိ ကုၢ်တဂၤဒီးအဝဲကမၤသုတၢ်ခ့တၢ်ပှၤတၢ်မၤဃုနံၣ်လီၤ. လၢနွံနံၣ်တနံၣ်အပူၤန့ၣ်အဝဲကဘၣ်တၢ်ပျၢ်ဖျဲးကွံာ်အီၤဒီးတဘၣ်ဟ့ၣ်တၢ်အပှ့ၤနီတမံၤဘၣ်.",
			"3": "<sup>3</sup> အဝဲမ့မ့ၢ်ပှၤလိၣ်ဘိတဂၤဖဲအကဲထီၣ်သုကုၢ်အခါန့ၣ်အဝဲတဘၣ် ဟးကိးဃုာ်အမါဒီးအီၤဖဲအဟးထီၣ်ဝဲန့ၣ်ဘၣ်. ဘၣ်ဆၣ်, မ့မ့ၢ်ပှၤအိၣ်ဒီးအမါဖဲအကဲထီၣ်သုကုၢ်အခါန့ၣ်မ် အဟးထီၣ်ဃုာ်ဒီးအမါတက့ၢ်.",
			"4": "<sup>4</sup> အကစၢ်မ့ၢ်ဟ့ၣ်အီၤအမါတဂၤဒီးထီၣ်ဖိန့ၢ်အီၤဖိခွါတဖၣ်မ့ၢ် ဂ့ၤဖိမုၣ်တဖၣ်မ့ၢ်ဂ့ၤဒီးပိာ်မုၣ်ဒီးအဖိတဖၣ်န့ၣ်ဘၣ်ဃးဒီး အကစၢ်လီၤ. ဒီးပှၤတဂၤန့ၣ်ကဘၣ်ဟးထီၣ်ကွံာ်ထဲအနီၢ် ကစၢ်ဒၣ်ဝဲဧိၤန့ၣ်လီၤ.",
			"5": "<sup>5</sup> ဘၣ်ဆၣ်ဒီးကုၢ်တဂၤန့ၣ်မ့ၢ်တဲဖျါထီၣ်ဝဲလၢအအဲၣ်ဘၣ်အကစၢ်, အမါ, ဒီးအဖိတဖၣ်အဃိ, မ့ၢ်တအဲၣ်ဒိးတၢ်ပျၢ်ဖျဲးအီၤန့ၣ်,",
			"6": "<sup>6</sup> အကစၢ်ကဘၣ်လဲၤကိးအီၤဆူတၢ်ဘူၣ်ထီၣ်ဘါထီၣ်အလီၢ်န့ၣ်လီၤ. ဖဲန့ၣ်အကစၢ်ကဘၣ်မၢအဆၢထၢၣ်လၢတြဲၤမ့တမ့ၢ်တြဲၤအထူၣ်အမဲာ်ညါ ဒီးကမၤထူၣ်ဖျိအနၢ်လီၤ. တုၤနုၤတစုအဝဲကကဲထီၣ်အကစၢ်အကုၢ်တစိၤသးန့ၣ်လီၤ.",
			"7": "<sup>7</sup> ပှၤတဂၤမ့ၢ်ဆါလီၤကွံာ်အဖိမုၣ်ဒ်ကုၢ်တဂၤအသိးဒီးပိာ်မုၣ် န့ၣ်တဘၣ်တၢ်ပျၢ်ဖျဲးကွံာ်အီၤဒ်ကုၢ်ပိာ်ခွါတဂၤအသိးဘၣ်.",
			"8": "<sup>8</sup> ပိာ်မုၣ်န့ၣ်မ့ၢ်ဘၣ်တၢ်ဆါလီၤကွံာ်အီၤဆူပှၤတဂၤလၢအတိာ်သူၣ် ပာ်သးဒ်သိးကဒုးကဲထီၣ်အီၤလၢအမါဘၣ်ဆၣ်ဒီးအဝဲမ့ၢ်တဘၣ်သူၣ် ဘၣ်သးလၢပိာ်မုၣ်န့ၣ်ဘၣ်ဒီး, ပိာ်မုၣ်န့ၣ်တၢ်ကဘၣ်ဆါကဒါက့ၤအီၤဆူအပၢ်အအိၣ်လီၤ. အကစၢ်ဆါလီၤကွံာ်အီၤဆူပှၤတခီဘီမုၢ်ဖိတဖၣ်အအိၣ်တသ့ဘၣ်. အဂ့ၢ်ဒ်အံၤ, အဝဲမၤတၢ်တတီတလိၤလၢပိာ်မုၣ်န့ၣ်အဖီခိၣ်အဃိလီၤ.",
			"9": "<sup>9</sup> ပှၤတဂၤမ့ၢ်ပှ့ၤန့ၢ်ကုၢ်ပိာ်မုၣ်တဂၤဒ်သိးအကဟ့ၣ်အီၤဆူအဖိ ခွါအအိၣ်ဒီးအဝဲကဘၣ်ပာ်ကဲပိာ်မုၣ်န့ၣ်ဒ်အဖိမုၣ်တဂၤအသိးလီၤ.",
			"10": "<sup>10</sup> ပှၤတဂၤမ့ၢ်ဟံးန့ၢ်အမါခံဂၤတဂၤဒီးကဘၣ်ဟ့ၣ်ထွဲဒံးဒၣ်တၢ် အမါအခီၣ်ထံးတဂၤန့ၣ်လၢတၢ်အီၣ်တၢ်အီဒီးတၢ်ကူတၢ်သိးဒ် အတၢ်ခွဲးတၢ်ယာ်တမံၤဃီဒ်လၢညါအသိးန့ၣ်လီၤ.",
			"11": "<sup>11</sup> အဝဲမ့ၢ်တမၤပှဲၤမူဒါတဖၣ်အံၤလၢပိာ်မုၣ်အံၤအဂီၢ်ဘၣ်ဒီးကဘၣ် ပျၢ်ဖျဲးပိာ်မုၣ်န့ၣ်ဒီးတဘၣ်ဟံးန့ၢ်တၢ်အပှ့ၤကလံၤနီတစဲးဘၣ်.",
			"12": "<sup>12</sup> ပှၤတဂၤလၢ်လၢ်လၢအဒိအတီၢ်ပှၤတဂၤဒီးမၤသံအီၤန့ၣ်ကဘၣ်တၢ်မၤသံအီၤန့ၣ်လီၤ.",
			"13": "<sup>13</sup> ဘၣ်ဆၣ်ဒီးတၢ်န့ၣ်မ့မ့ၢ်တၢ်ကဲထီၣ်အသးလၢတၢ်တပာ်သူၣ်ပာ်သး အပူၤဒီးတမ့ၢ်လၢတၢ်အဲၣ်ဒိးမၤသံအီၤအဃိဘၣ်ဒီးအဝဲဃ့ၢ်ပူၤ ဖျဲးအသးဆူတၢ်လီၢ်တပူၤလၢယကဃုထၢန့ၢ်သုဒီးဖဲန့ၣ်အဝဲအိၣ် ပူၤအိၣ်ဖျဲးသ့ဝဲဒၣ်လီၤ.",
			"14": "<sup>14</sup> ဘၣ်ဆၣ်, ဖဲပှၤတဂၤအသးဒိၣ်ထီၣ်ဒီးမၤသံပှၤအဂၤတဂၤလၢတၢ်ကူၣ် ထီၣ်ဖးလီၤဆိပာ်ဝဲအပူၤန့ၣ်, အဝဲမ့ၢ်ဃ့ၢ်ဆူယတၢ်လုၢ်လီၢ်လၢတၢ်ပူၤဖျဲးအဂီၢ်ဒၣ်လဲာ်ကဘၣ်တၢ် မၤသံကွံာ်အီၤန့ၣ်လီၤ.",
			"15": "<sup>15</sup> ပှၤတဂၤလၢ်လၢ်လၢအဒိအတီၢ်အပၢ်မ့ၢ်ဂ့ၤအမိၢ်မ့ၢ်ဂ့ၤန့ၣ်ကဘၣ်တၢ် မၤသံကွံာ်အီၤန့ၣ်လီၤ.",
			"16": "<sup>16</sup> ပှၤတဂၤလၢ်လၢ်မ့ၢ်ဟုၣ်န့ၢ်ပှၤကညီလၢကဆါအီၣ်အီၤအဂီၢ်မ့ၢ်ဂ့ၤ, ကမၢကဲကုၢ်အီၤအဂီၢ်မ့ၢ်ဂ့ၤန့ၣ်ကဘၣ်တၢ်မၤသံကွံာ်အီၤလီၤ.",
			"17": "<sup>17</sup> ပှၤတဂၤလၢ်လၢ်လၢအဆိၣ်အၢအပၢ်မ့ၢ်ဂ့ၤအမိၢ်မ့ၢ်ဂ့ၤန့ၣ်ကဘၣ်တၢ် မၤသံကွံာ်အီၤန့ၣ်လီၤ.",
			"18": "<sup>18</sup> တၢ်အ့ၣ်လိာ်ဆိးက့လိာ်မ့ၢ်အိၣ်ဒီးပှၤတဂၤမ့ၢ်မၤဘၣ်ဒိ ဘၣ်ပှၤအဂၤတဂၤလၢလၢၢ်မ့ၢ်ဂ့ၤ, အစုခိၣ်မ့ၢ်ဂ့ၤ, ဘၣ်ဆၣ်တမၤသံဘၣ်အီၤန့ၣ်တၢ်တဘၣ်စံၣ်ညီၣ်အီၤဘၣ်. ပှၤတဂၤလၢအဘၣ်ဒိဘၣ်ထံးန့ၣ်မ့ၢ်ဘၣ်အိၣ်လၢလီၢ်မံခိၣ်,",
			"19": "<sup>19</sup> ဘၣ်ဆၣ်ဒီး, လၢခံဂဲၤဆၢထၢၣ်ဒီးဟးလၢနီၣ်ထိးဘိမ့ၢ်ကဲန့ၣ်, ပှၤတဂၤလၢအမၤဘၣ်ဒိအီၤအံၤဘၣ်လိးက့ၤစ့လၢပှၤဘၣ်ဒိတဂၤဘၣ် ဆိကတီၢ်တၢ်မၤအဃိဒီးအံးထွဲကွၢ်ထွဲအီၤတုၤအအိၣ်ဆူၣ်အိၣ် ချ့ထီၣ်က့ၤတစုန့ၣ်လီၤ.",
			"20": "<sup>20</sup> ပှၤတဂၤမ့ၢ်ဟံးန့ၢ်နီၣ်တီၢ်တဘိဒီးတီၢ်အကုၢ်ပိာ်မုၣ်မ့ၢ်ဂ့ၤ, အကုၢ်ပိာ်ခွါမ့ၢ်ဂ့ၤ, ဒီးကုၢ်န့ၣ်မ့ၢ်သံတဘျီဃီဖဲန့ၣ်ဒီး, ပှၤတဂၤန့ၣ်ကဘၣ်တၢ်စံၣ်ညီၣ်လီၤ.",
			"21": "<sup>21</sup> ဘၣ်ဆၣ်ဒီးကုၢ်တဂၤန့ၣ်မ့ၢ်တသံဘၣ်လၢတသီခံသီအတီၢ်ပူၤအဃိ န့ၣ်, ကုၢ်အကစၢ်န့ၣ်တဘၣ်တၢ်စံၣ်ညီၣ်အီၤဘၣ်. တၢ်လီၤမၢ်လၢအတၢ်စုလီၢ်ခီၣ်ခိၣ်န့ၣ်မ့ၢ်တၢ်စံၣ်ညီၣ်လၢလၢပှဲၤ ပှဲၤလၢအဂီၢ်လံန့ၣ်လီၤ.",
			"22": "<sup>22</sup> ပှၤတနီၤမ့ၢ်အ့ၣ်လိာ်ဆိးက့လိာ်အသးဒီးမၤဘၣ်ဒိဘၣ်ထံးပှၤ ပိာ်မုၣ်အိၣ်ဒီးအဟုးအသးတဂၤတုၤလၢအဖိဟးဂီၤဘၣ်ဆၣ်ပိာ်မုၣ် န့ၣ်မ့ၢ်တဘၣ်ဒိလၢကျဲအဂၤနီတမံၤဘၣ်ဒီးပှၤလၢအမၤဘၣ်ဒိဘၣ် ထံးအီၤန့ၣ်ကဘၣ်လိးက့ၤတၢ်ဒ်ပိာ်မုၣ်တဂၤန့ၣ်အဝၤဃ့ဝဲဒၣ်အသိး, ဒ်စံၣ်ညီၣ်ကွီၢ်အၢၣ်လီၤဆီၣ်ထွဲဝဲအသိးန့ၣ်လီၤ.",
			"23": "<sup>23</sup> ဘၣ်ဆၣ်ဒီးပိာ်မုၣ်န့ၢ်အနီၢ်ကစၢ်ဒၣ်ဝဲမ့ၢ်ဘၣ်ဒိဒီးတၢ်စံၣ် ညီၣ်ကဘၣ်မ့ၢ်, သးသမူလၢသးသမူအဂီၢ်,",
			"24": "<sup>24</sup> မဲာ်ချံတတိၣ်လၢမဲာ်ချံတတိၣ်အဂီၢ်, မဲတဘ့ၣ်လၢမဲတဘ့ၣ်အဂီၢ်,",
			"25": "<sup>25</sup> တၢ်ကိၢ်သွၣ်လၢတၢ်ကိၢ်သွၣ်အဂီၢ်, တၢ်ပူၤလီၢ်လၢတၢ်ပူၤလီၢ်အဂီၢ်, ဒီးတၢ်အညိးလၢတၢ်အညိးအဂီၢ်လီၤ.",
			"26": "<sup>26</sup> ပှၤတဂၤမ့ၢ်မၤဘၣ်ဒိဘၣ်ထံးအကုၢ်ပိာ်မုၣ်မ့ၢ်ဂ့ၤ, အကုၢ်ပိာ်ခွါမ့ၢ်ဂ့ၤအမဲာ်ချံတုၤဒၣ်လဲာ်သူက့ၤဝဲတသ့လၢၤ ဒီးအဝဲကဘၣ်ပျၢ်ဖျဲးကုၢ်န့ၣ်ဒ်တၢ်လိးက့ၤအမဲာ်ချံအပှ့ၤအသိးန့ၣ်လီၤ.",
			"27": "<sup>27</sup> အဝဲမ့ၢ်ဒိကၢ်ဘၣ်အမဲတဘ့ၣ်ဒီးကဘၣ်ပျၢ်ဖျဲးကုၢ်န့ၣ်ဒ်တၢ်လိးက့ၤ အမဲတဘ့ၣ်အပှ့ၤအသိးလီၤ.",
			"28": "<sup>28</sup> ဒီးကျီၢ်ဖါတဒုမ့ၢ်ဘျၢၣ်သံပှၤတဂၤဂၤဒီးကဘၣ်တၢ်ကွံာ်သံ အီၤလၢလၢၢ်န့ၣ်လီၤ. ဒီးအညၣ်န့ၣ်တဘၣ်တၢ်အီၣ်အီၤဘၣ်. မ့မ့ၢ်ကျီၢ်ဖါအကစၢ်န့ၣ်တဘၣ်တၢ်စံၣ်ညီၣ်အီၤဘၣ်လီၤ.",
			"29": "<sup>29</sup> ဘၣ်ဆၣ်, ကျီၢ်ဖါန့ၣ်မ့ၢ်အိၣ်တ့ၢ်ဒီးအလုၢ်အလၢ်လၢအဘျၢၣ်ပှၤဒီး အကစၢ်မ့ၢ်ဘၣ်တၢ်ဟ့ၣ်ပလီၢ်တ့ၢ်အီၤဒီးအဝဲမ့ၢ်တကနၣ်ဃုာ်ဘၣ်ဝဲ ဒီး, တုၤကျီၢ်န့ၣ်ဘျၢၣ်သံပှၤတဂၤဂၤလံန့ၣ်အကစၢ်စ့ၢ်ကီးကဘၣ်တၢ်မၤ သံအီၤန့ၣ်လီၤ.",
			"30": "<sup>30</sup> မ့ၢ်နာ်သက့ဒ်န့ၣ်ဒီး, အကစၢ်မ့ၢ်ဘၣ်တၢ်ပျဲအီၤလၢကဟ့ၣ်တၢ်အပှ့ၤ လၢကမၤပူၤဖျဲးအသးသမူအဂီၢ်ဒီးကဘၣ်ဟ့ၣ်ဝဲ လၢလၢပှဲၤပှဲၤဒ်တၢ်လီၤဘၣ်အီၤအသိးန့ၣ်လီၤ.",
			"31": "<sup>31</sup> ကျီၢ်ဖါတဒုန့ၣ်မ့ၢ်မၤသံဘၣ်ပိာ်ခွါဖိသၣ်တဂၤမ့ၢ်ဂ့ၤပိာ် မုၣ်ဖိသၣ်တဂၤမ့ၢ်ဂ့ၤဒီး, တၢ်သိၣ်တၢ်ဘျၢမ့ၢ်တၢ်တမံၤဃီဒ်န့ၣ်အသိးလီၤ.",
			"32": "<sup>32</sup> ကျီၢ်ဖါတဒုန့ၣ်မ့ၢ်မၤသံဘၣ်ကုၢ်ပိာ်ခွါမ့ၢ်ဂ့ၤကုၢ်ပိာ်မုၣ် မ့ၢ်ဂ့ၤန့ၣ်ဒီးအကစၢ်ကဘၣ်ဟ့ၣ်ကုၢ်အကစၢ်လၢစ့အဘ့ၣ်သၢဆံ, ဒီးကျီၢ်န့ၣ်ကဘၣ်တၢ်ကွံာ်သံအီၤလၢလၢၢ်န့ၣ်လီၤ.",
			"33": "<sup>33</sup> ပှၤတဂၤမ့ၢ်အိးထီၣ်ကွံာ်တၢ်ပူၤတပူၤအခိၣ်ကၢၢ်မ့ၢ်ဂ့ၤ, မ့ၢ်ခူၣ်တၢ်ပူၤတပူၤဒီးမ့ၢ်တကျၢၢ်ဘၢဘၣ်အီၤမ့ၢ်ဂ့ၤအဃိ, ကျီၢ်ဖါတဒုမ့ၢ်ဂ့ၤ, ကသ့ၣ်ယီၤတဒုမ့ၢ်ဂ့ၤ, မ့ၢ်လီၤတဲာ်နုာ်ဆူတၢ်ပူၤန့ၣ်ဒီး,",
			"34": "<sup>34</sup> အဝဲကဘၣ်လိးက့ၤဆၣ်ဖိကီၢ်ဖိတဒုန့ၣ်အပှ့ၤလီၤ. အဝဲကဘၣ်ဟ့ၣ်တိၢ်ဆူအကစၢ်အအိၣ်ဒီးဟံးဃာ်ဆၣ်ဖိကီၢ်ဖိ လၢအသံန့ၣ်လီၤ.",
			"35": "<sup>35</sup> ပှၤတဂၤအကျီၢ်ဖါမ့ၢ်မၤသံပှၤအဂၤတဂၤအကျီၢ်ဖါဒီး, ပှၤခံဂၤန့ၣ်, ကဘၣ်ဆါကွံာ်ကျီၢ်ဖါလၢအမူတဒုန့ၣ်ဒီးနီၤလိာ်အသးတၢ်အပှ့ၤန့ၣ်လီၤ. ဒ်န့ၣ်အသိးကဘၣ်နီၤလိာ်အသးလၢကျီၢ်ဖါလၢအသံတဒုအညၣ်စ့ၢ်ကီးန့ၣ်လီၤ.",
			"36": "<sup>36</sup> ဘၣ်ဆၣ်ဒီးတၢ်မ့ၢ်သ့ၣ်ညါလၢကျီၢ်ဖါတဒုန့ၣ်အိၣ်ဒီးအလုၢ်အလၢ် လၢအဘျၢၣ်တၢ်ဒီးအကစၢ်မ့ၢ်တဒုးဃာ်အီၤဘၣ်န့ၣ်, ဂ့ၤလၢတၢ်မၢအဝဲလိးက့ၤတၢ်အပှ့ၤခီဖျိတၢ်ဟ့ၣ်လီၤကျီၢ်ဖါ အမူတဒုန့ၣ်ဆူပှၤအဂၤတဂၤန့ၣ်အအိၣ်ဒီးအဝဲကဘၣ်ဟံးန့ၢ်ကျီၢ် ဖါအသံတဒုန့ၣ်လီၤ."
		},
		"22": {
			"1": "<sup>1</sup> ပှၤတဂၤမ့ၢ်ဟုၣ်န့ၢ်ကျီၢ်မိၢ်တဒုမ့ၢ်ဂ့ၤ, သိတဒုမ့ၢ်ဂ့ၤဒီး မၤသံအီၤမ့ၢ်ဂ့ၤ, ဆါကွံာ်အီၤမ့ၢ်ဂ့ၤန့ၣ်အဝဲကဘၣ်ဟ့ၣ်က့ၤကျီၢ် မိၢ်ယဲၢ်ဒုလၢကျီၢ်မိၢ်တဒုအဂီၢ်ဒီးသိလွံၢ်ဒုလၢသိတဒု အဂီၢ်လီၤ.",
			"2": "<sup>2</sup> အဝဲကဘၣ်ဟ့ၣ်တၢ်အပှ့ၤလၢတၢ်လၢအဟုၣ်န့ၢ်ဝဲအဂီၢ်န့ၣ်လီၤ. အဝဲအတၢ်မ့ၢ်တအိၣ်နီတမံၤဘၣ်ဒီးကဘၣ်တၢ်ဆါလီၤကွံာ် အီၤဒ်ကုၢ်တဂၤအသိးလၢတၢ်ကလိးတၢ်လၢအဟုၣ်တ့ၢ်ဝဲ တမံၤန့ၣ်အပှ့ၤအဂီၢ်လီၤ.",
			"3": "<sup>3</sup> ဆၣ်ဖိကီၢ်ဖိလၢဘၣ်တၢ်ဟုၣ်န့ၢ်အီၤတဒုန့ၣ်မ့မ့ၢ်ကျီၢ်မိၢ် တဒုမ့ၢ်ဂ့ၤ, ကသ့ၣ်ယီၤတဒုမ့ၢ်ဂ့ၤ, သိတဒုမ့ၢ်ဂ့ၤဒီး, မ့ၢ်ဘၣ်တၢ်ထံၣ်န့ၢ်အီၤမူဒံးလၢအတၢ်ဖိတၢ်လံၤအကျါန့ၣ်, အဝဲကဘၣ်လိးက့ၤတၢ်ခံစးန့ၣ်လီၤ.",
			"4": "<sup>4</sup> တၢ်ဘျၣ်တဂၤမ့ၢ်ဘၣ်တၢ်ဖီၣ်န့ၢ်အီၤဖဲအဘၢၣ်ဖျိဟံၣ်တဖျၢၣ်လၢ မုၢ်နၤခါဒီးမ့ၢ်ဘၣ်တၢ်မၤသံအီၤန့ၣ်, ပှၤလၢအမၤသံအီၤတဂၤန့ၣ်အတၢ်ကမၣ်တအိၣ်လၢအမၤသံတၢ် အဃိဘၣ်. ဘၣ်ဆၣ်ဒီးတၢ်မၤအသးအံၤမ့မ့ၢ်လၢမုၢ်ဆါခီဒီးပှၤမၤသံ တၢ်တဂၤန့ၣ်အတၢ်ကမၣ်အိၣ်ဝဲလၢအမၤသံတၢ်အဃိလီၤ.",
			"5": "<sup>5</sup> ပှၤတဂၤမ့ၢ်ဒုးအီၣ်အဆၣ်ဖိကီၢ်ဖိအတၢ်လၢပျီတဘ့ၣ်အပူၤမ့ တမ့ၢ်လၢအစပံးလီၢ်တလီၢ်အပူၤဒီးအဝဲသ့ၣ်မ့ၢ်ထူၣ်ဖျဲးဒီးမ့ၢ် လဲၤနုာ်အီၣ်ကွံာ်ပှၤအဂၤတဂၤအတၢ်မုၢ်တၢ်ဘိလၢအမဲထီၣ်လၢ အပျီပူၤန့ၣ်ဂ့ၤလၢတၢ်မၢအဝဲဟ့ၣ်လိးက့ၤဝဲတၢ်မုၢ်တၢ်ဘိလၢအပျီ ဒၣ်ဝဲမ့တမ့ၢ်အစပံးလီၢ်ဒၣ်ဝဲအပူၤန့ၣ်လီၤ.",
			"6": "<sup>6</sup> ပှၤတဂၤမ့ၢ်စးထီၣ်ဒွဲၣ်တၢ်လၢအပျီပူၤဒီးမ့ၣ်အူမ့ၢ်ခီဂာ် ဆူပှၤအဂၤတဂၤအပျီပူၤဒီး, အီၣ်ကွံာ်ဘုဧိၤဟုဧိၤလၢအမဲထီၣ်, မ့တမ့ၢ်ဘုလၢတၢ်ကူးအီၤဝံၤဝဲဒီးတၢ်ပာ်ဖှိၣ်အီၤန့ၣ်, ပှၤလၢအစးထီၣ်ဒွဲၣ်မ့ၣ်အူတဂၤ, ကဘၣ်လိးက့ၤတၢ်လၢတၢ်ဟးဂီၤ အဂီၢ်လီၤ.",
			"7": "<sup>7</sup> ပှၤတဂၤမ့ၢ်ဘၣ်သူၣ်ဘၣ်သးလၢကပၢၤဃးန့ၢ်ပှၤအဂၤတဂၤအတိၢ်မ့ၢ် ဂ့ၤ, တၢ်လုၢ်ဒိၣ်ပှ့ၤဒိၣ်အဂၤတဖၣ်မ့ၢ်ဂ့ၤ, ဒီးတၢ်တဖၣ်န့ၣ်မ့ၢ်ဘၣ်တၢ် ဟုၣ်ကွံာ်အီၤလၢအဝဲအဟံၣ်ပူၤဒီးတၢ်ဘျၣ်န့ၣ်မ့ၢ်ဘၣ်တၢ်ထံၣ် န့ၢ်အီၤဒီးတၢ်ဘျၣ်ကဘၣ်လိးက့ၤဝဲခံစးလီၤ.",
			"8": "<sup>8</sup> ဘၣ်ဆၣ်ဒီးတၢ်ဘျၣ်မ့ၢ်တဘၣ်တၢ်ထံၣ်န့ၢ်အီၤဘၣ်ဒီးပှၤတဂၤလၢအဘၣ် သူၣ်ဘၣ်သးလၢကပၢၤတၢ်န့ၣ်ကဘၣ်တၢ်ဟဲစိာ်အီၤဆူတၢ်ဘူၣ်ထီၣ်ဘါ ထီၣ်အလီၢ်ဒီးဖဲန့ၣ်အဝဲကဘၣ်ဆိၣ်လီၤအသးလၢအဝဲတဟုၣ်ပှၤအဂၤ အတၢ်စုလီၢ်ခီၣ်ခိၣ်ဘၣ်လီၤ.",
			"9": "<sup>9</sup> တၢ်အ့ၣ်လိာ်ဆိးက့လိာ်အကွီၢ်ကိးမံၤဒဲးလၢအဘၣ်ဃးဒီးတၢ်စု လီၢ်ခီၣ်ခိန့ၣ်, မ့ၢ်အိၣ်ဃုာ်ဒီးဂီၤဘုၣ်ဂီၤဖံး, ကသ့ၣ်ယီၤ, သိ, တၢ်ကူတၢ်သိး, မ့တမ့ၢ်တၢ်အဂၤတမံၤမံၤလၢအလီၤမၢ်အဂ့ၢ်န့ၣ်, ပှၤခံဂၤလိာ်လၢအစံးလၢမ့ၢ်အတၢ်န့ၣ်, ကဘၣ်တၢ်လဲၤကိးအီၤဆူ တၢ်ဘူၣ်ထီၣ်ဘါထီၣ်အလီၢ်လီၤ. ပှၤတဂၤလၢကစၢ်ယွၤပာ်ဖျါထီၣ်လၢအတၢ်ကမၣ်အိၣ်န့ၣ်ကဘၣ်လိးက့ၤ ပှၤအဂၤတဂၤန့ၣ်အတၢ်ခံစးလီၤ.",
			"10": "<sup>10</sup> ပှၤတဂၤမ့ၢ်ဘၣ်သူၣ်ဘၣ်သးလၢကပၢၤဃးပှၤအဂၤတဂၤအကသ့ၣ်ယီၤ, ကျီၢ်မိၢ်, သိမ့တမ့ၢ်ဆၣ်ဖိကီၢ်ဖိအဂၤလၢအဂီၢ်ဒီးဆၣ်ဖိကီၢ် ဖိတဒုန့ၣ်မ့ၢ်သံဝဲမ့တမ့ၢ်ဘၣ်ဒိဘၣ်ထံးမ့တမ့ၢ်ဘၣ်တၢ်ဂုာ် န့ၢ်အီၤဒီးတၢ်အုၣ်သးမ့ၢ်တအိၣ်ဘၣ်နီတမံၤန့ၣ်,",
			"11": "<sup>11</sup> ပှၤတဂၤန့ၣ်ကဘၣ်လဲၤဆူတၢ်ဘူၣ်ထီၣ်ဘါထီၣ်အလီၢ်ဒီးဆိၣ်လီၤအသး လၢအတဟုၣ်န့ၢ်ဘၣ်ပှၤအဂၤတဂၤန့ၣ်အတၢ်ဘၣ်လီၤ. ဆၣ်ဖိကီၢ်ဖိတဒုန့ၣ်မ့ၢ်တဘၣ်တၢ်ဟုၣ်အီၤဒီးအကစၢ်ကဘၣ်တူၢ်လိာ် တၢ်လီၤမၢ်ဒီးပှၤအဂၤတဂၤန့ၣ်ဘၣ်ဟ့ၣ်လိးက့ၤတၢ်အလီၢ်တအိၣ်ဘၣ်လီၤ.",
			"12": "<sup>12</sup> ဘၣ်ဆၣ်ဒီးဆၣ်ဖိကီၢ်ဖိတဒုန့ၣ်မ့ၢ်ဘၣ်တၢ်ဟုၣ်န့ၢ်အီၤဒီးပှၤ တဂၤန့ၣ်ကဘၣ်လိးက့ၤတၢ်အပှ့ၤဆူအကစၢ်အအိၣ်န့ၣ်လီၤ.",
			"13": "<sup>13</sup> မ့ၢ်ဘၣ်တၢ်မၤသံအီၤလၢဆၣ်ဖိကီၢ်ဖိအမံၤတဖၣ်ဒီး, ပှၤတဂၤန့ၣ်ကဘၣ်ဟဲက့ၤစိာ်တၢ်အိၣ်လီၤတဲာ်တဖၣ်လၢတၢ်အုၣ်သး အဂီၢ်လီၤ. အဝဲလိးက့ၤတၢ်လၢအဘၣ်တၢ်မၤသံအီၤလၢဆၣ်ဖိကီၢ်ဖိ အမံၤတဖၣ်အဃိအလီၢ်တအိၣ်ဘၣ်.",
			"14": "<sup>14</sup> ပှၤတဂၤမ့ၢ်ဒိးလဲဆၣ်ဖိကီၢ်ဖိတဒုလၢပှၤအဂၤတဂၤအအိၣ်ဒီး မ့ၢ်ဘၣ်ဒိဆါမ့ၢ်ဂ့ၤသံမ့ၢ်ဂ့ၤဖဲအကစၢ်တအိၣ်ဘၣ်အကတီၢ်န့ၣ်ပှၤ ဒိးလဲတၢ်တဂၤအံၤကဘၣ်လိးက့ၤတၢ်အပှ့ၤလီၤ.",
			"15": "<sup>15</sup> ဘၣ်ဆၣ်ဒီးတၢ်မ့ၢ်မၤအသးဖဲအကစၢ်အမဲာ်ညါဒီးပှၤတဂၤန့ၣ်လိး က့ၤတၢ်အလီၢ်တအိၣ်ဘၣ်. မ့မ့ၢ်ဆၣ်ဖိကီၢ်ဖိတဒုလၢတၢ်ဒိးလဲအီၤအိၣ်ဒီးအဘူးအလဲ အဃိဒီးတၢ်လီၤမၢ်န့ၣ်တူာ်ကွံာ်ဝဲဒၣ်လၢတၢ်ဒိးလဲအပှ့ၤန့ၣ်လီၤ.",
			"16": "<sup>16</sup> ပှၤတဂၤမ့ၢ်ကလံာ်န့ၢ်မုၣ်လိၤဘိတဂၤလၢတဘၣ်တၢ်အဲၣ်တီဒံးဘၣ် ဒီး, အဝဲကဘၣ်ဟ့ၣ်တလးမူးပိာ်မုၣ်အပှ့ၤလၢပိာ်မုၣ်ဖိန့ၣ်အဂီၢ်ဒီး ဟံးန့ၢ်အီၤဒ်အမါအသိးလီၤ.",
			"17": "<sup>17</sup> ဘၣ်ဆၣ်ဒီးလၢအဝဲကဖျီအသးဒီးပိာ်မုၣ်ဖိအဂီၢ်, ပိာ်မုၣ်ဖိအပၢ်မ့ၢ်ဂ့ၢ်လိာ်ဝဲန့ၣ်အဝဲကဘၣ်လိးက့ၤတိၢ်ထဲသိး ဒီးတလးမူးပိာ်မုၣ်တဂၤအပှ့ၤလၢမုၣ်လိၤဘိအဂီၢ်, ဆူအပၢ်အအိၣ်န့ၣ်လီၤ.",
			"18": "<sup>18</sup> ပိာ်မုၣ်တဂၤလၢ်လၢ်လၢအမၤတၢ်မၤကဒါမဲာ်န့ၣ်မၤသံကွံာ်အီၤ တက့ၢ်.",
			"19": "<sup>19</sup> ပိာ်ခွါတဂၤလၢ်လၢ်လၢအမံဃုာ်ဒီးဆၣ်ဖိကီၢ်ဖိတဒုန့ၣ်မၤသံကွံာ်အီၤတက့ၢ်.",
			"20": "<sup>20</sup> ပှၤတဂၤလၢ်လၢ်လၢအလုၢ်တၢ်ပာ်တၢ်ဆူကစၢ်အဂုၤအဂၤတဂၤလၢ်လၢ် အအိၣ်လၢယၤ, ယွၤအမဲာ်ညါန့ၣ်, စံၣ်ညီၣ်သံကွံာ်အီၤတက့ၢ်.",
			"21": "<sup>21</sup> မၤတရီတပါမ့တမ့ၢ်မၤနးမၤဖှီၣ်ပှၤတခီဘီမုၢ်ဖိတဂၤန့ၣ်တဂ့ၤ. သ့ၣ်နီၣ်ထီၣ်လၢသုမ့ၢ်တ့ၢ်ပှၤတခီဘီမုၢ်ဖိတဖၣ်လၢကီၢ် အဲၤကူပတူးအပူၤန့ၣ်တက့ၢ်.",
			"22": "<sup>22</sup> မၤတရီတပါဒီးမၤနးမၤဖှီၣ်မုၣ်ကမဲမ့ၢ်ဂ့ၤ, ဖိၣ်ဃဲမ့ၢ်ဂ့ၤနီတဂၤတဂ့ၤ.",
			"23": "<sup>23</sup> သုမ့ၢ်မၤဒီးဖဲအဝဲသ့ၣ်ကိးထီၣ်ယၤယွၤအံၤလၢတၢ်မၤစၢၤ အဂီၢ်န့ၣ်ယကစံးဆၢအဝဲသ့ၣ်,",
			"24": "<sup>24</sup> ဒီးယကသးဒိၣ်ထီၣ်ဒီးမၤသံကွံာ်သုလၢတၢ်ဒုးတၢ်ယၤန့ၣ်လီၤ. သုမါတဖၣ်ကကဲထီၣ်မုၣ်ကမဲ, ဒီးသုဖိတဖၣ်ကကဲထီၣ်ပှၤလၢအပၢ် တအိၣ်န့ၣ်လီၤ.",
			"25": "<sup>25</sup> သုမ့ၢ်ဟ့ၣ်လိၢ်လီၤစ့ဆူယပှၤဂီၢ်မုၢ်လၢအဖှီၣ်အယာ်တဂၤလၢ်လၢ် န့ၣ်မၤသုသးဒ်ပှၤလိၢ်လီၤအီၣ်စ့တဖၣ်အသိးဒီးမၢဆူၣ်အီၤလၢ ကဟ့ၣ်စ့အအ့ၣ်တဂ့ၤ.",
			"26": "<sup>26</sup> သုမ့ၢ်ဟံးန့ၢ်ဆ့ကၤဖးဒိၣ်လၢပှၤတဂၤဂၤအအိၣ်ဒ်တၢ်အၢၣ်လီၤ အီလီၤတမံၤလၢအဝဲကဘၣ်လိးက့ၤတၢ်အဂီၢ်ဒီး, တချုးလၢမုၢ်လီၤနုာ်န့ၣ်သုကဘၣ်ဟ့ၣ်က့ၤအီၤလီၤ.",
			"27": "<sup>27</sup> အဂ့ၢ်ဒ်အံၤ, တၢ်န့ၣ်မ့ၢ်တၢ်လုးဘၢထဲတမံၤဧိၤလၢကမၤလၢၤအီၤ အဂီၢ်န့ၣ်လီၤ. တၢ်အဂၤမနုၤကအိၣ်လၢအဝဲကမံလုးဝဲအဂီၢ်လဲၣ်. ဖဲအဝဲကိးထီၣ်ယၤလၢတၢ်မၤစၢၤအဂီၢ်ဒီး, ယကစံးဆၢအီၤလီၤ. အဂ့ၢ်ဒ်အံၤ, ယသူၣ်ကညီၤသးကညီၤတၢ်လီၤ.",
			"28": "<sup>28</sup> ကတိၤအၢတၢ်ဘၣ်ဃးဒီးကစၢ်ယွၤအဂ့ၢ်တဂ့ၤ. ဒီးဆိၣ်အၢသုပှၤဂီၢ်မုၢ်အခိၣ်အနၢ်တဂၤတဂ့ၤ.",
			"29": "<sup>29</sup> ဟ့ၣ်ယၤတၢ်လုၢ်မၤဘူၣ်တဖၣ်လၢသုဘုဧိၤဟုဧိၤအကျါ, သုစပံးထံ, ဒီးသုသ့ၣ်စၤယံးအသိအကျါ, ဖဲအကတီၢ်ဘၣ်ဝဲန့ၣ်တက့ၢ်. ဟ့ၣ်ယၤလၢသုဖိဝဲၢ်ကိပိာ်ခွါတဖၣ်န့ၣ်တက့ၢ်.",
			"30": "<sup>30</sup> ဟ့ၣ်ယၤသုဂီၤဘုၣ်ဂီၤဖံး, ဒီးသုသိတဖၣ်အဖိဝဲၢ်ကိတက့ၢ်. ပျဲတၢ်အဝဲၢ်ကိအဖါန့ၣ်အိၣ်ဒီးအမိၢ်နွံသီဒီးဃိးသီတသီ န့ၣ်လုၢ်ထီၣ်ပာ်ထီၣ်ဆူယအိၣ်တက့ၢ်.",
			"31": "<sup>31</sup> သုမ့ၢ်ယပှၤဂီၢ်မုၢ်လီၤ. မၤသးဒ်န့ၣ်ဒီးဆၣ်ဖိကီၢ်ဖိတဒုလၢ် လၢ်အဖံးအညၣ်လၢအဘၣ်တၢ်မၤသံအီၤလၢဆၣ်ဖိကီၢ်ဖိအမံၤတဖၣ်န့ၣ် အီၣ်အီၤတဂ့ၤ. အခိၣ်တလိာ်ဟ့ၣ်ဒုးအီၣ်ထွံၣ်တဖၣ်တက့ၢ်."
		},
		"23": {
			"1": "<sup>1</sup> ရၤလီၤတၢ်ကစီၣ်ဟူထီၣ်သါလီၤအကဘျံးကဘျၣ်တဖၣ်တဂ့ၤ. မၤစၢၤပှၤအိၣ်ဒီးတၢ်ကမၣ်တဂၤခီဖျိဟ့ၣ်တၢ်အုၣ်သးကဘျံးကဘျၣ်တဂ့ၤ.",
			"2": "<sup>2</sup> ဖဲပှၤအါဂၤမၤတၢ်ကမၣ်မ့ၢ်ဂ့ၤ, ဖဲအဝဲသ့ၣ်ဟ့ၣ်တၢ်အုၣ်အသးလၢ ကဘိးကဒါတၢ်စံၣ်ညီၣ်တီမ့ၢ်ဂ့ၤန့ၣ်, ပိာ်ထွဲအခံတဂ့ၤ.",
			"3": "<sup>3</sup> ကွၢ်မဲာ်ပှၤဖှီၣ်ဖိယာ်ဖိတဂၤလၢအကွီၢ်ပူၤန့ၣ်တဂ့ၤ.",
			"4": "<sup>4</sup> နမ့ၢ်ထံၣ်ဘၣ်နဒုၣ်နဒါအကျီၢ်မိၢ်မ့ၢ်ဂ့ၤကသ့ၣ်ယီၤမ့ၢ်ဂ့ၤထူၣ် ဖျဲးဒီးဆှၢက့ၤဆူအအိၣ်န့ၣ်တက့ၢ်.",
			"5": "<sup>5</sup> နမ့ၢ်ထံၣ်ဘၣ်နဒုၣ်နဒါအကသ့ၣ်ယီၤလီၤဃံၤလၢအတၢ်ဝံတၢ်ယိးအဃိ ဒီးနတသးအိၣ်မၤစၢၤအီၤဘၣ်ဒီးလဲၤပူၤကွံာ်ကလီအီၤတဂ့ၤ. မၤစၢၤအီၤလၢကဝံၣ်ဆၢထၢၣ်က့ၤအကသ့ၣ်ယီၤအဂီၢ်တက့ၢ်.",
			"6": "<sup>6</sup> သမၢတၢ်စံၣ်ညီၣ်တီဖဲပှၤဖှီၣ်ဖိယာ်ဖိတဂၤဘၣ်တၢ်လိာ်ဘၢလိာ် ကွီၢ်အီၤအခါန့ၣ်တဂ့ၤ.",
			"7": "<sup>7</sup> ဒုးအိၣ်ထီၣ်တၢ်ပာ်ဒ့ၣ်ပာ်ကမၣ်တတီတလိၤတဖၣ်တဂ့ၤ. ဒီးမၤသံပှၤလၢအတၢ်ကမၣ်တအိၣ်ဘၣ်တဂၤတဂ့ၤ. အဂ့ၢ်ဒ်အံၤ, ယကစံၣ်ညီၣ်ဃၣ်ပှၤတဂၤလၢ်လၢ်လၢအမၤ တၢ်အၢတၢ်သီဒ်န့ၣ်အသိးလီၤ.",
			"8": "<sup>8</sup> တူၢ်လိာ်ခိၣ်ဖးလာ်ဆှိးတဂ့ၤ. အဂ့ၢ်ဒ်အံၤ, ခိၣ်ဖးလာ်ဆှိးမၤဘျီၣ်ပှၤအမဲာ်ဒ်သိးအသုတထံၣ်တၢ်အဘၣ်ဒီးမၤ ဟးဂီၤပှၤလၢအတၢ်ကမၣ်တအိၣ်ဘၣ်တဖၣ်အကွီၢ်န့ၣ်လီၤ.",
			"9": "<sup>9</sup> မၤတရီတပါပှၤတခီဘီမုၢ်တဂၤတဂ့ၤ. တၢ်မ့ၢ်ပှၤတခီ ဘီမုၢ်ဖိတဂၤန့ၣ်မၤသးဒ်လဲၣ်, သုသ့ၣ်ညါလီၤ. အဂ့ၢ်ဒ်အံၤ, သုမ့ၢ်တ့ၢ်ပှၤတခီဘီမုၢ်ဖိတဖၣ်လၢကီၢ်အဲၤကူပတူးအပူၤလီၤ.",
			"10": "<sup>10</sup> လၢဃုနံၣ်အတီၢ်ပူၤန့ၣ်သူၣ်တၢ်ဖျးတၢ်လၢသုစံာ်ပျီပူၤဒီး ပာ်ဖှိၣ်က့ၤတၢ်လၢအဟးထီၣ်တဖၣ်တက့ၢ်.",
			"11": "<sup>11</sup> မ့မ့ၢ်လၢနွံနံၣ်တနံၣ်အပူၤန့ၣ်ပာ်အိၣ်ဘှံးအီၤတက့ၢ်. ကူးက့ၤတၢ်လၢအမဲထီၣ်န့ၣ်နီတမံၤတဂ့ၤ. မ်ပှၤဖှီၣ်ပှၤယာ်တဖၣ်အီၣ်တၢ်လၢအမဲထီၣ်ဖဲန့ၣ်ဒီးဆၣ်ဖိကီၢ် ဖိအမံၤတဖၣ်ကအီၣ်တၢ်အီၣ်လီၤတဲာ်ဖဲန့ၣ်ကသ့ဝဲလီၤ. မၤသုစပံးအလီၢ်ဒီးသ့ၣ်စၤယံးအထံးတဖၣ်ဒ်န့ၣ်အသိးတက့ၢ်.",
			"12": "<sup>12</sup> တနွံန့ၣ်မၤတၢ်ဃုသီတက့ၢ်. မ့မ့ၢ်လၢနွံသီတသီန့ၣ်မၤတၢ် နီတမံၤတဂ့ၤ. အန့ၣ်ဒီး, သုကုၢ်သုပှၤ, ဒီးပှၤတခီဘီမုၢ်ဖိလၢအမၤတၢ်လၢသု ဂီၢ်, ဒီးသုဆၣ်ဖိကီၢ်ဖိတဖၣ်ဒၣ်လဲာ်ကအိၣ်ဘှံးဘၣ်ဝဲလီၤ.",
			"13": "<sup>13</sup> ဒိကနၣ်တၢ်ကိးမံၤဒဲးလၢယၤ, ယွၤ, စံးတ့ၢ်သုတက့ၢ်. ဘါထုကဖၣ်တၢ်ဆူကစၢ်အဂၤတဖၣ်အအိၣ်တဂ့ၤ. ယၢၤထီၣ်ဒၣ်လဲာ်အမံၤတဖၣ်တဂ့ၤ.",
			"14": "<sup>14</sup> တနံၣ်န့ၣ်မၤမူးဖးဒိၣ်သၢမူးလၢတၢ်မၤလၤကပီၤယၤအဂီၢ်တက့ၢ်.",
			"15": "<sup>15</sup> လၢလါအၤဘံာ်, လါလၢသုဟးထီၣ်ကွံာ်လၢကီၢ်အဲၤကူပတူးအပူၤ န့ၣ်မၤဘူၣ်ကိၣ်တအိၣ်ဘၣ်ဒီးကိၣ်မံၣ်အမူးဒ်ယမၤလိာ်တ့ၢ်သု အသိးန့ၣ်တက့ၢ်. ဖဲဘူၣ်အံၤအဆၢကတီၢ်နွံသီအတီၢ်ပူၤန့ၣ်သု တဘၣ်အီၣ်ကိၣ်လၢဘၣ်တၢ်မၤအီၤလၢကိၣ်မံၣ်န့ၣ်, နီတစဲးဘၣ်. သုမ့ၢ်တဟဲစိာ်တၢ်မၤဘူၣ်တမံၤဘၣ်ဒီးဟဲဘါထီၣ်ယၤနီတစုတဂ့ၤ.",
			"16": "<sup>16</sup> ဖဲသုစးထီၣ်ကူးက့ၤသုတၢ်မုၢ်တၢ်ဘိတဖၣ်န့ၣ်မၤတၢ်ကူးက့ၤ တၢ်အဘူၣ်တက့ၢ်. မၤဘူၣ်ဒဲတဖၣ်အမူးဖဲတၢ်ကိၢ်ခါလၢာ်ဝဲဒီး ဖဲသုပာ်ဖှိၣ်သုတၤသူ တၤသၣ်လၢသုစပံးလီၢ်ဒီးတၤသၣ်လီၢ်တဖၣ်အကတီၢ်န့ၣ်တက့ၢ်.",
			"17": "<sup>17</sup> ကိးနံၣ်ဒဲးဖဲဘူၣ်သၢဘူၣ်အမူးတဖၣ်အကတီၢ်အံၤန့ၣ်ပှၤပိာ်ခွါ ကိးဂၤဒဲးကဘၣ်ဟဲဘူၣ်ထီၣ်ဘါထီၣ်ယၤသုကစၢ်ယွၤန့ၣ်လီၤ.",
			"18": "<sup>18</sup> ဖဲသုလုၢ်ထီၣ်ပာ်ထီၣ်ဆၣ်ဖိကီၢ်ဖိတဒုဆူယအိၣ်န့ၣ်တဘၣ်ဟ့ၣ် လုၢ်ထီၣ်ကိၣ်အိၣ်ဒီးကိၣ်မံၣ်တဂ့ၤ. ဆၣ်ဖိကီၢ်ဖိတဖၣ်လၢအဘၣ်တၢ်လုၢ်ထီၣ်ပာ်ထီၣ်ဆူယအိၣ်ဖဲမူးတဖၣ် အံၤအကတီၢ်အသိန့ၣ်တဘၣ်အိၣ်လီၤတဲာ်တုၤမုၢ်ဆ့ၣ်ထီၣ်လၢခံ တဂီၤန့ၣ်ဘၣ်.",
			"19": "<sup>19</sup> တၤသၣ်ဆိလၢသုကူးက့ၤအီၤန့ၣ်, ဟဲစိာ်အီၤဆူယွၤ, သုကစၢ်ယွၤအဟံၣ်ကိးနံၣ်ဒဲးတက့ၢ်. ဖီသိဖိအစၢ်မ့ၢ်ဂ့ၤမဲာ်တဲးလဲးဖိမ့ၢ်ဂ့ၤလၢအမိၢ်အနုၢ်ထံ အပူၤတဂ့ၤ.",
			"20": "<sup>20</sup> ယကဆှၢလီၤကလူးတဂၤလၢကလဲၤတၢ်လၢသုမဲာ်ညါလၢယကကဟု ကယာ်သုဒီးဆှၢသုဆူတၢ်အလီၢ်တပူၤလၢယကတဲာ်ကတီၤတ့ၢ်အီၤန့ၣ်လီၤ.",
			"21": "<sup>21</sup> ဒိကနၣ်အီၤဒီးစူၢ်အကလုၢ်တက့ၢ်. ပူထီၣ်တၢ်ထီဒါအီၤတဂ့ၤ. အဂ့ၢ်ဒ်အံၤ, ယဆှၢလီၤအီၤဒီးတၢ်ပူထီၣ်ဒ်န့ၣ်အသိးန့ၣ်တမ့ၢ်အဝဲကဝံသးစူၤဘၣ်လီၤ.",
			"22": "<sup>22</sup> ဘၣ်ဆၣ်ဒီးပှၤမ့ၢ်စူၢ်အကလုၢ်ဒီးမၤတၢ်ကိးမံၤဒဲးလၢယမၤလိာ် သုန့ၣ်, ယကဒုးတၢ်ထီဒါကယဲၢ်သုဒုၣ်သုဒါခဲလၢာ်န့ၣ်လီၤ.",
			"23": "<sup>23</sup> ယကလူးကလဲၤတၢ်လၢသုမဲာ်ညါဒီးဆှၢသုဆူပှၤအမိၢ်ဖိတဖၣ်, ပှၤဃ့ၤသးဖိတဖၣ်, ပှၤပရးစၤဖိတဖၣ်, ပှၤကနၤဧၣ်ဖိတဖၣ်, ပှၤဃံၤဝံဖိတဖၣ်ဒီးပှၤယဘူၣ်ဖိတဖၣ်အကီၢ်ပူၤဒီးယကမၤဟးဂီၤ အဝဲသ့ၣ်လီၤ.",
			"24": "<sup>24</sup> ဆုးလီၤသုခိၣ်လၢသုကဘါထီၣ်အဝဲသ့ၣ်အကစၢ်တဖၣ်အဂီၢ်တဂ့ၤ. ဟံးန့ၢ်အဝဲသ့ၣ်အတၢ်ဘူၣ်တၢ်ဘါအလုၢ်အလၢ်တဖၣ်တဂ့ၤ. မၤဟးဂီၤကွံာ်အဝဲသ့ၣ်အကစၢ်တဖၣ်ဒီးမၤလီၤပှီၢ်ကွံာ်အလၢၢ်ထူၣ် စီဆှံတဖၣ်တက့ၢ်.",
			"25": "<sup>25</sup> သုမ့ၢ်ဘူၣ်ထီၣ်ဘါထီၣ်ယၤ, ယွၤ, သုကစၢ်ယွၤဒီး, ယကဆိၣ်ဂ့ၤသုလၢတၢ်အီၣ်တၢ်အီဒီးထံဒီးသုးယံၤကွံာ် ကယဲၢ်သုတၢ်ဆူးတၢ်ဆါခဲလၢာ်လီၤ.",
			"26": "<sup>26</sup> ပိာ်မုၣ်လၢအဟုးလီၤတဲာ်မ့ၢ်ဂ့ၤ, အဖိတအိၣ်ဘၣ်မ့ၢ်ဂ့ၤ, တဘၣ်အိၣ်လၢသုကီၢ်ပူၤနီတဂၤဘၣ်. ပကဟ့ၣ်သုတၢ်အိၣ်မူ လၢအအိၣ်ကၢအိၣ်ခိးန့ၣ်လီၤ.",
			"27": "<sup>27</sup> ပှၤဂီၢ်မုၢ်လၢအထီဒါသုန့ၢ်ယကမၤအီၤဒ်သိးကပျံၤယၤ, ယကမၢလီၤတၢ်သဘံၣ်ဘုၣ်အိၣ်ထီၣ်လၢပှၤဂီၢ်မုၢ်လၢသုဒုးထီဒါ အီၤတဖၣ်အကျါ, ဒီးယကမၤဒ်သိးသုဒုၣ်သုဒါတဖၣ်ကဃၣ်ကွံာ်အသးဒီးဃ့ၢ်ကွံာ်လၢ သုအိၣ်န့ၣ်လီၤ.",
			"28": "<sup>28</sup> ယကတ့ၢ်လီၤကွံာ်သုဒုၣ်သုဒါဆူတၢ်ပျံၤတၢ်ဖုးဖးဒိၣ်အပူၤ, ယကနီၣ်ထီၣ်ကွံာ်ပှၤဃံၤဝံဖိတဖၣ်, ပှၤကနၤဧၣ်ဖိတဖၣ်ဒီးပှၤ ဃ့ၤသးဖိတဖၣ်ဖဲသုလဲၤထီၣ်ဒုးတၢ်န့ၣ်လီၤ.",
			"29": "<sup>29</sup> ယတနီၣ်ထီၣ်ကွံာ်ဘၣ်အဝဲသ့ၣ်လၢတနံၣ်အတီၢ်ပူၤဘၣ်. ယမ့ၢ်မၤဒီး, ကီၢ်န့ၣ်ကအိၣ်သယုၢ်ဝဲဒီးဆၣ်ဖိကီၢ်ဖိအမံၤတဖၣ် ကအါကဲာ်ဆိးလၢသုဂီၢ်လီၤ.",
			"30": "<sup>30</sup> အခိၣ်တလိာ်, ယကနီၣ်ထီၣ်ကွံာ်အဝဲသ့ၣ်တစဲးဘၣ်တစဲးတုၤတၢ်ဆၢ ကတီၢ်လၢဝဲလၢသုကန့ၢ်သါဘၣ်ကီၢ်ဝဲန့ၣ်လီၤ.",
			"31": "<sup>31</sup> ယကမၤလဲၢ်ထီၣ်သုကီၢ်အဆၢစးထီၣ်လၢပီၣ်လဲၣ်က့ၣ်ကျီၤအကၣ်ဘၣ် ပၢၢ်တုၤလၢထံကျိဖးဒိၣ်ဖရၤသးဒီးစးထီၣ်လၢပီၣ်လဲၣ်ဖးဒိၣ် မဲးဒံးထၢၣ်ရ့နယၢၣ်တုၤလၢပှၢ်မုၢ်ကနၢန့ၣ်လီၤ. ယကဟ့ၣ်သုတၢ်စိတၢ်ကမီၤလၢပှၤအိၣ်လၢကီၢ်န့ၣ်တဖၣ်အဖီခိၣ်ဒီး သုကနီၣ်ထီၣ်ကွံာ်အီၤဖဲသုလဲၤထီၣ်ဒုးတၢ်န့ၣ်လီၤ.",
			"32": "<sup>32</sup> မၤတၢ်အၢၣ်လီၤအီလီၤဃုာ်ဒီးအဝဲသ့ၣ်မ့ၢ်ဂ့ၤအကစၢ်တဖၣ်မ့ၢ် ဂ့ၤနီတမံၤတဂ့ၤ.",
			"33": "<sup>33</sup> ပျဲပှၤတဖၣ်န့ၣ်အိၣ်ဝဲဆိးဝဲလၢသုကီၢ်အပူၤတဂ့ၤ. သုမ့ၢ်ပျဲဒီး, အဝဲသ့ၣ်ကဒုးမၤသုတၢ်ဒဲးဘးထီဒါယၤန့ၣ် လီၤ. သုမ့ၢ်ဘါထီၣ်အကစၢ်တဖၣ်ဒီး, ကမ့ၢ်ဝဲတၢ်သံအပျံၤသကွီၤလၢသုဂီၢ်န့ၣ်လီၤ.”"
		},
		"24": {
			"1": "<sup>1</sup> ယွၤစံးဘၣ်စီၤမိၤၡ့, “ဟဲထီၣ်ဆူကစၢၢ်ကလိဆူယအိၣ်, နဲဒၣ်ဒီးစီၤအၤဟရိၣ်, စီၤနၤဒးဒီးစီၤအဘံဟူၤ, ဒီးပှၤအံၣ်စရ့လးဖိအခိၣ်အနၢ်တဖၣ်အဂၤနွံဆံန့ၣ်တက့ၢ်. ဒီးဖဲသုအိၣ်ဒံးလၢအယံၤန့ၣ်ဆုးလီၤသုခိၣ်လၢတၢ်ဘူၣ်ထီၣ် ဘါထီၣ်အပူၤတက့ၢ်.",
			"2": "<sup>2</sup> ထဲနၤတဂၤဧိၤကဘၣ်ဟဲဘူးဆူယအိၣ်လီၤ. ပှၤအဂၤတဘၣ်ဟဲနီတဂၤဘၣ်. ပှၤဂီၢ်မုၢ်တဖၣ်ဒၣ်လဲာ်တဘၣ်ဟဲထီၣ်ဆူကစၢၢ်ဒီခိၣ်ဘၣ်.”",
			"3": "<sup>3</sup> စီၤမိၤၡ့လဲၤတၢ်ဒီးတဲဘၣ်ပှၤဂီၢ်မုၢ်လၢကယဲၢ်တၢ်လၢယွၤမၤ လိာ်တ့ၢ်ဝဲတဖၣ်ဒီးကယဲၢ်လုၢ်လၢ်တၢ်စီဆှံတဖၣ်န့ၣ်လီၤ. ဒီးပှၤဂီၢ်မုၢ်ခဲလၢာ်စံးဆၢသကိးဝဲ, “ပကမၤကယဲၢ်တၢ်ကိးမံၤလၢယွၤစံးဘၣ်တဲဘၣ်တ့ၢ်ဝဲန့ၣ်လီၤ.”",
			"4": "<sup>4</sup> စီၤမိၤၡ့ကွဲးလီၤကယဲၢ်ယွၤအတၢ်မၤလိာ်တဖၣ်န့ၣ်လီၤ. မုၢ်ဆ့ၣ်ထီၣ်တနံၤဂီၤဂီၤန့ၣ်, အဝဲဘှီထီၣ်ဝဲတၢ်လုၢ်လီၢ်တခါ လၢကစၢၢ်ခီၣ်ထံးဒီးဆီလီၤလၢၢ်တဆံခံဖျၢၣ်, တဖျၢၣ်စုာ်စုာ်လၢပှၤအံၣ်စရ့လးဖိတဆံခံဒူၣ်, တဒူၣ်စုာ်စုာ်အဂီၢ်လီၤ.",
			"5": "<sup>5</sup> အန့ၣ်ဝံၤဒီးအဝဲမၢလီၤပိာ်ခွါသးစၢ်တဖၣ်ဒီးအဝဲသ့ၣ်ဆူး ကဲၤထီၣ်တၢ်လုၢ်တၢ်ပာ်တဖၣ်ဆူယွၤအအိၣ်ဒီးလုၢ်ထီၣ်ပာ်ထီၣ်ဂီၤ ဘုၣ်ဂီၤဖံးတနီၤဒ်တၢ်လုၢ်မၤဃူမၤဖိးတဖၣ်အသိးန့ၣ်လီၤ.",
			"6": "<sup>6</sup> စီၤမိၤၡ့ဟံးန့ၢ်ဆၣ်ဖိကီၢ်ဖိတဖၣ်အသွံၣ်တဝာ်ဒီးဒၢနုာ်အီၤ လၢလီခီတဖၣ်အပူၤဒီးအဂၤတဝာ်န့ၣ်ဖှံလီၤအီၤလၢတၢ်လုၢ်လီၢ် အမဲာ်ညါန့ၣ်လီၤ.",
			"7": "<sup>7</sup> အန့ၣ်ဝံၤဒီး, အဝဲဟံးန့ၢ်လံာ်တၢ်အၢၣ်လီၤအီလီၤလၢယွၤအတၢ် မၤလိာ်တဖၣ်အိၣ်ကွဲးအသးလၢအပူၤ, ဒီးဖးထီၣ်အီၤလၢအကလုၢ်ဒိၣ်ဒိၣ်ဆူပှၤဂီၢ်မုၢ်အအိၣ်လီၤ. ဒီးပှၤဂီၢ်မုၢ်စံးဝဲဒၣ်, “ပကစူၢ်ယွၤအကလုၢ်ဒီးမၤကယဲၢ်တၢ်လၢ အမၤလိာ်ဝဲကိးမံၤဒဲးန့ၣ်လီၤ.”",
			"8": "<sup>8</sup> အန့ၣ်ဝံၤဒီးစီၤမိၤၡ့ဟံးန့ၢ်တၢ်သွံၣ်လၢလီခီတဖၣ်အပူၤ ဒီးဖှံလီၤဝဲလၢပှၤဂီၢ်မုၢ်အလိၤန့ၣ်လီၤ. ဒီးစံးဝဲဒၣ်, “အအံၤမ့ၢ်တၢ်သွံၣ်လၢအစဲပနီၣ်တၢ်အၢၣ်လီၤအီ လီၤလၢယွၤမၤတ့ၢ်ဒီးသုဖဲအဝဲဟ့ၣ်လီၤတၢ်မၤလိာ်တဖၣ်အံၤ အကတီၢ်န့ၣ်လီၤ.”",
			"9": "<sup>9</sup> စီၤမိၤၡ့, စီၤအၤဟရိၣ်, စီၤနၤဒး, စီၤအဘံဟူၤဒီးပှၤအံၣ် စရ့လးဖိအခိၣ်အနၢ်အဂၤနွံဆံန့ၣ်လဲၤထီၣ်ဆူကစၢၢ်အလိၤ,",
			"10": "<sup>10</sup> ဒီးအဝဲသ့ၣ်ထံၣ်ပှၤအံၣ်စရ့လးဖိအကစၢ်ယွၤန့ၣ်လီၤ. လၢအခီၣ်ဖီလာ်န့ၣ်တၢ်လီၤဂာ်ဒီးတၢ်မျၢ်နံၤလါအိၣ်ဒါလီၤအသး, ဒီးလါအဲးဝဲဒ်မူကပိာ်လိၤအသိးန့ၣ်လီၤ.",
			"11": "<sup>11</sup> ကစၢ်ယွၤတမၤဘၣ်ဒိဆါဘၣ်ပှၤအံၣ်စရ့လးဖိအခိၣ်အနၢ်တဖၣ်အံၤ ဘၣ်. အဝဲသ့ၣ်ထံၣ်ဘၣ်ကစၢ်ယွၤဒီးအီၣ်သကိးအီသကိးတၢ်န့ၣ်လီၤ.",
			"12": "<sup>12</sup> ယွၤစံးဘၣ်တ့ၢ်စီၤမိၤၡ့, “ဟဲထီၣ်ဆူကစၢၢ်လိၤဆူယအိၣ်တ က့ၢ်. ဒီးနအိၣ်ဖဲအံၤအကတီၢ်န့ၣ်ယကဟ့ၣ်နၤလၢၢ်ဘ့ၣ်ဘၣ်ခံဘ့ၣ်လၢ အအိၣ်ဒီးတၢ်သိၣ်တၢ်သီတဖၣ်လၢယကွဲးအီၤလၢတၢ်သိၣ်လိနဲၣ်ယုၤပှၤ ဂီၢ်မုၢ်အဂီၢ်န့ၣ်လီၤ.”",
			"13": "<sup>13</sup> စီၤမိၤၡ့ဒီးအပှၤမၤစၢၤအီၤစီၤယိၤၡူကတဲာ်ကတီၤအသးဒီး စီၤမိၤၡ့စးထီၣ်လဲၤထီၣ်ဆူကစၢၢ်စီဆှံအလိၤန့ၣ်လီၤ.",
			"14": "<sup>14</sup> စီၤမိၤၡ့စံးဘၣ်ပှၤခိၣ်ပှၤနၢ်တဖၣ်, “အိၣ်ခိးပှၤဖဲအံၤ တုၤပဟဲက့ၤတစုတက့ၢ်. စီၤအၤဟရိၣ်ဒီးစီၤဃူၢ်အိၣ်ဒီးသုဖဲအံၤ လီၤ. မၤသးဒ်န့ၣ်ဒီးပှၤတဂၤဂၤအတၢ်ဂ့ၢ်လိာ်ဘှီလိာ်လၢကဘၣ်တၢ်မၤ လိၤအီၤအလီၢ်မ့ၢ်အိၣ်န့ၣ်လဲၤဆူအဝဲသ့ၣ်အအိၣ်သ့ဝဲဒၣ်လီၤ.”",
			"15": "<sup>15</sup> စီၤမိၤၡ့လဲၤထီၣ်ဆူကစၢၢ်စံၤနါအလိၤဒီးတၢ်အၢၣ်တလိၣ်လုၣ်ဘၢအီၤလီၤ.",
			"16": "<sup>16</sup> ယွၤအိၣ်ဝဲဆိးဝဲအတၢ်ကပီၤကပြုၢ်ကပြီၤန့ၣ်ဟဲလီၤဝဲလၢကစၢၢ်အလိၤန့ၣ်လီၤ. လၢပှၤအံၣ်စရ့လးဖိတဖၣ်အဂီၢ်, တၢ်ကပီၤအံၤဖျါလီၤဂာ်ဒ်မ့ၣ်အူအီၣ်တၢ်လၢကစၢၢ်ဒီခိၣ်အသိးန့ၣ်လီၤ.",
			"17": "<sup>17</sup> တၢ်အၢၣ်လုၣ်ဘၢကစၢၢ်န့ၣ်လၢဃုသီအတီၢ်ပူၤဒီးလၢနွံသီတသီ န့ၣ်ယွၤကိးထီၣ်စီၤမိၤၡ့လၢတၢ်အၢၣ်အပူၤန့ၣ်လီၤ.",
			"18": "<sup>18</sup> စီၤမိၤၡ့လဲၤထီၣ်ဆူကစၢၢ်အလိၤလၢတၢ်အၢၣ်အကျါန့ၣ်လီၤ. ဒီးအဝဲအိၣ်ဝဲဖဲန့ၣ်အသီလွံၢ်ဆံန့ၣ်လီၤ."
		},
		"25": {
			"1": "<sup>1</sup> ယွၤစံးဘၣ်စီၤမိၤၡ့, “တဲဘၣ်ပှၤအံၣ်စရ့လးဖိတဖၣ်လၢကဟ့ၣ်ယၤလၢတၢ်လုၢ်မၤဘူၣ် တမံၤတက့ၢ်. တူၢ်လိာ်ကယဲၢ်တၢ်လုၢ်မၤဘူၣ်တမံၤလၢ်လၢ်လၢပှၤတဂၤဂၤသးအိၣ် ဟ့ၣ်ဝဲန့ၣ်တက့ၢ်.",
			"3": "<sup>3</sup> တၢ်လုၢ်မၤဘူၣ်တဖၣ်အံၤကဘၣ်မ့ၢ်ထူ, စ့နီၢ်ဒီးတိၢ်ဘီ,",
			"4": "<sup>4</sup> တၢ်ကံးယာ်လုၣ်အဂ့ၤ, အလါအဲးအလုးတကုာ်ဒီးသိဆူၣ်ဂီၤတဖၣ်, ဒီးတၢ်ကူတၢ်သိးလၢအဘၣ်တၢ်မၤအီၤလၢမဲာ်တဲးလဲးအဆူၣ်,",
			"5": "<sup>5</sup> သိဖါအဖံးလၢတၢ်စုၣ်ဂီၤထီၣ်အီၤ, တၢ်ဖံးအဂ့ၤဒီးသ့ၣ်ဖှ့ၡံးတၤ,",
			"6": "<sup>6</sup> သိလၢမ့ၣ်အူဒၢတဖၣ်အဂီၢ်, တၢ်နၢမူတဖၣ်လၢသိဖှူတၢ်အဂီၢ်ဒီး တၢ်ဆိၣ်ကဲၤနၢမူအဂီၢ်,",
			"7": "<sup>7</sup> ဒီးတၢ်မျၢ်မဟူယၤ, ဒီးတၢ်မျၢ်လုၢ်ဒိၣ်ပှ့ၤဒိၣ်အဂၤတဖၣ်လၢတၢ် ကထီထီၣ်အီၤလၢပှၤလုၢ်တၢ်အခိၣ်အဒိၣ်ကတၢၢ်အဆ့ကၤအ့ဖိးအလိၤ ဒီးလၢအသဃိးအလိၤအဂီၢ်လီၤ.",
			"8": "<sup>8</sup> ပှၤဂီၢ်မုၢ်ကဘၣ်မၤထီၣ်ဒဲစီဆှံတဖျၢၣ်လၢယဂီၢ်ဒ်သိးယကအိၣ် ကဆိးလၢအဝဲသ့ၣ်အကျါန့ၣ်လီၤ.",
			"9": "<sup>9</sup> မၤအီၤဒီးကယၢကယဲအီၤဒ်တၢ်တိာ်ကျဲၤလၢယကဒုးနဲၣ်သုန့ၣ်တက့ၢ်.",
			"10": "<sup>10</sup> မၤတလါတဖျၢၣ်လၢသ့ၣ်ဖှ့ အထီခံပျၢ်တထါ, အလဲၢ်တပျၢ်တထါ, ဒီးကစီၤထီၣ်တပျၢ်တထါတက့ၢ်.",
			"11": "<sup>11</sup> ဒီးသုကဘၣ်ဒါအီၤလၢထူလၢအအိပူၤဒီးလၢအချၢခဲလၢာ်လီၤ. ဒီးသုဘၣ်ပီၤအီၤဒီးထူလၢအကနူၤဝးတရံးအီၤဒီဖျၢၣ်ညါန့ၣ်လီၤ.",
			"12": "<sup>12</sup> ဒီးသုဘၣ်မၤထူအကွီၤလွံၢ်ကွီၤဒီးသုဘၣ်ထီထီၣ်ဖဲတလါအခီၣ် လွံၢ်ခီတကပၤခံခီစုာ်စုာ်လၢတၢ်ကစိာ်ထီၣ်စိာ်လီၤအီၤအဂီၢ်န့ၣ်လီၤ.",
			"13": "<sup>13</sup> ဒီးသုဘၣ်မၤနီၣ်ယိးဘိခံဘိလၢသ့ၣ်ဖှ့ၡံးတၤဒီးပီၤအီၤလၢထူ,",
			"14": "<sup>14</sup> ဒီးသုဘၣ်ဂိာ်နုာ်အီၤလၢကွီၤခံကွီၤ, လၢအအိၣ်လၢတလါအကပၤ ခံခီလိာ်န့ၣ်လီၤ.",
			"15": "<sup>15</sup> နီၣ်ယိးဘိခံဘိအံၤကဘၣ်အိၣ်ထီဃာ်အသးဖဲကွီၤတဖၣ်အပူၤဒီး တၢ်တဘၣ်ထုးထီၣ်ကွံာ်အီၤဘၣ်.",
			"16": "<sup>16</sup> အန့ၣ်ဝံၤဒီးလၢၢ်ဘ့ၣ်ဘၣ်ခံဘ့ၣ်လၢတၢ်ကွဲးလီၤတ့ၢ်တၢ်မၤလိာ် တဖၣ်လၢယကဟ့ၣ်သုန့ၣ်ဒၢနုာ်အီၤဆူတလါအပူၤတက့ၢ်.",
			"17": "<sup>17</sup> မၤတၢ်အခိၣ်ကၢၢ်တဘ့ၣ်လၢအဘၣ်တၢ်ကိးအီၤလၢတၢ်သးကညီၤအလီၢ်ပ စိာ်, လၢထူစီ, အထီခံပျၢ်တထါ, ဒီးအလဲၢ်တပျၢ်တထါန့ၣ်တက့ၢ်.",
			"18": "<sup>18</sup> မၤထီၣ်တၢ်ဘၣ်တ့အိၣ်ဒီးအဒံးဆ့ခံဂၤလၢထူကိၢ်လိၣ်,",
			"19": "<sup>19</sup> တဂၤ, လၢတလါအခိၣ်ကၢၢ်အထိးနါတခီစုာ်စုာ်အဂီၢ်တက့ၢ်. မၤအီၤဒ်သိးကစဲထီအသးဒီးတၢ်အခိၣ်ကၢၢ်ဒ်ထူတလိၣ်ဃီ အသိးန့ၣ်တက့ၢ်.",
			"20": "<sup>20</sup> တၢ်ဘၣ်တ့အိၣ်ဒီးအဒံးဆ့ခံဂၤအံၤကဘၣ်အိၣ်ကွၢ်လိာ်အမဲာ်လၢ တၢ်အခိၣ်ကၢၢ်တခီစုာ်စုာ်အလိၤဒီးအဒံးဆ့တဖၣ်လၢအသလၣ်ထီၣ် အသးန့ၣ်ကဘၣ်ကျၢၢ်ဘၢတလါအခိၣ်ကၢၢ်န့ၣ်လီၤ.",
			"21": "<sup>21</sup> ဒၢနုာ်လၢၢ်ဘ့ၣ်ဘၣ်ခံဘ့ၣ်ဆူတလါအပူၤန့ၣ်ဒီးကးဘၢအီၤလၢ တလါအခိၣ်ကၢၢ်တက့ၢ်.",
			"22": "<sup>22</sup> ယကသဂၢၢ်သုဖဲန့ၣ်ဒီးဖဲတလါအခိၣ်ကၢၢ်အဖီခိၣ်လၢအအိၣ်လၢတၢ် ဘၣ်တ့အိၣ်ဒီးအဒံးဆ့ခံဂၤအဘၢၣ်စၢၤန့ၣ်ယကဟ့ၣ်လီၤသုလၢ ကယဲၢ်ယတၢ်သိၣ်တၢ်သီတဖၣ်လၢကီၢ်အံၣ်စရ့လးအပှၤဂီၢ်မုၢ်အဂီၢ်လီၤ.",
			"23": "<sup>23</sup> ဘှီထီၣ်စီၢ်နီၤခိၣ်တဖျၢၣ်လၢသ့ၣ်ဖှ့ၡံးတၤ, အထီခံပျၢ်, အလဲၢ်တပျၢ်ဒီးကစီၤထီၣ်တပျၢ်တထါတက့ၢ်.",
			"24": "<sup>24</sup> ကးဘၢအီၤဒီးထူစီဒီးစီၢ်နီၤခိၣ်အဖီခိၣ်အထိးနါဝးတရံး န့ၣ်ကျီၤအီၤလၢထူတက့ၢ်.",
			"25": "<sup>25</sup> စီၢ်နီၤခိၣ်အဖီခိၣ်အံၤကဘၣ်အိၣ်ဒီးအခိၣ်ဒူတခါလၢအလဲၢ်ဝဲ သၢစုမုၢ်ဒိၣ်ဒီးအခိၣ်ဒူအံၤအထိးနါဝးတရံးန့ၣ်ကျီၤအီၤလၢထူတက့ၢ်.",
			"26": "<sup>26</sup> မၤန့ၢ်ကွီၤထူလွံၢ်ကွီၤဒီးထီထီၣ်အီၤဖဲစီၢ်နီၤခိၣ်အခီၣ်လွံၢ်ခီ အိၣ်ဝဲအဖီခိၣ်အနၢၣ်လွံၢ်နၢၣ်အလိၤလၢတၢ်ကစိာ်ထီၣ်စိာ်လီၤအီၤ အဂီၢ်တက့ၢ်.",
			"27": "<sup>27</sup> ကွီၤတဖၣ်လၢကဖီၣ်ကျၢၤဃးနီၣ်ယိးဘိလၢတၢ်ကစိာ်ထီၣ်စိာ်လီၤ စီၢ်နီၤခိၣ်အဂီၢ်အံၤကဘၣ်အိၣ်ဖဲစီၢ်နီၤခိၣ်အခိၣ်ဒူအကပၤန့ၣ်လီၤ.",
			"28": "<sup>28</sup> မၤနီၣ်ယိးဘိတဖၣ်လၢသ့ၣ်ဖှံၡံးတၤဒီးပီၤအီၤလၢထူတက့ၢ်.",
			"29": "<sup>29</sup> မၤန့ၢ်လီခီတဖၣ်, ထံခွးတဖၣ်, ကိတဖၣ်ဒီးသလၢတဖၣ်လၢတၢ်ကသူ အီၤလၢတၢ်လုၢ်မၤဘူၣ်စပံးထံအဂီၢ်တက့ၢ်. ကယဲၢ်တၢ်ကိးမံၤဒဲးအံၤကဘၣ်တၢ်မၤအီၤလၢထူစီန့ၣ်လီၤ.",
			"30": "<sup>30</sup> စီၢ်နီၤခိၣ်န့ၣ်ကဘၣ်တၢ်ပာ်အီၤလၢတၢ်အၢၣ်လီၤအီလီၤအတလါစီ ဆှံအမဲာ်ညါဒီးလၢစီၢ်နီၤခိၣ်အလိၤန့ၣ်ကိၣ်စီဆှံလၢတၢ်လုၢ် မၤဘူၣ်အီၤဆူယအိၣ်န့ၣ်ကဘၣ်အိၣ်ဝဲထီဘိန့ၣ်လီၤ.",
			"31": "<sup>31</sup> ဘှီထီၣ်တၢ်ပာ်မ့ၣ်အူဒၢအလီၢ်တခါလၢထူစီတက့ၢ်. အခီၣ်ယီၢ်ဒီးအထူၣ်န့ၣ်ကဘၣ်မ့ၢ်ထူကိၢ်လိၢ်လီၤ. အတၢ်ကယၢကယဲဖီတဖၣ်ဃုာ်ဒီးအဘိၣ်တဖၣ်အဖီ အကဘျံးတဖၣ်ကဘၣ်အိၣ်စဲဘူးတခါဃီဒီးအီၤလီၤ.",
			"32": "<sup>32</sup> အဒ့ဃုဒ့ကဘၣ်ဆဲးဖးထီၣ်လၢအကပၤတဖၣ်တခီသၢဒ့စုာ်စုာ်န့ၣ် လီၤ.",
			"33": "<sup>33</sup> အဒ့ဃုဒ့အံၤ, တဒ့ဘၣ်တဒ့စုာ်စုာ်အလိၤန့ၣ်ကဘၣ်အိၣ်ဒီးဖီသၢ ဖီးလၢတၢ်ကယၢကယဲအီၤလီၤဂာ်ဒ်ၡၤကးသၣ်လၢအအိၣ်ဃုာ်ဒီးအဘိၣ် ဒီးအဖီအကဘျံးတဖၣ်လီၤ.",
			"34": "<sup>34</sup> တၢ်ပာ်မ့ၣ်အူဒၢလီၢ်အထူၣ်န့ၣ်ကဘၣ်အိၣ်ဒီးဖီလွံၢ်ဖီးလၢတၢ် ကယၢကယဲအီၤလီၤဂာ်ဒ်ၡၤကးသၣ်လၢအအိၣ်ဃုာ်ဒီးအဘိၣ်ဒီးအဖီ အကဘျံးတဖၣ်န့ၣ်လီၤ.",
			"35": "<sup>35</sup> ဖီအဘိၣ်တဘိၣ်ကဘၣ်အိၣ်လၢအဒ့ခံဒ့အဖီလာ်လၢအဘၣ် သဂၢၢ်လိာ်သးသၢတီၤန့ၣ်လီၤ.",
			"36": "<sup>36</sup> ဖီအဘိၣ်တဖၣ်, အဒ့တဖၣ်ဒီးမ့ၣ်အူဒၢအထူၣ်န့ၣ်ကဘၣ်မ့ၢ်ဝဲ ထူစီတကိၢ်လိၢ်ဃီန့ၣ်လီၤ.",
			"37": "<sup>37</sup> မၤထီၣ်မ့ၣ်အူဒၢနွံဖျၢၣ်လၢတၢ်ပာ်မ့ၣ်အူဒၢအလီၢ်အဂီၢ်ဒီး ဒွဲၣ်ထီၣ်အီၤဒ်သိးကကပီၤထီၣ်ဆူတၢ်မဲာ်ညါတက့ၢ်.",
			"38": "<sup>38</sup> မၤထီၣ်အနီၣ်တံာ်မ့ၣ်အူဒီးနီၣ်တံာ်အလီခီတဖၣ်လၢထူစီတက့ၢ်.",
			"39": "<sup>39</sup> သူထူစီလီၤတယၢၢ်တကံကၢ်လၢသုကမၤတၢ်ပာ်မ့ၣ်အူဒၢအလီၢ်ဒီးကယဲၢ် တၢ်အပီးအလီတဖၣ်အံၤအဂီၢ်တက့ၢ်.",
			"40": "<sup>40</sup> ပာ်သူၣ်ပာ်သးလၢသုကမၤအီၤဒ်တၢ်တိာ်ကျဲၤလၢယဒုးနဲၣ်တ့ၢ်သု လၢကစၢၢ်အလိၤန့ၣ်တက့ၢ်."
		},
		"26": {
			"1": "<sup>1</sup> ဘှီထီၣ်ဒဲစီဆှံဒီဖျၢၣ်ညါ, ယအိၣ်ယဆိးအဒဲစီဆှံလၢတၢ်ကံးယာ်လုၣ်အဂ့ၤကတၢၢ် အဘ့ၣ်တဆံလၢအဘၣ်တၢ်ထါအီၤလၢတၢ်အလွဲၢ်လါ, အလွဲၢ်လုးတကုာ်, ဒီးသိဆူၣ်ဂီၤတက့ၢ်. ဆးဒဲးကံၣ်ဒဲးဝ့ၤအီၤဒီးတၢ်အသးလၢအအိၣ်ဒီးအဒံးဆ့တဖၣ် အဂီၤန့ၣ်တက့ၢ်.",
			"2": "<sup>2</sup> မၤတၢ်ကံးယာ်တဘ့ၣ်စုာ်စုာ်အတၢ်ထိၣ်ထဲသိးသိးအထီခံဆံဃိး ပျၢ်ဒီးအလဲၢ်လွံၢ်ပျၢ်တက့ၢ်.",
			"3": "<sup>3</sup> ဆးစဲဘူးအီၤတပူၤဃီယဲၢ်ဘ့ၣ်ဒီးအဂၤယဲၢ်ဘ့ၣ်စ့ၢ်ကီးဆးအီၤ ဒ်န့ၣ်အသိးတက့ၢ်.",
			"4": "<sup>4</sup> ဆးန့ၢ်ပျံၤကွီၤတဖၣ်လၢတၢ်ကံးညာ်အလါအဲးဒီးထီထီၣ်အီၤလၢ ယၣ်ဘျးသဒၢတကရူၢ်စုာ်စုာ်အထိးနါလၢအချၢတခီတက့ၢ်.",
			"5": "<sup>5</sup> ထီထီၣ်ပျံၤသကွီၤအခါယဲၢ်ဆံလၢယၣ်ဘျးသဒၢအခီၣ်ထံးတကရူၢ် အတၢ်ကံးယာ်အခီၣ်ထံးတဘ့ၣ်အလိၤဒီးပျံၤသကွီၤအခါယဲၢ်ဆံလီၤ ဂာ်လိာ်အသးလၢယၣ်ဘျးသဒၢခံကရူၢ်တကရူၢ်အတၢ်ကံးယာ်လၢခံ ကတၢၢ်တဘ့ၣ်အလိၤတက့ၢ်.",
			"6": "<sup>6</sup> မၤန့ၢ်ထးဘျးထူယဲၢ်ဆံလၢတၢ်ကဘျးစဲဘူးတၢ်ကံးယာ်ခံကရူၢ် န့ၣ်ဒ်သိးကကဲထီၣ်တခါဃီအဂီၢ်တက့ၢ်.",
			"7": "<sup>7</sup> ဆးန့ၢ်ဒဲစီဆှံအခိၣ်ဒုးတဘ့ၣ်လၢတၢ်ကံးယာ်တဆံတဘ့ၣ်လၢတၢ် မၤအီၤဒီးမဲာ်တဲးလဲးအဆူၣ်န့ၣ်တက့ၢ်.",
			"8": "<sup>8</sup> တၢ်ကံးညာ်ခဲလၢာ်အံၤအနီၣ်ထိၣ်ကဘၣ်မ့ၢ်ဒ်သိးသိး, အထီအပျၢ်သၢဆံဒီးအလဲၢ်လွံၢ်ပျၢ်န့ၣ်လီၤ.",
			"9": "<sup>9</sup> ယဲၢ်ဘ့ၣ်န့ၣ်ဆးစဲဘူးအီၤတကရူၢ်ဒီးအဂၤဃုဘ့ၣ်န့ၣ်ဆးစဲဘူး အီၤတကရူၢ်တက့ၢ်. တၢ်ကံးယာ်ဃုဘ့ၣ်တဘ့ၣ်န့ၣ်ဆးချံးအီၤခံကထြၢလၢဒဲစီဆှံ အမဲာ်ညါတၢ်ဖီခိၣ်န့ၣ်တက့ၢ်.",
			"10": "<sup>10</sup> ထီထီၣ်ကွီၤဖိအခါယဲၢ်ဆံလၢအခီၣ်ထံးတကရူၢ်အတၢ်ကံးယာ်လၢခံ ကတၢၢ်တဘ့ၣ်အကနူၤဒီးကွီၤဖိအခါယဲၢ်ဆံလၢအခီၣ်ထံးအဂၤတကရူၢ် အကနူၤတက့ၢ်.",
			"11": "<sup>11</sup> မၤန့ၢ်တိၢ်ဘီထးဘျးယဲၢ်ဆံဒီးထီထီၣ်အီၤလၢကွီၤဖိတဖၣ် အပူၤလၢတၢ်ဒုးစဲဘူးယၣ်ဘျးသဒၢခံကရူၢ်အံၤဒ်သိးကကဲထီၣ် တဘ့ၣ်ဃီအဂီၢ်တက့ၢ်.",
			"12": "<sup>12</sup> ဘျးထီၣ်တၢ်ကံးယာ်အိၣ်ဘျဲၣ်တ့ၢ်တဝာ်န့ၣ်လၢဒဲစီဆှံအလီၢ်ခံ တၢ်ဖီခိၣ်တက့ၢ်.",
			"13": "<sup>13</sup> တကပၤစုာ်စုာ်အအိၣ်ဘျဲၣ်ဒံးလၢအထီအိၣ်ဝဲတပျၢ်န့ၣ်တၢ်ကဘၣ်ဘျး ထီၣ်အီၤလၢဒဲစီဆှံအကပၤအဖီခိၣ်ဒ်သိးကမၤဘၢအီၤန့ၣ်လီၤ.",
			"14": "<sup>14</sup> ဆးအါထီၣ်တၢ်အခိၣ်ဒုးခံဘ့ၣ်, တဘ့ၣ်န့ၣ်လၢသိဖါအဖံးလၢတၢ် စုၣ်ဂီၤအီၤဒီးအဂၤတဘ့ၣ်လၢတၢ်ဖံးအဂ့ၤဒ်သိးကကဲထီၣ်ယၣ်ဘျး သဒၢလၢတၢ်ချၢတကပၤအဂီၢ်တက့ၢ်.",
			"15": "<sup>15</sup> မၤန့ၢ်သ့ၣ်ဘၣ်အဘျၢတဖၣ်လၢသ့ၣ်ဖှ့ၡံးတၤလၢဒဲစီဆှံအတကွီၣ် အဂီၢ်တက့ၢ်.",
			"16": "<sup>16</sup> သ့ၣ်ဘ့ၣ်ဘၣ်ကိးခီဒဲးန့ၣ်ကဘၣ်အိၣ်အထီအပျၢ်တဆံဒီးအလဲၢ်တပျၢ် တထါလီၤ.",
			"17": "<sup>17</sup> သ့ၣ်ဘ့ၣ်ဘၣ်တဖၣ်ကဘၣ်အိၣ်ဒီးနီၣ်စဲလၢအဒ်သိးလိာ်အသးခံခါ စုာ်စုာ်ဖဲအခီၣ်ထံးဒ်သိးတၢ်ထီထီၣ်ဒုးစဲဘူးအီၤကသ့ဝဲ န့ၣ်လီၤ. သ့ၣ်ဘ့ၣ်ဘၣ်ခဲလၢာ်ကဘၣ်အိၣ်ဒီးနီၣ်စဲတဖၣ်အံၤလီၤ.",
			"18": "<sup>18</sup> လၢဒဲစီဆှံအကပၤလၢကလံၤထံးအဂီၢ်န့ၣ်မၤန့ၢ်သ့ၣ်ဘ့ၣ်ဘၣ် အဘ့ၣ်ခံဆံတက့ၢ်.",
			"19": "<sup>19</sup> တၢ်ခီၣ်ထံးအဖျီၣ်စ့ကဘၣ်အိၣ်ဝဲအခါလွံၢ်ဆံလၢအဝဲသ့ၣ်အဖီ လာ်, ခံခါစုာ်စုာ်လၢသ့ၣ်ဘၣ်တဘ့ၣ်အဖီလာ်ဒ်သိးတၢ်ကဖျီၣ်နုာ်နီၣ် စဲခံခါအဂီၢ်န့ၣ်လီၤ.",
			"20": "<sup>20</sup> လၢဒဲစီဆှံအကပၤလၢကလံၤစိးအဂီၢ်န့ၣ်မၤန့ၢ်သ့ၣ်ဘ့ၣ်ဘၣ် အဘ့ၣ်ခံဆံ,",
			"21": "<sup>21</sup> ဒီးတၢ်အခီၣ်ထံးအဖျီၣ်စ့အခါလွံၢ်ဆံ, ခံခါစုာ်စုာ်လၢသ့ၣ် ဘ့ၣ်ဘၣ်တဘ့ၣ်အဂီၢ်တက့ၢ်.",
			"22": "<sup>22</sup> လၢဒဲစီဆှံအလီၢ်ခံမုၢ်နုာ်တကပၤအဂီၢ်န့ၣ်မၤန့ၢ်သ့ၣ်ဘ့ၣ်ဘၣ် ဃုဘ့ၣ်,",
			"23": "<sup>23</sup> ဒီးသ့ၣ်ဘ့ၣ်ဘၣ်ခံဘ့ၣ်လၢတၢ်သနၢၣ်တဖၣ်အဂီၢ်တက့ၢ်.",
			"24": "<sup>24</sup> သ့ၣ်ဘ့ၣ်ဘၣ်လၢတၢ်အသနၢၣ်အဂီၢ်တဖၣ်ကဘၣ်တၢ်မၤစဲ ဘူးအီၤဖဲအခီၣ်ထံးဒီးစဲဘူးတသရဲၣ်ဃီတုၤလၢအထိးနါန့ၣ် လီၤ. သ့ၣ်ဘ့ၣ်ဘၣ်ခံဘ့ၣ်လၢကကဲထီၣ်တၢ်အသနၢၣ်ခံခါန့ၣ် တၢ်ကဘၣ်ဘှီအီၤဒ်န့ၣ်လီၤ.",
			"25": "<sup>25</sup> မၤသးဒ်န့ၣ်ဒီးသ့ၣ်ဘ့ၣ်ဘၣ်ကဘၣ်အိၣ်ခဲလၢာ်ဃိးဘ့ၣ်ဃုာ်ဒီးတၢ် အခီၣ်ထံးအဖျီၣ်စ့တဆံဃုခါ, ခံခါစုာ်စုာ်လၢသ့ၣ်ဘ့ၣ်ဘၣ်တဘ့ၣ်စုာ်စုာ်အဖီလာ်န့ၣ်လီၤ.",
			"26": "<sup>26</sup> မၤန့ၢ်နီၣ်ဘိတဆံယဲၢ်ဘိလၢသ့ၣ်ဖှ့ၡံးတၤတက့ၢ်. ယဲၢ်ဘိန့ၣ်ကဘၣ်မ့ၢ်လၢဒဲစီဆှံအဒူၣ်တကပၤသ့ၣ်ဘ့ၣ်ဘၣ်တဖၣ်အဂီၢ်,",
			"27": "<sup>27</sup> ယဲၢ်ဘိန့ၣ်လၢသ့ၣ်ဘ့ၣ်ဘၣ်တဖၣ်လၢအအိၣ်လၢအဒူၣ်အဂၤတကပၤ အဂီၢ်ဒီးယဲၢ်ဘိန့ၣ်လၢတၢ်လၢသ့ၣ်ဘ့ၣ်ဘၣ်တဖၣ်လၢအအိၣ် လၢမုၢ်နုာ်တကပၤ, လၢတၢ်လီၢ်ခံတခီအဂီၢ်လီၤ.",
			"28": "<sup>28</sup> နီၣ်ဘိအခၢၣ်သးတဘိ, လၢအဘၣ်တၢ်ပာ်အီၤဖဲသ့ၣ်ဘ့ၣ်ဘၣ်တဖၣ် အကစီၤထီၣ်ဖးဖီန့ၣ်, ဒီးကဘၣ်ထီဝဲစးထီၣ်လၢဒဲစီဆှံအဒူၣ်အအံၤ တခီတုၤဆူအဒူၣ်လၢအဂၤတခီန့ၣ်လီၤ.",
			"29": "<sup>29</sup> သ့ၣ်ဘ့ၣ်ဘၣ်တဖၣ်ကးဘၢအီၤလၢထူဒီးထီထီၣ်ထူအကွီၤတဖၣ် လၢကဟံးဃာ်နီၣ်ဘိတဖၣ်လၢကဘၣ်တၢ်ပီၤစ့ၢ်ကီးအီၤလၢထူန့ၣ် တက့ၢ်.",
			"30": "<sup>30</sup> သူၣ်ထီၣ်ယွၤအဒဲစီဆှံဒ်တၢ်တိာ်ကျဲၤလၢယဒုးနဲၣ်သုလၢကစၢၢ် အလိၤအသိးန့ၣ်တက့ၢ်.",
			"31": "<sup>31</sup> ဆးန့ၢ်ယၣ်ဘျးသဒၢတဘ့ၣ်လၢတၢ်ကံးယာ်အဂ့ၤလၢအဘၣ်တၢ်ထါအီၤလၢ တၢ်အလွဲၢ်လါ, အလွဲၢ်လုးတကုာ်ဒီးသိအဆူၣ်ဂီၤတက့ၢ်. ဆးဒဲးကံၣ်ဒဲးဝ့ၤ အီၤလၢတၢ်အသးလၢအအိၣ်ဒီးအဒံးဆ့တဖၣ်အဂီၤတက့ၢ်.",
			"32": "<sup>32</sup> ဘျးလီၤစဲၤအီၤလၢသ့ၣ်ဖှ့ၡံးတၤအထူၣ်လွံၢ်ထူၣ်လၢဘၣ်တၢ်ပီၤ အီၤလၢထူအလိၤ, ထီထီၣ်အီၤလၢထးဘျးဒီးဆီလီၤအီၤလၢတၢ်အခီၣ်ထံးအဖျီၣ်စ့ လွံၢ်ခါအလိၤန့ၣ်တက့ၢ်.",
			"33": "<sup>33</sup> ပာ်လီၤယၣ်ဘျးသဒၢလၢဒဲစီဆှံအခိၣ်ဒုးပူၤထးဘျးရဲၣ်လီၤ အသးတဖၣ်အဖီလာ်, ဒီးပာ်တၢ်အၢၣ်လီၤအီလီၤအတလါစီဆှံလၢအအိၣ်ဒီးတၢ်မၤလိာ် အထံၣ်တဆံအလၢၢ်ဘ့ၣ်ဘၣ်တဖၣ်န့ၣ်လၢယၣ်ဘျးသဒၢအလီၢ်ခံတက့ၢ်. ယၣ်ဘျးသဒၢန့ၣ်ကနီၤဖးတၢ်စီဆှံအလီၢ်ဒီးတၢ်စီဆှံကတၢၢ် အလီၢ်အဆၢန့ၣ်လီၤ.",
			"34": "<sup>34</sup> ပာ်ထီၣ်တလါအခိၣ်ကၢၢ်လၢတၢ်အၢၣ်လီၤအီလီၤအတလါစီဆှံဖီခိၣ် တက့ၢ်.",
			"35": "<sup>35</sup> လၢတၢ်လီၢ်စီဆှံကတၢၢ်အချၢန့ၣ်, ပာ်လီၤစီၢ်နီၤခိၣ်ဖဲဒဲစီ ဆှံအမဲာ်ညါလၢကလံၤစိးတကပၤဒီးတၢ်ပာ်မ့ၣ်အူဒၢအလီၢ်ဖဲ ကလံၤထံးတကပၤတက့ၢ်.",
			"36": "<sup>36</sup> လၢယွၤအဒဲစီဆှံအကျဲစၢၤအဂီၢ်န့ၣ်, မၤယၣ်ဘျးသဒၢတဘ့ၣ်လၢ တၢ်ကံးယာ်လုၣ်အဂ့ၤ, ဘၣ်တၢ်ထါအီၤလၢတၢ်အလွဲၢ်လါ, အလွဲၢ်လုးတကုာ်ဒီးသိဆူၣ်ဂီၤဒီးမၤဃံမၤလၤအီၤဒီးတၢ်ဆး ဒဲးကံၣ်ဒဲးဝ့ၤတက့ၢ်.",
			"37": "<sup>37</sup> လၢယၣ်ဘျးသဒၢအံၤအဂီၢ်မၤန့ၢ်တၢ်အထူၣ်ယဲၢ်ဘိလၢသ့ၣ်ဖှ့ၡံးတၤဒီးပီၤအီၤလၢထူ, ဒီးဘျးထီၣ်ယၣ်န့ၣ်လၢထးဘျးထူတဖၣ်တက့ၢ်. မၤန့ၢ်တၢ်အခီၣ်ထံးအဖျီၣ်တိၢ်ဘီယဲၢ်ခါလၢထူၣ်တဖၣ်အံၤအဂီၢ်တက့ၢ်."
		},
		"27": {
			"1": "<sup>1</sup> ဘှီထီၣ်တၢ်လုၢ်လီၢ်တခါလၢသ့ၣ်ဖှ့ၡံးတၤတက့ၢ်. ကဘၣ်မ့ၢ်အကပၤလွံၢ်ခီဃူလိာ်အသး, အလဲၢ်ယဲၢ်ပျၢ်, အထီအိၣ်ယဲၢ်ပျၢ်, ဒီးအကစီၤထီၣ်ကဘၣ်အိၣ်သၢပျၢ်လီၤ.",
			"2": "<sup>2</sup> မၤထီၣ်တၢ်အနၢၤတဖၣ်လၢအသနၢၣ်လွံၢ်နၢၣ်အဖီခိၣ်တက့ၢ်. ဒီးကဘၣ်မ့ၢ်သ့ၣ်တကျီၣ်ဃီဒီးတၢ်လုၢ်လီၢ်, ဒီးတၢ်လုၢ်လီၢ်ဒီခါညါန့ၣ်ကဘၣ်တၢ်ကးဘၢအီၤလၢတိၢ်ဘီန့ၣ်လီၤ.",
			"3": "<sup>3</sup> မၤန့ၢ်သပၢၤဘံၣ်တဖၣ်လၢတၢ်ကစိာ်ကွံာ်ဖၣ်ဆါလၢအဘၣ်အၢဒီးသိ တဖၣ်အဂီၢ်, ဒီးမၤန့ၢ်နီၣ်တရီာ်တဖၣ်, လီခီဖးဒိၣ်တဖၣ်နီၣ်ကွးတၢ်တဖၣ်ဒီးသပၢၤမ့ၣ်အူတဖၣ်တက့ၢ်. ကယဲၢ်တၢ်အပီးအလီတဖၣ်အံၤကဘၣ်တၢ်မၤအီၤလၢတိၢ်ဘီန့ၣ်လီၤ.",
			"4": "<sup>4</sup> ပိာ်န့ၢ်ဖၣ်ကပူၤအဒါတဘ့ၣ်လၢတိၢ်ဘီဒ်ပှၤထ့တၢ်အသိး, ဒီးထီထီၣ်ကွီၤတိၢ်ဘီလွံၢ်ခါဖဲအနၢၣ်တဖၣ်လၢတၢ်ကစိာ်ထီၣ် စိာ်လီၤအီၤအဂီၢ်တက့ၢ်.",
			"5": "<sup>5</sup> ပာ်လီၤဖၣ်ကပူၤအဒါဖဲတၢ်လုၢ်လီၢ်အမဲာ်သၣ်အကဝီၤအဖီလာ်ဒ်သိး ကအိၣ်ဖဲတၢ်လုၢ်လီၢ်အဖးဖီန့ၣ်တက့ၢ်.",
			"6": "<sup>6</sup> မၤနီၣ်ယိးဘိတဖၣ်လၢသ့ၣ်ဖှ့ၡံးတၤလၢတၢ်စိာ်ထီၣ်စိာ်လီၤတၢ် လုၢ်လီၢ်အဂီၢ်ဒီးပီၤအီၤလၢတိၢ်ဘီ,",
			"7": "<sup>7</sup> ဒီးပာ်အီၤလၢကွီၤတဖၣ်အပူၤလၢအအိၣ်ဖဲတၢ်လုၢ်လီၢ်အကပၤတခီ စုာ်စုာ်ဖဲတၢ်စိာ်အီၤအခါန့ၣ်တက့ၢ်.",
			"8": "<sup>8</sup> မၤတၢ်လုၢ်လီၢ်န့ၣ်လၢသ့ၣ်ဘ့ၣ်ဘၣ်တဖၣ်ဒီးပာ်လီၤကအိအီၤဒ်တၢ် တိာ်ကျဲၤလၢယဒုးနဲၣ်သုလၢကစၢၢ်ဒီခိၣ်အသိးန့ၣ်တက့ၢ်.",
			"9": "<sup>9</sup> လၢယအိၣ်ယဆိးအဒဲစီဆှံအဂီၢ်န့ၣ်, ဆးန့ၢ်တၢ်အဒူၣ်တဘ့ၣ်လၢယၣ် ဘျးသဒၢတၢ်လုၣ်အဂ့ၤတဖၣ်တက့ၢ်. လၢကလံၤစိးတကပၤအဂီၢ်ယၣ်ဘျးသဒၢတဖၣ်ကဘၣ်ထီဝဲအပျၢ်တကယၤ,",
			"10": "<sup>10</sup> ဒီးကဘၣ်တၢ်ဘျးထီၣ်အီၤလၢတိၢ်ဘီအထူၣ်ခံဆံ, လၢအဘၣ်တၢ်ထီထီၣ်အီၤလၢတိၢ်ဘီအခီၣ်ထံးခံဆံခါအပူၤ, အိၣ်ဒီးအထးဘျးတဖၣ်ဒီးအနီၣ်ဘိတဖၣ်လၢအဘၣ်တၢ်မၤအီၤလၢစ့န့ၣ်လီၤ.",
			"11": "<sup>11</sup> မၤတၢ်တမံၤဃီဒ်န့ၣ်အသိးလၢကလံၤစိးတကပၤအတၢ်ဒူၣ်အဂီၢ်တက့ၢ်.",
			"12": "<sup>12</sup> လၢမုၢ်နုာ်တကပၤအဂီၢ်န့ၣ်ကဘၣ်အိၣ်ဒီးယၣ်ဘျးသဒၢတဖၣ်အထီ အိၣ်ဝဲအပျၢ်ယဲၢ်ဆံဃုာ်ဒီးအထူၣ်အဘိတဆံဒီးအခီၣ်ထံးအဖျီၣ်အခါတဆံန့ၣ်လီၤ.",
			"13": "<sup>13</sup> လၢမုၢ်ထီၣ်တကပၤဖဲတၢ်နုာ်လီၤဟးထီၣ်အကျဲစၢၤအိၣ်ဝဲန့ၣ်, ယၣ်ဘျးသဒၢတဖၣ်လၢအလဲၢ်ဝဲအပျၢ်ယဲၢ်ဆံကဘၣ်အိၣ်ဝဲလီၤ.",
			"14": "<sup>14</sup> ဖဲတၢ်နုာ်လီၤဟးထီၣ်ခံခီယၢ်ဘးအကျဲစၢၤန့ၣ်,",
			"15": "<sup>15</sup> ယၣ်ဘျးသဒၢတဖၣ်လၢအလဲၢ်အိၣ်တကပၤဆံယဲၢ်ပျၢ်စုာ်စုာ်ဃုာ်ဒီး အထူၣ်သၢဘိ, ဒီးအခီၣ်ထံးအဖျီၣ်သၢခါကဘၣ်အိၣ်ဝဲန့ၣ်လီၤ.",
			"16": "<sup>16</sup> ဒီးလၢတၢ်နုာ်လီၤဟးထီၣ်အကျဲစၢၤဒၣ်ဝဲအဂီၢ်န့ၣ်ယၣ်ဘျးသဒၢ တဘ့ၣ်လၢအထီအိၣ်အပျၢ်ခံဆံဒီးဘၣ်တၢ်မၤအီၤလၢတၢ်ကံးယာ်လုၣ် အဂ့ၤထါအသးလၢတၢ်အလွဲၢ်လါ, အလွဲၢ်လုးတကုာ်ဒီးသိ ဆူၣ်ဂီၤဒီးဘၣ်တၢ်မၤဃံမၤလၤအီၤလၢတၢ်ဆးဒဲးကံၣ်ဒဲးဝ့ၤ ကဘၣ်အိၣ်ဝဲန့ၣ်လီၤ. ဒီးကဘၣ်တၢ်ဘျးထီၣ်အီၤလၢအထူၣ်လွံၢ်ထူၣ်လၢတၢ်ထီထီၣ်အီၤလၢ တၢ်အခီၣ်ထံးလွံၢ်ခါအလိၤန့ၣ်လီၤ.",
			"17": "<sup>17</sup> ဒီးကယဲၢ်တၢ်အထူၣ်တဖၣ်လၢအအိၣ်ဝးတရံးတၢ်ဒူၣ်န့ၣ်, ကဘၣ်တၢ်ဒုးစဲဘူးအီၤလၢနီၣ်ဘိစ့တဖၣ်, ဒီးအထးဘျးတဖၣ်ကဘၣ်တၢ်မၤအီၤလၢစ့ဒီးတၢ်အခီၣ်ထံးအဖျီၣ် တဖၣ်လၢတိၢ်ဘီန့ၣ်လီၤ.",
			"18": "<sup>18</sup> တၢ်အဒူၣ်န့ၣ်အထီကဘၣ်အိၣ်ဝဲအပျၢ်တကယၤ, အလဲၢ်အပျၢ်ယဲၢ်ဆံဒီးအကစီၤထီၣ်ယဲၢ်ပျၢ်န့ၣ်လီၤ. ယၣ်ဘျးသဒၢတဖၣ်န့ၣ်ကဘၣ်တၢ်မၤအီၤလၢတၢ်ကံးယာ်လုၣ်အဂ့ၤဒီး အခီၣ်ထံးအဖျီၣ်တဖၣ်လၢတိၢ်ဘီန့ၣ်လီၤ.",
			"19": "<sup>19</sup> ကယဲၢ်တၢ်အပီးအလီလၢအဘၣ်တၢ်သူအီၤလၢယွၤအဒဲစီဆှံ အပူၤဒီးကယဲၢ်နီၣ်စဲခဲလၢာ်လၢဒဲစီဆှံအဂီၢ်ဒီးလၢတၢ်ဒူၣ် အဂီၢ်န့ၣ်ကဘၣ်တၢ်မၤအီၤလၢတိၢ်ဘီန့ၣ်လီၤ.",
			"20": "<sup>20</sup> မၤလိာ်ကီၢ်အံၣ်စရ့လးအပှၤဂီၢ်မုၢ်လၢကဟဲစိာ်န့ၢ်နၤသ့ၣ်စၤ ယံးအသိအဂ့ၤကတၢၢ်လၢမ့ၣ်အူဒၢအဂီၢ်ဒ်သိးတၢ်ဒွဲၣ်ကပီၤထီၣ် အီၤကိးမုၢ်ဟါဒဲးကသ့ဝဲန့ၣ်တက့ၢ်.",
			"21": "<sup>21</sup> စီၤအၤဟရိၣ်ဒီးအဖိခွါတဖၣ်ကဘၣ်ဒွဲၣ်ကပီၤထီၣ်မ့ၣ်အူဒၢလၢယ အိၣ်ယဆိးအဒဲစီဆှံပူၤဖဲယၣ်ဘျးသဒၢအချၢလၢအအိၣ်လၢတၢ်အၢၣ် လီၤအီလီၤတလါစီဆှံအမဲာ်ညါန့ၣ်လီၤ. ဖဲန့ၣ်ဖဲယအိၣ်ယဆိးအလီၢ်န့ၣ်မ့ၣ်အူဒၢကဘၣ်ဒွဲၣ်ကပီၤထီၣ်အီၤ စးထီၣ်လၢမုၢ်ဟါတုၤမုၢ်ဂီၤန့ၣ်လီၤ. တၢ်မၤလိာ်အံၤကဘၣ်တၢ်တိၢ်န့ၢ်ဖံးဃာ်အီၤလီၤထူလီၤယိာ်လၢပှၤ အံၣ်စရ့လးဖိတဖၣ်ဒီးအစၢၤအသွဲၣ်တဖၣ်န့ၣ်လီၤ."
		},
		"28": {
			"1": "<sup>1</sup> ကိးဖှိၣ်နဒီပုၢ်ဝဲၢ်ခွါစီၤအၤဟရိၣ်ဒီးအဖိခွါတဖၣ်လၢအမ့ၢ်ဝဲ စီၤနၤဒး, စီၤအဘံဟူၤ, စီၤအလၤဧစၢ်, ဒီးစီၤအံသမၢ်တက့ၢ်. ပာ်လီၤဆီအီၤဒီးကီၢ်အံၣ်စရ့လးအပှၤဂီၢ်မုၢ်ဒ်သိးအကမၤယတၢ် မၤဒ်ပှၤလုၢ်တၢ်အခိၣ်တဖၣ်အသိးတက့ၢ်.",
			"2": "<sup>2</sup> မၤန့ၢ်ပှၤလုၢ်တၢ်အခိၣ်အကူအသိးတဖၣ်လၢနဒီပုၢ်ဝဲၢ်ခွါစီၤအၤဟရိၣ်အဂီၢ်ဒ်သိး အကဟ့ၣ်အီၤတၢ်အသူးအသ့ၣ်ဒီးတၢ်ဃံတၢ်လၤတက့ၢ်.",
			"3": "<sup>3</sup> ကိးန့ၢ်ပှၤစုသ့ခဲလၢာ်လၢယဟ့ၣ်လီၤတ့ၢ်အီၤတၢ်သ့တၢ်ဘၣ်ဒီး တဲဘၣ်အဝဲသ့ၣ်လၢကမၤန့ၢ်စီၤအၤဟရိၣ်အကူအသိးတဖၣ်ဒ်သိး အဝဲပာ်စီဆှံထီၣ်အသးဒ်ပှၤလုၢ်တၢ်အခိၣ်တဂၤလၢယတၢ်ဖံးတၢ်မၤအပူၤကသ့ဝဲန့ၣ်တက့ၢ်.",
			"4": "<sup>4</sup> တဲဘၣ်အဝဲသ့ၣ်လၢကမၤန့ၢ်ပှၤလုၢ်တၢ်အခိၣ်သဃိးတဘ့ၣ်, အ့ဖိးတဘ့ၣ်, ဆ့ကၤဖးထီတဘ့ၣ်, ဆ့ကၤဆးကံၣ်အသးတဘ့ၣ်, ခိၣ်ဖၢၣ်တဘ့ၣ်, ဒီးယီၢ်တကိးတဘိတက့ၢ်. အဝဲသ့ၣ်ကဘၣ်မၤပှၤလုၢ်တၢ်အခိၣ်အကူအသိးတဖၣ်အံၤလၢနဒီပုၢ် ဝဲၢ်ခွါစီၤအၤဟရိၣ်ဒီးအဖိခွါတဖၣ်အဂီၢ်ဒ်သိးအဝဲသ့ၣ်မၤ ယတၢ်မၤဒ်ပှၤလုၢ်တၢ်အခိၣ်တဖၣ်အသိးကသ့ဝဲန့ၣ်လီၤ.",
			"5": "<sup>5</sup> ပှၤစုသ့တဖၣ်န့ၣ်ကဘၣ်သူတၢ်အလွဲၢ်အလါအဲး, အလွဲၢ်လုးတကုာ်ဒီးသိဆူၣ်ဂီၤ, သွဲထူဒီးတၢ်ကံးယာ်လုၣ် အဂ့ၤန့ၣ်တက့ၢ်.",
			"6": "<sup>6</sup> အဝဲသ့ၣ်ကဘၣ်ဆးအ့ဖိးလၢတၢ်အလွဲၢ်အလါအဲး, အလွဲၢ်လုးတကုာ်, ဒီးသိဆူၣ်ဂီၤ, သွဲထူ, ဒီးတၢ်ကံးယာ်လုၣ် အဂ့ၤဒီးကယၢကယဲအီၤဒီးတၢ်ဆးဒဲးကံၣ်ဒဲးဝ့ၤန့ၣ်လီၤ.",
			"7": "<sup>7</sup> ပျံၤလၢဖံဘၣ်ခိၣ်ခံဘိလၢတၢ်စၢဃးအီၤသ့ဝဲန့ၣ်, တၢ်ကဘၣ်ဆးတံာ်အီၤဖဲအကပၤန့ၣ်လီၤ.",
			"8": "<sup>8</sup> ယီၢ်တကိးအဂ့ၤမးတဘိလၢအဘၣ်တၢ်ထါအီၤ, လၢတမံၤဃီဒီးဆ့ကၤအတၢ်ပီးတၢ်လီအံၤကဘၣ်တၢ်ထီထီၣ် အီၤလၢအ့ဖိးအလိၤဒ်သိးကမ့ၢ်တၢ်တမံၤဃီန့ၣ်လီၤ.",
			"9": "<sup>9</sup> ဟံးန့ၢ်လၢၢ်တၢ်မျၢ်သူခံဖျၢၣ်ဒီးစိးပျၤလီၤစီၤယၤကိာ်အဖိခွါတဆံခံဂၤအမံၤလၢအလိၤ,",
			"10": "<sup>10</sup> ဒ်အတၢ်အိၣ်ဖျဲၣ်ထီၣ်တဂၤဝံၤတဂၤအိၣ်ဒီးအမံၤဃုဖျၢၣ်လၢလၢၢ် တဖျၢၣ်အလိၤ, ဒီးအဂၤဃုဖျၢၣ်လၢလၢၢ်အဂၤတဖျၢၣ်အလိၤန့ၣ်တက့ၢ်.",
			"11": "<sup>11</sup> မၤန့ၢ်ပှၤပိာ်လၢၢ်ဖိလၢအသ့အဘၣ်ကတၢၢ်တဂၤလၢကစိးပျၤစီၤယၤ ကိာ်အဖိခွါတဖၣ်အမံၤလၢလၢၢ်တဖၣ်အလိၤဒီးပိာ်ဝးတရံးလၢၢ်တဖၣ် အကနူၤလၢထူန့ၣ်တက့ၢ်.",
			"12": "<sup>12</sup> ပာ်အီၤလၢအ့ဖိးအဖံထံခိၣ်အပျံၤအလိၤဒ်သိးကမ့ၢ်ခၢၣ်စးလၢ ပှၤအံၣ်စရ့လးဖိတဆံခံဒူၣ်အဂီၢ်န့ၣ်တက့ၢ်. မၤသးဒ်န့ၣ်ဒီး, စီၤအၤဟရိၣ်ကစိာ်အဝဲသ့ၣ်အမံၤလၢအဖံထံခိၣ် အလိၤ, ဒ်သိးယၤ, ယွၤ, ကသ့ၣ်နီၣ်ထီၣ်ယပှၤဂီၢ်မုၢ်ထီဘိအဂီၢ်န့ၣ်လီၤ.",
			"13": "<sup>13</sup> ပိာ်တၢ်အကနူၤဝးတရံးခံခါန့ၣ်လၢထူ, ဒီးမၤန့ၢ်သွဲခံဘိလၢထူစီဒ်ပျံၤတဖၣ်ပိၤဃးအသိးဒီးဘျး စဲအီၤဖဲတၢ်အကနူၤန့ၣ်တက့ၢ်.",
			"15": "<sup>15</sup> မၤသဃိးတခါလၢပှၤလုၢ်တၢ်အခိၣ်အဒိၣ်အဂီၢ်ဒ်သိးကသူဝဲလၢတၢ် ဃုသ့ၣ်ညါကစၢ်ယွၤအတၢ်ဘၣ်အသးအဂီၢ်တက့ၢ်. တၢ်န့ၣ်ကဘၣ်တၢ်မၤအီၤလၢတၢ်ပီးတၢ်လီတမံၤဃီဒ်တၢ်မၤအ့ဖိး, အိၣ်ဒီးတၢ်ဆးဒဲးကံၣ်ဒဲးဝ့ၤတမံၤဃီန့ၣ်လီၤ.",
			"16": "<sup>16</sup> တၢ်န့ၣ်ကဘၣ်မ့ၢ်အကပၤလွံၢ်ခီဃူလိာ်အသး, ဆးအီၤခံကထၢလၢ အထီမ့ၢ်တထါ, အလဲၢ်မ့ၢ်တထါန့ၣ်လီၤ.",
			"17": "<sup>17</sup> ပိာ်တၢ်မျၢ်လုၢ်ဒိၣ်ပှ့ၤဒိၣ်လွံၢ်ကျိၤလၢအလိၤတက့ၢ်. ဒီးလၢအခီၣ်ထံးတကျိၤန့ၣ်ပိာ်တၢ်မျၢ်ဆီသွံၣ်တဖျၢၣ်, တၢ်မျၢ်ဘီတဖျၢၣ်ဒီးတၢ်မျၢ်ဟ့မၠးတဖျၢၣ်တက့ၢ်.",
			"18": "<sup>18</sup> ခံကျိၤတကျိၤန့ၣ်ပိာ်တၢ်မျၢ်ဂီၤတဖျၢၣ်, တၢ်မျၢ်နံၤလါတဖျၢၣ်, တၢ်မျၢ်ဆှံတဖျၢၣ်တက့ၢ်.",
			"19": "<sup>19</sup> သၢကျိၤတကျိၤန့ၣ်ပိာ်တၢ်မျၢ်ဂီၤဘီတဖျၢၣ်, တၢ်မျၢ်သူကံၢ်ဃ့တဖျၢၣ်, ဒီးတၢ်မျၢ်သကီၤဖီ တဖျၢၣ်တက့ၢ်.",
			"20": "<sup>20</sup> လွံၢ်ကျိၤတကျိၤန့ၣ်ပိာ်တၢ်မျၢ်ဟ့ဘီတဖျၢၣ်, တၢ်မျၢ်သူတဖျၢၣ်, တၢ်မျၢ်ဂီၤလုးတဖျၢၣ်တက့ၢ်. တၢ်မျၢ်ခဲလၢာ်အံၤကဘၣ်တၢ်ပိာ်ဝးတရံးအကနူၤလၢထူလီၤ.",
			"21": "<sup>21</sup> ဒီးလၢလၢၢ်တဆံခံဖျၢၣ်အံၤအလိၤန့ၣ်တၢ်ကဘၣ်စိးပျၤစီၤယၤကိာ်အဖိခွါတဖၣ်အမံၤ, တဖျၢၣ်တဂၤစုာ်စုာ်ဒ်သိးကကဲထီၣ်ပှၤအံၣ်စရ့လးဖိတဆံခံဒူၣ်အခၢၣ်စးန့ၣ်လီၤ.",
			"22": "<sup>22</sup> လၢသဃိးအဂီၢ်န့ၣ်မၤသွဲတဖၣ်လၢထူစီဒီးပိၤအီၤဒ်ပျံၤတဖၣ်အသိးန့ၣ်တက့ၢ်.",
			"23": "<sup>23</sup> မၤကွီၤထူခံကွီၤဒီးထီထီၣ်အီၤဖဲသဃိးအသနၢၣ်လၢအဖီခိၣ်တတီၤန့ၣ်,",
			"24": "<sup>24</sup> ဒီးစၢတံၢ်သွဲထူခံဘိဖဲကွီၤခံကွီၤန့ၣ်တက့ၢ်.",
			"25": "<sup>25</sup> စၢတံၢ်သွဲထူခံဘိအထိးနါလၢအဂၤတခီန့ၣ်ဖဲလၢၢ်တၢ်မျၢ်သူ ခံဖျၢၣ်အကနူၤတဖၣ်ဒီးလၢကျဲဒ်အံၤဘျးစဲအီၤဖဲအ့ဖိးအဖံထံ ခိၣ်အပျံၤခံဘိအမဲာ်ညါန့ၣ်တက့ၢ်.",
			"26": "<sup>26</sup> အန့ၣ်ဝံၤဒီးမၤထူအကွီၤခံကွီၤဒီးဘျးစဲအီၤဖဲသဃိးအခီၣ် ထံးအသနၢၣ်တဖၣ်ဖဲအ့ဖိးအိၣ်ဝဲအလီၢ်အစိးနါတက့ၢ်.",
			"27": "<sup>27</sup> မၤအါထီၣ်ထူခံကွီၤဒီးဘျးစဲအီၤဆူအ့ဖိးအဖံထံခိၣ် အပျံၤခီၣ်ထံးလၢအမဲာ်ညါတကပၤ, ဘူးဒီးပှၤဆးတၢ်အကျိၤဒီးယီၢ်တကိးလၢထါအသးဂ့ၤဂ့ၤအထးခီ န့ၣ်တက့ၢ်.",
			"28": "<sup>28</sup> စၢသဃိးအကွီၤတဖၣ်ဒီးအ့ဖိးအကွီၤတဖၣ်လၢပျံၤအလါအဲးတဘိဒ် သိးသဃိးကအိၣ်ဖဲယီၢ်တကိးအထးခီဒီးအသုတလီၤဘီၣ်တဂ့ၤန့ၣ်တက့ၢ်.",
			"29": "<sup>29</sup> ဖဲစီၤအၤဟရိၣ်ဟဲနုာ်လီၤဆူတၢ်အလီၢ်စီဆှံဒီးအဝဲကသိးထီၣ် ဝဲသဃိးအံၤလၢပှၤအံၣ်စရ့လးဖိအဒူၣ်တဖၣ်အမံၤစိးပျၤတ့ၢ်အသး လၢအလိၤဒ်သိးယၤ, ယွၤ, ကသ့ၣ်နီၣ်ထီၣ်ယပှၤဂီၢ်မုၢ်တဘိယူၢ်ဃီန့ၣ်လီၤ.",
			"30": "<sup>30</sup> ပာ်အူၣ်ရံၣ်ဒီးတူမံၣ်လၢသဃိးအပူၤဒ်သိးစီၤအၤဟရိၣ်ကစိာ် အီၤဖဲအဟဲနုာ်လီၤဆူယအိၣ်ယဆိးအလီၢ်စီဆှံအပူၤအဂီၢ်န့ၣ် လီၤ. လၢအကတီၢ်ဒ်န့ၣ်သိးတဖၣ်အပူၤန့ၣ်အဝဲကဘၣ်သိးထီၣ် ဃာ်သဃိးထီဘိဒ်သိးကသ့ၣ်ညါယတၢ်ဘၣ်သးလၢကီၢ် အံၣ်စရ့လးအပှၤဂီၢ်မုၢ်အဂီၢ်န့ၣ်လီၤ.",
			"31": "<sup>31</sup> ဆ့ကၤဖးထီလၢတၢ်ကသိးထီၣ်အီၤလၢအ့ဖိးအဖီလာ်န့ၣ်ကဘၣ်တၢ် ဆးအီၤဒီဘ့ၣ်ညါလၢသိဆူၣ်အလါအဲးန့ၣ်လီၤ.",
			"32": "<sup>32</sup> ကဘၣ်အိၣ်ဒီးအပူၤတပူၤလၢခိၣ်အဂီၢ်ဒီးတၢ်ပူၤအံၤကဘၣ်တၢ်မၤ ကျၢၤထီၣ်အီၤလၢတၢ်ထါဆးကံၢ်အသးဒ်သိးအသုကယာ်ကွံာ်တဂ့ၤ အဂီၢ်န့ၣ်လီၤ.",
			"33": "<sup>33</sup> လၢအခီၣ်ထံးဝးတရံးအသရ့ၤန့ၣ်, ဆးန့ၢ်သလဲသၣ်အလွဲၢ်လါတဖၣ်, အလွဲၢ်လုးတကုာ်တဖၣ်ဒီးသိဆူၣ် ဂီၤဃုာ်ဒီးဒၢလွဲထူဖိတဖၣ်အိၣ်လၢအဘၢၣ်စၢၤန့ၣ်တက့ၢ်.",
			"35": "<sup>35</sup> စီၤအၤဟရိၣ်ကဘၣ်သိးဆ့ကၤဖးထီအံၤဖဲအမၤပှၤလုၢ်တၢ်အခိၣ် အတၢ်မၤအခါန့ၣ်လီၤ. ဖဲအဝဲဟဲနုာ်လီၤဆူယမဲာ်ညါလၢတၢ်အလီၢ်စီဆှံ အပူၤမ့ၢ်ဂ့ၤ, ဖဲအဟးထီၣ်လၢတၢ်လီၢ်အံၤမ့ၢ်ဂ့ၤ, ဒၢလွဲတဖၣ်အသီၣ်ကဘၣ်တၢ်နၢ်ဟူအီၤဒ်သိးအသုတဘၣ်တၢ်မၤသံကွံာ် အီၤတဂ့ၤလီၤ.",
			"36": "<sup>36</sup> ဒီးမၤတၢ်ကယၢကယဲတမံၤလၢထူစီဒီးစိးပျၤတၢ်ကွဲးအသးအလိၤ, ‘တၢ်ပာ်စီဆှံဆူယွၤ’ န့ၣ်တက့ၢ်.",
			"37": "<sup>37</sup> စၢတံၢ်အီၤဖဲခိၣ်ဖၢၣ်အမဲာ်ညါလၢပျံၤအလါအဲးတဘိတက့ၢ်.",
			"38": "<sup>38</sup> စီၤအၤဟရိၣ်ကဘၣ်ဖၢၣ်ထီၣ်အီၤဖဲအခိၣ်တိသၣ်ဒ်သိးယၤ, ယွၤကတူၢ်လိာ်တၢ်လုၢ်ထီၣ်မၤဘူၣ်ခဲလၢာ်လၢပှၤအံၣ်စရ့လးဖိ တဖၣ်ပာ်စီဆှံထီၣ်အီၤဆူယအိၣ်, ဖဲပှၤဂီၢ်မုၢ်မၤတ့ၢ်တၢ်ကမူၤ ကမၣ်တနီၤနီၤလၢအတၢ်လုၢ်ထီၣ်ပာ်ထီၣ်အပူၤဒၣ်လဲာ်န့ၣ်လီၤ.",
			"39": "<sup>39</sup> ထါန့ၢ်စီၤအၤဟရိၣ်အဆ့ကၤလၢလုၣ်အဂ့ၤ, ဒီးမၤန့ၢ်အခိၣ်ဖၢၣ် တဘ့ၣ်လၢတၢ်ကံးယာ်လုၣ်အဂ့ၤဒီးယီၢ်တကိးတဘိစ့ၢ်ကီးကယၢ ကယဲအီၤလၢတၢ်ဆးဒဲးကံၣ်ဒဲးဝ့ၤန့ၣ်တက့ၢ်.",
			"40": "<sup>40</sup> မၤဆ့ကၤတဖၣ်, ယီၢ်တကိးတဖၣ်ဒီးခိၣ်သလုးတဖၣ်လၢစီၤအၤဟရိၣ် အဖိခွါတဖၣ်အဂီၢ်ဒ်သိးကအိၣ်ဖျါဝဲဒီးအလၤကပီၤဒီးတၢ်ဃံတၢ်လၤအဂီၢ်န့ၣ်တက့ၢ်.",
			"41": "<sup>41</sup> ဒုးသိးထီၣ်တၢ်ကူတၢ်သိးတဖၣ်အံၤလၢနဒီပုၢ်ဝဲၢ်စီၤအၤဟရိၣ် ဒီးအဖိခွါတဖၣ်အလိၤတက့ၢ်. အန့ၣ်ဝံၤဒီးဖှူအီၤဒီးပာ်စီဆှံအီၤလၢသ့ၣ်စၤယံးအသိဒ်သိး အကမၤယတၢ်မၤဒ်ပှၤလုၢ်တၢ်အခိၣ်တဖၣ်အသိးအဂီၢ်န့ၣ်တက့ၢ်.",
			"42": "<sup>42</sup> ဆးန့ၢ်အဝဲသ့ၣ်လၢဖျီၣ်ခံတၢ်ကံးညာ်ဖိတဖၣ်စးထီၣ်လၢအယီၢ်ဒ့ တုၤအကံၣ်ဒုၣ်ဒ်သိးအတၢ်မဲာ်ဆှးသုတအိၣ်ဖျါတဂ့ၤအဂီၢ်တက့ၢ်.",
			"43": "<sup>43</sup> စီၤအၤဟရိၣ်ဒီးအဖိခွါတဖၣ်ကဘၣ်သိးအီၤတဘိယူၢ်ဃီဖဲ အလဲၤနုာ်ဆူယအိၣ်ယဆိးအဒဲစီဆှံအပူၤအခါမ့ၢ်ဂ့ၤ, ဖဲအသုးဘူးဃီၤအသးဆူတၢ်လုၢ်လီၢ်လၢအကမၤတၢ်ဒ်ပှၤလုၢ်တၢ် အခိၣ်ဖဲတၢ်အလီၢ်စီဆှံအပူၤအခါမ့ၢ်ဂ့ၤဒ်သိးအသု တဘၣ်တၢ်မၤသံအီၤလၢအတၢ်မဲာ်ဆှးအိၣ်ဖျါအဃိတဂ့ၤန့ၣ်လီၤ. တၢ်အံၤမ့ၢ်တၢ်သိၣ်တၢ်သီအဂၢၢ်အကျၢၤတမံၤလၢစီၤအၤဟရိၣ်ဒီး အစၢၤအသွဲၣ်တဖၣ်အဂီၢ်န့ၣ်လီၤ."
		},
		"29": {
			"1": "<sup>1</sup> အအံၤမ့ၢ်တၢ်လၢနကဘၣ်မၤအီၤလၢတၢ်ပာ်စီဆှံစီၤအၤဟရိၣ်ဒီး အဖိခွါသ့ၣ်တဖၣ်ဒ်ပှၤလုၢ်တၢ်အခိၣ်တဖၣ်အသိးလၢယတၢ်ဖံးတၢ်မၤအပူၤအဂီၢ်လီၤ. ဟံးန့ၢ်ဂီၤဖံးဖါအသးစၢ်ဖိတဒုဒီးသိဖါခံဒုလၢအမဲၣ်သူမဲၣ်ဂီၤတအိၣ်ဘၣ်န့ၣ်တက့ၢ်.",
			"2": "<sup>2</sup> ဟံးန့ၢ်ဘုကၠူၣ်အကမူၣ်အဂ့ၤကတၢၢ်လၢတအိၣ်ဘၣ်ဒီးကိၣ်မံၣ်ဒီး မၤကိၣ်တနီၤလၢသ့ၣ်စၤယံးအသိ, ဒီးတနီၤလၢတအိၣ်ဘၣ်ဒီးသ့ၣ်စၤယံးအသိဒီးတနီၤမၤအီၤဒ်ကိၣ် ဘ့ၣ်ဘၣ်ဘူတလါလၢတၢ်ဖှူအီၤလၢသိတက့ၢ်.",
			"3": "<sup>3</sup> ဒၢနုာ်အီၤလၢကုတဒုအပူၤဒီးမၤဘူၣ်အီၤဆူယအိၣ်ဖဲနလုၢ်ထီၣ် ဂီၤဖံးဖါဒီးသိဖါခံဒုန့ၣ်တက့ၢ်.",
			"4": "<sup>4</sup> ဟဲကိးစီၤအၤဟရိၣ်ဒီးအဖိခွါတဖၣ်ဆူယအိၣ်ယဆိးအဒဲစီဆှံ အကျဲစၢၤဒီးမၢအဝဲသ့ၣ်လုၣ်ကဆှီထီၣ်အသးဒ်တၢ်အလုၢ်အလၢ်အိၣ် ဝဲအသိးတက့ၢ်.",
			"5": "<sup>5</sup> အန့ၣ်ဝံၤဒီးဒုးကူထီၣ်သိးထီၣ်စီၤအၤဟရိၣ်လၢပှၤလုၢ်တၢ် အခိၣ်အကူအသိးတဖၣ်ဒ်ပစံးတၢ်အသိးဆ့ကၤ, အ့ဖိး, ဆ့ကၤထီလၢအ့ဖိးအဖီလာ်, သဃိးဒီးယီၢ်တကိးတက့ၢ်.",
			"6": "<sup>6</sup> ပာ်ထီၣ်ခိၣ်ဖၢၣ်လၢအဝဲအလိၤဒီးလၢခိၣ်ဖၢၣ်အလိၤန့ၣ်စၢထီၣ်တၢ် ပာ်စီဆှံသးအပနီၣ် ‘တၢ်ပာ်စီဆှံဆူယွၤ’ န့ၣ်တက့ၢ်.",
			"7": "<sup>7</sup> အန့ၣ်ဝံၤဒီးဟံးန့ၢ်သိဖှူတၢ်, ဒီးလူလီၤလၢအခိၣ်လိၤဒီးဖှူ အီၤတက့ၢ်.",
			"8": "<sup>8</sup> ဟဲကိးအဖိခွါတဖၣ်ဒီးဒုးသိးထီၣ်အဝဲသ့ၣ်လၢဆ့ကၤတဖၣ်,",
			"9": "<sup>9</sup> စၢထီၣ်ယီၢ်တကိးတဖၣ်လၢအယီၢ်ဒ့ဒီးဒုးဖၢၣ်ထီၣ်အခိၣ်တဖၣ်လၢ ခိၣ်ဖၢၣ်တဖၣ်တက့ၢ်. တၢ်အံၤမ့ၢ်တၢ်လၢနကဘၣ်မၤအီၤဒ်သိးနကဖှူစီၤအၤဟရိၣ်ဒီးအဖိ ခွါတဖၣ်အဂီၢ်ဒ်လဲၣ်န့ၣ်လီၤ. အဝဲသ့ၣ်ဒီးအစၢၤအသွဲၣ်တဖၣ်ကဘၣ်မၤယတၢ်မၤဒ်ပှၤလုၢ်တၢ်အခိၣ် တဖၣ်အသိးအစိၤစိၤအဃၣ်ဃၣ်လီၤ.",
			"10": "<sup>10</sup> ဟဲစိာ်ဂီၤဖံးဖါဆူယအိၣ်ယဆိးအဒဲစီဆှံအမဲာ်ညါဒီးတဲဘၣ် စီၤအၤဟရိၣ်ဒီးအဖိခွါတဖၣ်လၢကပာ်ထီၣ်အစုလၢဂီၤဖံးဖါ အခိၣ်လိၤန့ၣ်တက့ၢ်.",
			"11": "<sup>11</sup> မၤသံဂီၤဖံးဖါတဒုန့ၣ်ဖဲယအိၣ်ယဆိးအဒဲစီဆှံအကျဲစၢၤန့ၣ်တက့ၢ်.",
			"12": "<sup>12</sup> ဟံးန့ၢ်ဂီၤဖံးဖါတဒုန့ၣ်အသွံၣ်တနီၤလၢနစုမုၢ်ဒီးထွါအီၤလၢတၢ်လုၢ်လီၢ်အနၢၤတဖၣ် အလိၤန့ၣ်တက့ၢ်. အန့ၣ်ဝံၤဒီးတၢ်သွံၣ်လၢအိၣ်လီၤတဲာ်တဖၣ်န့ၣ်လူလီၤအီၤလၢတၢ် လုၢ်လီၢ်အခီၣ်ထံးန့ၣ်တက့ၢ်.",
			"13": "<sup>13</sup> မၤကဒီးတစု, ဟံးန့ၢ်ကယဲၢ်တၢ်အသိလၢအကျးဘၢအပှံာ်အကဖုတဖၣ်န့ၣ်ခဲလၢာ်, ဒီးတၢ်အဂ့ၤကတၢၢ်လၢအသူၣ်, ဒီးအကလ့ၢ်ခံဖျၢၣ်ဃုာ်ဒီးအသိလၢအလိၤဒီးဆူးကဲၤထီၣ်အီၤလၢတၢ်လုၢ်လီၢ်အလိၤဒ် တၢ်လုၢ်မၤဘူၣ်တမံၤအသိးဆူယအိၣ်တက့ၢ်.",
			"14": "<sup>14</sup> မ့မ့ၢ်, ဂီၤဖံးဖါအညၣ်, အဖံးတဖၣ်ဒီးအပှံာ်အကဖုတဖၣ်န့ၣ်ဆူးကဲၤထီၣ်အီၤလၢသူၣ်ဒဲလီၢ်အချၢတက့ၢ်. အဝဲအံၤမ့ၢ်တၢ်လုၢ်မၤဘူၣ်တခါလၢကတြူာ်ကွံာ်ပှၤလုၢ်တၢ်အခိၣ်တဖၣ်အတၢ်ဒဲးဘးတဖၣ်န့ၣ်လီၤ.",
			"15": "<sup>15</sup> ဟံးန့ၢ်သိဖါတဖၣ်အကျါတဒုဒီးတဲဘၣ်စီၤအၤဟရိၣ်ဒီးအဖိခွါ တဖၣ်လၢကပာ်အစုလၢသိဖါန့ၣ်အခိၣ်လိၤတက့ၢ်.",
			"16": "<sup>16</sup> မၤသံအီၤဒီးဟံးန့ၢ်အသွံၣ်ဒီးဖှံအီၤလၢတၢ်လုၢ်လီၢ်အကပၤလွံၢ်ခီလိာ်န့ၣ်တက့ၢ်.",
			"17": "<sup>17</sup> ကျီတဲာ်ကွံာ်သိဖါန့ၣ်တကူာ်, တကူာ်, သ့စီကွံာ်အပှံာ်အကဖု တဖၣ်ဒီးအကံၣ်ဒုၣ်ခံခီဒီးပာ်အီၤလၢအခိၣ်ဒီးအညၣ်အကူာ်အဂၤတဖၣ်အဖီခိၣ်တက့ၢ်.",
			"18": "<sup>18</sup> ဆူးကဲၤထီၣ်သိဖါဒီဒုန့ၣ်လၢတၢ်လုၢ်လီၢ်အဖီခိၣ်ဒ်တၢ်လုၢ် ထီၣ်ပာ်ထီၣ်တၢ်အိၣ်တမံၤအသိးတက့ၢ်. တၢ်လုၢ်မၤဘူၣ်အံၤအတၢ်နၢမူန့ၣ်မၤမုာ်ယသးလီၤ.",
			"19": "<sup>19</sup> ဟံးန့ၢ်သိဖါအဂၤတဒု, သိဖါလၢတၢ်သူအီၤလၢတၢ်ပာ်စီဆှံ အဂီၢ်ဒီးတဲဘၣ်စီၤအၤဟရိၣ်ဒီးအဖိခွါတဖၣ်လၢကပာ်အစုလၢသိဖါန့ၣ်အခိၣ်လိၤတက့ၢ်.",
			"20": "<sup>20</sup> မၤသံကွံာ်အီၤ, ဒီးဟံးန့ၢ်အသွံၣ်တနီၤဒီးထွါအီၤဖဲစီၤအၤဟရိၣ်ဒီးအဖိခွါတဖၣ်အနၢ်အစဲၤအထွဲ တဖၣ်ဒီးလၢအစုမုၢ်ကျၢၢ်အထွဲတဖၣ်, အခီၣ်မုၢ်ကျၢၢ်အထွဲတဖၣ်အလိၤန့ၣ်တက့ၢ်. တၢ်သွံၣ်အိၣ်တ့ၢ်အဂၤတဖၣ်ဖှံလီၤအီၤလၢတၢ်လုၢ်လီၢ်အကပၤလွံၢ်ခီတက့ၢ်.",
			"21": "<sup>21</sup> ဟံးန့ၢ်တၢ်သွံၣ်တနီၤလၢအအိၣ်လၢတၢ်လုၢ်လီၢ်အဖီခိၣ်န့ၣ်ဒီး သိဖှူတၢ်တနီၤဒီးဖှံအီၤလၢစီၤအၤဟရိၣ်ဒီးအဖိခွါတဖၣ်အတၢ် ကူတၢ်သိးအလိၤတက့ၢ်. အန့ၣ်တစုအဝဲဒၣ်ဒီးအဖိခွါတဖၣ်ဒီးအတၢ်ကူတၢ်သိးတဖၣ်န့ၣ် ကဘၣ်တၢ်ပာ်စီဆှံအီၤဆူယအိၣ်န့ၣ်လီၤ.",
			"22": "<sup>22</sup> ကူးတဲာ်ကွံာ်သိဖါအသိ, အမဲၢ်ဘီၣ်, တၢ်အသိလၢအကျးဘၢအပှံာ် အကဖုတဖၣ်, တၢ်အဂ့ၤကတၢၢ်လၢအသူၣ်ကျါ, အကလ့ၢ်ခံဖျၢၣ်ဒီးအသိ အိၣ်လၢအလိၤ, ဒီးအကံၣ်ဒုၣ်လၢအထွဲတခီန့ၣ်တက့ၢ်.",
			"23": "<sup>23</sup> ဟံးန့ၢ်ကိၣ်တလိၣ်စုာ်စုာ်ဒ်အကလုာ်ဒၣ်ဝဲအသိးလၢကိၣ်အကုပူၤ လၢဘၣ်တၢ်လုၢ်ထီၣ်အီၤဆူယအိၣ်န့ၣ်တက့ၢ်. ဟံးန့ၢ်တလိၣ်လၢအဘၣ်တၢ်မၤအီၤလၢသ့ၣ်စၤယံးအသိ, အဂၤတလိၣ်လၢတဘၣ်တၢ်မၤအီၤလၢသိဘၣ်, ဒီးကိၣ်ဘ့ၣ်ဘၣ်ဘူတလါတဘ့ၣ်တက့ၢ်.",
			"24": "<sup>24</sup> ဒၢနုာ်တၢ်အီၣ်တဖၣ်အံၤခဲလၢာ်ဆူစီၤအၤဟရိၣ်ဒီးအဖိခွါတဖၣ် အစုပူၤဒီးတဲဘၣ်အဝဲသ့ၣ်လၢကပာ်စီဆှံထီၣ်အီၤဆူယအိၣ်ဒ်တၢ် ဟ့ၣ်လီၤဆီတမံၤအသိးတက့ၢ်.",
			"25": "<sup>25</sup> အန့ၣ်ဝံၤဒီးဟံးန့ၢ်တၢ်တဖၣ်အံၤလၢအဝဲသ့ၣ်အအိၣ်ဒီးဆူးကဲၤ ထီၣ်အီၤလၢတၢ်လုၢ်လီၢ်အဖီခိၣ်, ပာ်အီၤလၢတၢ်လုၢ်မ့ၣ်အူ ခဲလၢာ်အဖီခိၣ်ဒ်တၢ်လုၢ်တၢ်အီၣ်တမံၤလၢယဂီၢ်တက့ၢ်. တၢ်လုၢ်အံၤအတၢ်နၢမူမၤမုာ်ယသးလီၤ.",
			"26": "<sup>26</sup> ဟံးန့ၢ်သိဖါအံၤအသးနါပှၢ်ဒီးပာ်စီဆှံအီၤဆူယအိၣ်ဒ်တၢ် ဟ့ၣ်လီၤဆီတမံၤအသိးတက့ၢ်. ဆၣ်ဖိကီၢ်ဖိအညၣ်အံၤကမ့ၢ်ဝဲလၢနဂီၢ်လီၤ.",
			"27": "<sup>27</sup> ဖဲပှၤလုၢ်တၢ်အခိၣ်တဂၤဘၣ်တၢ်ဖှူအီၤန့ၣ်သိဖါအသးနါပှၢ်ဒီး အကံၣ်ဒုၣ်လၢဘၣ်တၢ်သူအီၤလၢတၢ်ဖှူပှၤလုၢ်တၢ်အခိၣ်အဂီၢ်န့ၣ် ကဘၣ်တၢ်ပာ်စီဆှံအီၤဆူယအိၣ်ဒ်တၢ်ဟ့ၣ်လီၤဆီတမံၤအသိးဒီး ကဘၣ်တၢ်ပာ်လီၤဆီအီၤလၢပှၤလုၢ်တၢ်အခိၣ်တဖၣ်အဂီၢ်န့ၣ်လီၤ.",
			"28": "<sup>28</sup> တၢ်န့ၣ်မ့ၢ်ယတၢ်ပာ်လီၤသးလၢအတဆီတလဲအသးဘၣ်, လၢဖဲယပှၤဂီၢ်မုၢ်မၤအတၢ်လုၢ်မၤဃူမၤဖိးတဖၣ်န့ၣ်ဆၣ်ဖိကီၢ် ဖိအသးနါပှၢ်ဒီးအကံၣ်ဒုၣ်တဖၣ်အံၤဘၣ်ဃးဒီးပှၤလုၢ်တၢ်အခိၣ်တဖၣ်န့ၣ်လီၤ. အအံၤမ့ၢ်ပှၤဂီၢ်မုၢ်အတၢ်ဟ့ၣ်ဆူယၤ, ယွၤအအိၣ်န့ၣ်လီၤ.",
			"29": "<sup>29</sup> စီၤအၤဟရိၣ်အပှၤလုၢ်တၢ်အခိၣ်အကူအသိးတဖၣ်န့ၣ်ကဘၣ်တၢ်ဟ့ၣ်လီၤ အီၤတဆီဘၣ်တဆီဆူအဖိခွါတဖၣ်အအိၣ်ဖဲ အဝဲသံအလီၢ်ခံလၢအဝဲသ့ၣ်ကသိးထီၣ်ဝဲဖဲအဘၣ်တၢ်ဖှူအီၤအခါန့ၣ်လီၤ.",
			"30": "<sup>30</sup> စီၤအၤဟရိၣ်အဖိခွါလၢအထီၣ်အပၢ်အလီၢ်ဒ်ပှၤလုၢ်တၢ်အခိၣ်အသိး ဒီးပှၤတဂၤလၢအလဲၤနုာ်လီၤဆူယအိၣ်ယဆိးအဒဲစီဆှံအပူၤလၢ ကမၤယတၢ်မၤလၢတၢ်အလီၢ်စီဆှံန့ၣ်ကဘၣ်သိးတၢ်ကူ တၢ်သိးတဖၣ်အံၤနွံသီန့ၣ်လီၤ.",
			"31": "<sup>31</sup> ဟံးန့ၢ်သိဖါအညၣ်လၢဘၣ်တၢ်သူအီၤလၢတၢ်ဖှူစီၤအၤဟရိၣ်ဒီး အဖိခွါတဖၣ်န့ၣ်, ဒီးချီအီၤလၢတၢ်အလီၢ်စီဆှံအပူၤတတီၤန့ၣ်တက့ၢ်.",
			"32": "<sup>32</sup> အဝဲသ့ၣ်ကဘၣ်အီၣ်တၢ်ညၣ်အံၤဃုာ်ဒီးကိၣ်လၢအအိၣ်လီၤတဲာ်လၢကု ပူၤန့ၣ်ဖဲယအိၣ်ယဆိးအဒဲစီဆှံအကျဲစၢၤန့ၣ်လီၤ.",
			"33": "<sup>33</sup> အဝဲသ့ၣ်ကဘၣ်အီၣ်တၢ်အီၣ်လၢဘၣ်တၢ်သူအီၤဒ်တၢ်ပျၢ်တၢ်ဒဲးဘး အတၢ်ဘူၣ်တၢ်ဘါအလုၢ်အလၢ်, ဖဲတၢ်ဖှူအဝဲသ့ၣ်အကတီၢ်န့ၣ်လီၤ. ထဲပှၤလုၢ်တၢ်အခိၣ်တဖၣ်ဧိၤ ကဘၣ်အီၣ်တၢ်အီၣ်အံၤန့ၣ်လီၤ. အဂ့ၢ်ဒ်အံၤမ့ၢ်ဝဲတၢ်စီဆှံန့ၣ်လီၤ.",
			"34": "<sup>34</sup> ဒီးတၢ်ဖံးတၢ်ညၣ်ဒီးကိၣ်တနီၤလၢတဘၣ်တၢ်အီၣ်အီၤတုၤလၢမုၢ် ဆ့ၣ်ထီၣ်န့ၣ်ကဘၣ်တၢ်ဆူးကဲၤထီၣ်ကွံာ်အီၤလီၤ. တၢ်တဘၣ်အီၣ်အီၤလၢၤဘၣ်. အဂ့ၢ်ဒ်အံၤ, မ့ၢ်ဝဲတၢ်စီဆှံလီၤ.",
			"35": "<sup>35</sup> မၤတၢ်ဖှူတၢ်အလုၢ်အလၢ်လၢစီၤအၤဟရိၣ်ဒီးအဖိခွါတဖၣ်အဂီၢ်နွံ သီလီၤတံၢ်လီၤဆဲးဒ်ယမၤလိာ်တ့ၢ်နၤအသိးတက့ၢ်.",
			"36": "<sup>36</sup> နကဘၣ်လုၢ်ထီၣ်ဂီၤဖံးဖါတဒုဒ်တၢ်လုၢ်တၢ်ပာ်တမံၤအသိးကိးနံၤ ဒဲးဒ်သိးတၢ်ဒဲးဘးကဘၣ်တၢ်ပျၢ်ကွံာ်အီၤလီၤ. တၢ်အံၤကမၤကဆှီထီၣ်တၢ်လုၢ်လီၢ်န့ၣ်လီၤ. အန့ၣ်ဝံၤဒီးနကဘၣ်ဖှူအီၤလၢသ့ၣ်စၤယံးအသိလၢတၢ်မၤစီဆှံ အီၤအဂီၢ်န့ၣ်လီၤ.",
			"37": "<sup>37</sup> မၤတၢ်အံၤကိးနံၤဒဲးနွံသီတက့ၢ်. အန့ၣ်ဒီးတၢ်လုၢ်လီၢ်ကစီဆှံထီၣ်ဝဲလၢလၢပှဲၤပှဲၤန့ၣ်လီၤ. ဒီးပှၤတဂၤဂၤမ့ၢ်ဂ့ၤ, တၢ်တမံၤမံၤမ့ၢ်ဂ့ၤလၢအထိးဘၣ်အီၤ န့ၣ်ကဘၣ်တၢ်မၤဘၣ်ဒိအီၤလၢတၢ်စီဆှံအံၤအစိအကမီၤန့ၣ်လီၤ.",
			"38": "<sup>38</sup> လုၢ်ထီၣ်ပာ်ထီၣ်သိဖိတနံၣ်ဖိခံဒုလၢတၢ်လုၢ်လီၢ်အဖီခိၣ်ကိး မုၢ်နံၤဒဲးတဘိယူၢ်ဃီလၢဆၢကတီၢ်လၢအကဟဲန့ၣ်တက့ၢ်.",
			"39": "<sup>39</sup> လုၢ်ထီၣ်ပာ်ထီၣ်သိဖိတဖၣ်အကျါတဒုလၢမုၢ်ဂီၤဒီးအဂၤတဒုလၢမုၢ်ဟါတက့ၢ်.",
			"40": "<sup>40</sup> ဃုာ်ဒီးသိဖိအခီၣ်ထံးတဒုန့ၣ်မၤဘူၣ်ဘုကၠူၣ်အကမူၣ်အဂ့ၤ ကတၢၢ်လၢအဃၢတအ့စရိးဃါဃုာ်အသးလၢသ့ၣ်စၤယံးအသိတဟံၣ်လွံၢ် ပူတပူတက့ၢ်. လူလီၤစပံးထံဟံၣ်လွံၢ်ပူတပူဒ်တၢ်မၤဘူၣ်တမံၤအသိးတက့ၢ်.",
			"41": "<sup>41</sup> လုၢ်ထီၣ်ပာ်ထီၣ်သိဖိခံဒုတဒုန့ၣ်လၢမုၢ်ဟါခီဒီးမၤဘူၣ် ဃုာ်ကိၣ်ကမူၣ်, သ့ၣ်စၤယံးအသိဒီးစပံးထံပှဲၤသိးသိးလၢမုၢ်ဂီၤအကတီၢ်န့ၣ် တက့ၢ်. တၢ်အံၤမ့ၢ်တၢ်လုၢ်တၢ်အီၣ်တၢ်အီဆူယၤ, ယွၤအအိၣ်ဒီးတၢ်လုၢ်အတၢ်နၢမူန့ၣ်မၤမုာ်ယသးန့ၣ်လီၤ.",
			"42": "<sup>42</sup> ခဲအံၤဒီးဆူညါထီဘိန့ၣ်တၢ်လုၢ်မ့ၣ်အူအံၤကဘၣ်တၢ်မၤဘူၣ် အီၤလၢယအိၣ်ယဆိးအဒဲစီဆှံအကျဲစၢၤလၢယမဲာ်ညါန့ၣ်လီၤ. အဝဲန့ၣ်မ့ၢ်တၢ်လီၢ်ဖဲယကသဂၢၢ်ယပှၤဂီၢ်မုၢ်ဒီးကတိၤတၢ်ဆူသုအိၣ်န့ၣ်လီၤ.",
			"43": "<sup>43</sup> ဖဲန့ၣ်ယကသဂၢၢ်ကီၢ်အံၣ်စရ့လးအပှၤဂီၢ်မုၢ်ဒီးယတၢ်အိၣ်ဝဲဆိးဝဲ အတၢ်ကပြုၢ်ကပြီၤန့ၣ်ကမၤစီဆှံတၢ်လီၢ်န့ၣ်လီၤ.",
			"44": "<sup>44</sup> ယကမၤစီဆှံယွၤအဒဲစီဆှံ, တၢ်လုၢ်လီၢ်စီဆှံ, ဒီးယကပာ်လီၤဆီ စီၤအၤဟရိၣ်ဒီးအဖိခွါတဖၣ်လၢကမၤယတၢ်မၤဒ်ပှၤလုၢ်တၢ်အခိၣ်တဖၣ်အသိးန့ၣ်လီၤ.",
			"45": "<sup>45</sup> ယကအိၣ်ဆိးလၢကီၢ်အံၣ်စရ့လးအပှၤဂီၢ်မုၢ်အသိးအကျါဒီးယကမ့ၢ် အဝဲသ့ၣ်အကစၢ်ယွၤလီၤ.",
			"46": "<sup>46</sup> အဝဲသ့ၣ်ကသ့ၣ်ညါလၢယမ့ၢ်ယွၤ, အဝဲသ့ၣ်အကစၢ်ယွၤလၢအထုးထီၣ် ကွံာ်အီၤလၢကီၢ်အဲၤကူပတူးအပူၤဒ်သိးယအိၣ်ဆိးလၢအသိးအကျါကသ့န့ၣ်လီၤ. ယမ့ၢ်ယွၤ, အဝဲသ့ၣ်အကစၢ်ယွၤလီၤ."
		},
		"30": {
			"1": "<sup>1</sup> ဘှီထီၣ်မၤတၢ်လုၢ်လီၢ်တခါလၢသ့ၣ်ဖှ့ၡံးတၤလၢတၢ်ဆိၣ်ကဲၤတၢ်နၢမူအဂီၢ်တက့ၢ်.",
			"2": "<sup>2</sup> အထီကဘၣ်အိၣ်တပျၢ်, အဒီၣ်တူာ်ကဘၣ်အိၣ်တပျၢ်, အကစီၤထီၣ်ခံပျၢ်ဒီးအကပၤလွံၢ်ကပၤကဘၣ်တုၤသိးလိာ်အသးလီၤ. ဒီးအနၢၤလွံၢ်နၢၤလၢအအိၣ်လၢအနၢၣ်လွံၢ်နၢၣ်န့ၣ်ကဘၣ်မ့ၢ်တၢ် တခါဃီဒီးအီၤန့ၣ်လီၤ.",
			"3": "<sup>3</sup> ကးဘၢအဖီခိၣ်အကပၤလွံၢ်ခီဒီးအနၢၤတဖၣ်လၢထူစီဒီးမၤအခိၣ် ဒူဝးတရံးလၢထူတက့ၢ်.",
			"4": "<sup>4</sup> မၤထီၣ်တၢ်စိာ်ထီၣ်စိာ်လီၤအီၤအဂီၢ်ကွီၤထူခံကွီၤဒီးထီ ထီၣ်အီၤဖဲအခိၣ်ဒူအဖီလာ်လၢအကပၤခံကပၤဒ်သိးကဟံးဃာ်နီၣ် ယိးဘိတဖၣ်လၢတၢ်ကစိာ်ထီၣ်စိာ်လီၤအီၤအဂီၢ်န့ၣ်တက့ၢ်.",
			"5": "<sup>5</sup> မၤနိၣ်ယိးဘိတဖၣ်န့ၣ်လၢသ့ၣ်ဖှ့ၡံးတၤ ဒီးကးဘၢအီၤလၢထူတက့ၢ်.",
			"6": "<sup>6</sup> ပာ်လီၤတၢ်လုၢ်လီၢ်အံၤဖဲယၣ်ဘျးသဒၢလၢအဘၣ်တၢ်ဘျးလီၤအီၤဖဲ တၢ်အၢၣ်လီၤအီလီၤအတလါစီဆှံအချၢန့ၣ်တက့ၢ်. တၢ်လီၢ်န့ၣ်မ့ၢ်ဖဲယကသဂၢၢ်လိာ်ယသးဒီးသု အလီၢ်န့ၣ်လီၤ.",
			"7": "<sup>7</sup> ကိးမုၢ်ဂီၤဒဲးဖဲစီၤအၤဟရိၣ်ဟဲလၢကကတဲာ်ကတီၤမ့ၣ်အူဒၢတဖၣ်န့ၣ်, အဝဲကဘၣ်ဆိၣ်ကဲၤတၢ်နၢမူလၢတၢ်လုၢ်လီၢ်အံၤအဖီခိၣ်လီၤ.",
			"8": "<sup>8</sup> အဝဲကဘၣ်မၤဝဲဒ်န့ၣ်အသိးဖဲအဒွဲၣ်ကပီၤထီၣ်မ့ၣ်အူဒၢတဖၣ်လၢမုၢ်ဟါလီၤအကတီၢ်န့ၣ်လီၤ. တၢ်လုၢ်ထီၣ်တၢ်နၢမူအံၤကဘၣ်တၢ်မၤထွဲအီၤတဘိယူၢ်ဃီဒီးတၢ် မၤတံာ်တာ်အီၤတဘၣ်အိၣ်ဝဲနီတစုဘၣ်န့ၣ်လီၤ.",
			"9": "<sup>9</sup> လုၢ်ထီၣ်တၢ်နၢမူလၢအဘၣ်တၢ်တြီအီၤတဖၣ်မ့ၢ်ဂ့ၤ, ဆၣ်ဖိကီၢ်ဖိတဒုဒုမ့ၢ်ဂ့ၤ, တၢ်မၤဘူၣ်ကိၣ်တမံၤမံၤမ့ၢ်ဂ့ၤ, လၢတၢ်လုၢ်လီၢ်အံၤအဖီခိၣ်တဂ့ၤ. ဒီးလူလီၤစပံးထံအတၢ်လုၢ်လၢအဖီခိၣ်နီတမံၤတဂ့ၤ.",
			"10": "<sup>10</sup> ဒီးစီၤအၤဟရိၣ်ကဘၣ်မၤကဆှီထီၣ်တၢ်လုၢ်လီၢ်အံၤအလုၢ်အလၢ်ခီ ဖျိပာ်ဆၣ်ဖိကီၢ်ဖိလၢတၢ်လုၢ်အီၤလၢတၢ်ပျၢ်တၢ်ဒဲးဘးအဂီၢ် အသွံၣ်လၢတၢ်လုၢ်လီၢ်အံၤအနၢၤလွံၢ်နၢၤအဖီခိၣ်လီၤ. တၢ်အံၤကဘၣ်တၢ်မၤအီၤတနံၣ်တဘျီကိးနံၣ်ဒဲးတဘိယူၢ်ဃီ န့ၣ်လီၤ. တၢ်လုၢ်လီၢ်အံၤကဘၣ်စီဆှံဝဲလၢလၢပှဲၤပှဲၤဒီးကဘၣ် တၢ်ပာ်စီဆှံအီၤဆူယၤ, ယွၤအအိၣ်န့ၣ်လီၤ.”",
			"11": "<sup>11</sup> ယွၤစံးဘၣ်စီၤမိၤၡ့, “တုၤနထၢပှၤအံၣ်စရ့လးဖိတဖၣ်အနီၣ်ဂံၢ်အတၢ်ကွဲးနီၣ်တမံၤဒီး, ပှၤတဂၤစုာ်စုာ်န့ၣ်ကဘၣ်ဟ့ၣ်ယၤတၢ်အပှ့ၤလၢအသးသမူအဂီၢ်, ဒ်သိးဖဲတၢ်ထၢဖှိၣ်အနီၣ်ဂံၢ်အတၢ်ကွဲးနီၣ်အကတီၢ်န့ၣ်တၢ်တတၢးတနါအသုတဘၣ်အီၤနီတမံၤ အဂီၢ်န့ၣ်လီၤ.",
			"13": "<sup>13</sup> ပှၤကိးဂၤဒဲးလၢဘၣ်တၢ်ဂံၢ်ဃုာ်အီၤလၢတၢ်ထၢဖှိၣ်နီၣ်ဂံၢ်အတၢ် ကွဲးနီၣ်အပူၤန့ၣ်ကဘၣ်ဟ့ၣ်စ့ဒ်တၢ်လီၤဘၣ်အီၤအသိးဒ်တၢ်လုၢ် ဟံၣ်အခိၣ်အနၢ်တဖၣ်ပာ်လီၤဝဲအနီၣ်ထိၣ်အသိးန့ၣ်လီၤ. ပှၤကိးဂၤဒဲးကဘၣ်ဟ့ၣ်စ့အဝဲအံၤဒ်တၢ်လုၢ်မၤဘူၣ်ဆူယအိၣ်န့ၣ်လီၤ.",
			"14": "<sup>14</sup> ပှၤကိးဂၤဒဲးလၢအဘၣ်တၢ်ဂံၢ်ဃုာ်အီၤလၢတၢ်ထၢဖှိၣ်နီၣ်ဂံၢ် အတၢ်ကွဲးနီၣ်အပူၤ, ဒ်ပစံးတၢ်အသိး, ပှၤပိာ်ခွါကိးဂၤဒဲးလၢအသးအိၣ်အနံၣ်ခံဆံ ဒီးပှၢ်န့ၢ်အနံၣ်ခံဆံတဖၣ်န့ၣ်ကဘၣ်ဟ့ၣ်တၢ်အပှ့ၤပှဲၤအံၤဆူယအိၣ်န့ၣ်လီၤ.",
			"15": "<sup>15</sup> ဖဲပှၤဟ့ၣ်တၢ်အပှ့ၤလၢအသးသမူအဂီၢ်အံၤ, ပှၤကဲဒိၣ်တဖၣ်တဘၣ်ဟ့ၣ် အါဝဲ, ဒီးပှၤဖှီၣ်ဖိတဖၣ်စ့ၢ်ကီးတဘၣ်ဟ့ၣ်စှၤဝဲဘၣ်လီၤ.",
			"16": "<sup>16</sup> ထၢဖှိၣ်စ့တဖၣ်အံၤလၢကီၢ်အံၣ်စရ့လးအပှၤဂီၢ်မုၢ်အအိၣ်ဒီးသူ အီၤလၢတၢ်ကွၢ်ထွဲဒဲစီဆှံလၢယအိၣ်ယဆိးန့ၣ်အဂီၢ်တက့ၢ်. တၢ်အခိအသွဲအံၤကဘၣ်မ့ၢ်တၢ်ဟ့ၣ်တၢ်အပှ့ၤလၢအဝဲသ့ၣ်အသးသမူအဂီၢ်, ဒီးယကသ့ၣ်နီၣ်ထီၣ်လၢယကဒီဒၣ်အိၣ်ပှိၤအဝဲသ့ၣ်အဂီၢ်န့ၣ်လီၤ.”",
			"17": "<sup>17</sup> ယွၤစံးဘၣ်စီၤမိၤၡ့,",
			"18": "<sup>18</sup> “မၤထီၣ်သရာ်တိၢ်ဘီတခါအိၣ်ဒီးတိၢ်ဘီအခံဟံးဃာ်တက့ၢ်. ပာ်လီၤအီၤဖဲယွၤအဒဲစီဆှံဒီးတၢ်လုၢ်လီၢ်အဘၢၣ်စၢၤဒီးဒၢနုာ်ထံလၢအအိပူၤတက့ၢ်.",
			"19": "<sup>19</sup> စီၤအၤဟရိၣ်ဒီးအဖိခွါတဖၣ်ကဘၣ်သူထံအံၤလၢကသ့စီအစုတဖၣ် ဒီးအခီၣ်တဖၣ်အဂီၢ်,",
			"20": "<sup>20</sup> တချုးလၢအဝဲသ့ၣ်လဲၤနုာ်ဆူယွၤအဒဲစီဆှံအပူၤမ့ၢ်ဂ့ၤ, သုးဘူးအသးဆူတၢ်လုၢ်လီၢ်ဒ်သိးအကလုၢ်ထီၣ်တၢ်အီၣ်တၢ်အီ အတၢ်လုၢ်အဂီၢ်မ့ၢ်ဂ့ၤ, န့ၣ်လီၤ.",
			"21": "<sup>21</sup> အဝဲသ့ၣ်ကဘၣ်သ့အစုတဖၣ်ဒီးအခီၣ်တဖၣ်ဒ်သိးအသုတသံ တဂ့ၤလီၤ. အအံၤမ့ၢ်တၢ်သိၣ်တၢ်ဘျၢတထံၣ်လၢအဝဲသ့ၣ်ဒီး အစၢၤအသွဲၣ်တဖၣ်ကဘၣ်တိၢ်န့ၢ်မၤထွဲဝဲတဘိယူၢ်ဃီန့ၣ်လီၤ.”",
			"22": "<sup>22</sup> ယွၤစံးဘၣ်စီၤမိၤၡ့, “ဟံးန့ၢ်တၢ်နၢမူအထံအဂ့ၤကတၢၢ်လၢအမ့ၢ်မူရၣ်လီၤတယၢၢ်ၡက့ လးယဲၢ်ကယၤ, တၢ်နၢမူကဒါရါလၢအဂ့ၤမးၡက့လးခံကယၤယဲၢ်ဆံဒီးတၢ်နၢမူ လီၢ်ဟ့ၣ်ၡက့လးခံကယၤယဲၢ်ဆံ,",
			"24": "<sup>24</sup> ဒီးတၢ်နၢမူကဒါနါအဖံးၡကၤလးယဲၢ်ကယၤ (ခဲလၢာ်အံၤအတယၢၢ် မ့ၢ်ဒ်တၢ်လုၢ်ဟံၣ်အခိၣ်အနၢ်တဖၣ်ပာ်လီၤဝဲအနီၣ်ထိၣ်အသိး), ဒီးပာ်ဖှိၣ်အါထီၣ်သ့ၣ်စၤယံးအသိတဟံၣ်,",
			"25": "<sup>25</sup> ဒီးဃါဃုာ်အီၤဒ်ထံနၢမူအသိးဒီးဒုးကဲထီၣ်သိဖှူတၢ်အသိစီဆှံတက့ၢ်.",
			"26": "<sup>26</sup> သူအီၤလၢတၢ်ဖှူယအိၣ်ယဆိးအဒဲစီဆှံ, တၢ်အၢၣ်လီၤအီလီၤအတလါစီဆှံ,",
			"27": "<sup>27</sup> စီၢ်နီၤခိၣ်ဒီးအတၢ်ပီးတၢ်လီတဖၣ်, တၢ်ပာ်မ့ၣ်အူဒၢအလီၢ်ဒီး အတၢ်ပီးတၢ်လီတဖၣ်, တၢ်လုၢ်လီၢ်လၢတၢ်ဆူးကဲၤတၢ်နၢမူအဂီၢ်.",
			"28": "<sup>28</sup> တၢ်လုၢ်လီၢ်လၢတၢ်လုၢ်မ့ၣ်အူအဂီၢ်ဃုာ်ဒီးအတၢ်ပီးတၢ်လီခဲလၢာ်, ဒီးသရာ်တိၢ်ဘီလၢတၢ်သ့စီသးအဂီၢ်ဃုာ်ဒီးအခံဟံးဃာ်အဂီၢ်တက့ၢ်.",
			"29": "<sup>29</sup> ပာ်စီဆှံတၢ်တဖၣ်အံၤလၢကျဲဒ်အံၤဒီး, အဝဲသ့ၣ်ကကဲထီၣ်တၢ်စီဆှံလၢလၢပှဲၤပှဲၤဒီးကယဲၢ်ပှၤတဂၤလၢ်လၢ်မ့တမ့ၢ်, တၢ်တမံၤလၢ်လၢ်လၢအထိးဘၣ်အီၤခဲလၢာ်န့ၣ်ကဘၣ်တၢ်မၤဘၣ်ဒိအီၤ လၢတၢ်စီဆှံအံၤအစိကမီၤန့ၣ်လီၤ.",
			"30": "<sup>30</sup> အန့ၣ်ဝံၤဒီးဖှူစီၤအၤဟရိၣ်ဒီးအဖိခွါတဖၣ်, ဒီးပာ်စီဆှံအီၤဒ်ပှၤလုၢ်တၢ်အခိၣ်တဖၣ်အသိးလၢယတၢ်မၤအဂီၢ်တက့ၢ်.",
			"31": "<sup>31</sup> စံးဘၣ်ကီၢ်အံၣ်စရ့လးအပှၤဂီၢ်မုၢ်လၢ, သိဖှူတၢ်စီဆှံအံၤကဘၣ်တၢ်သူ အီၤလၢယတၢ်မၤအပူၤတဘိယူၢ်ဃီအစိၤစိၤအဃၣ်ဃၣ်လီၤ.",
			"32": "<sup>32</sup> သိစီဆှံအံၤတဘၣ်တၢ်လူလီၤအီၤလၢပှၤပိာ်ခွါပတီၢ်မုၢ်တဖၣ်အလိၤမ့ၢ်ဂ့ၤ, သုတဘၣ်သူအနီၣ်ထိၣ်တမံၤဃီအံၤလၢသုကဃါဃုာ်တၢ်အဂၤဒ်အံၤမ့ၢ်ဂ့ၤဘၣ်. တၢ်အံၤစီဆှံဝဲဒီးသုကဘၣ်ပာ်အီၤဒ်တၢ်စီဆှံအသိးလီၤ.",
			"33": "<sup>33</sup> ပှၤတဂၤလၢ်လၢ်လၢအမၤဒိးအီၤမ့ၢ်ဂ့ၤ, သူအီၤတနီၤနီၤလၢပှၤ လၢတမ့ၢ်ဘၣ်ပှၤလုၢ်တၢ်အခိၣ်အဖီခိၣ်မ့ၢ်ဂ့ၤဒီး, ကဘၣ်တၢ်ပာ်အီၤဒ်အတမ့ၢ်လၢၤဘၣ်ပှၤတဂၤလၢယပှၤဂီၢ်မုၢ်အကျါဘၣ်န့ၣ်လီၤ.”",
			"34": "<sup>34</sup> ယွၤစံးဘၣ်စီၤမိၤၡ့, “ဟံးန့ၢ်တၢ်နၢမူပှဲၤသိးသိးလၢ သ့ၣ်နၢမူတဖၣ်လၢအမ့ၢ်သ့ၣ်နၤတဖၣ်အထုး, သ့ၣ်ၡဃ့လးအထုး, သ့ၣ်သံခိၣ်ဝါအထုး, ဒီးလီၢ်ဘၣ်အကဆှီတဖၣ်န့ၣ်တက့ၢ်.",
			"35": "<sup>35</sup> သူအီၤလၢနကမၤကဲထီၣ်တၢ်နၢမူ, ဃါဃုာ်အသးဒ်ဒီးသိနၢမူ အသိးန့ၣ်တက့ၢ်. ဒၢနုာ်ဃုာ်အံသၣ်လၢတၢ်ပာ်ကဆှီဒီးပာ်စီဆှံအီၤအဂီၢ်တက့ၢ်.",
			"36": "<sup>36</sup> တိၢ်ကမူၣ်အီၤတနီၤတုၤအလီၤကမူၣ်ဂ့ၤဂ့ၤ, လဲၤစိာ်အီၤဆူ ယအိၣ်ယဆိးအဒဲစီဆှံအပူၤဒီးဖှံအီၤလၢတၢ်အၢၣ်လီၤအီလီၤ အတလါစီဆှံအမဲာ်ညါတက့ၢ်. ပာ်ကဲတၢ်နၢမူအံၤဒ်တၢ်စီဆှံအလၢအပှဲၤတက့ၢ်.",
			"37": "<sup>37</sup> သူတၢ်ဃါဃုာ်အကျဲတမံၤဃီအံၤလၢတၢ်ကမၤတၢ်နၢမူလၢသုဂီၢ်တဂ့ၤ. ပာ်ကဲအီၤဒ်တၢ်စီဆှံတမံၤလၢတၢ်ပာ်စီဆှံအီၤဆူယအိၣ်တက့ၢ်.",
			"38": "<sup>38</sup> ပှၤတဂၤမ့ၢ်မၤဒိးတၢ်အံၤတမံၤမံၤလၢကသူဝဲဒ်သိနၢမူအသိးဒီး, အဝဲတဘၣ်တၢ်ပာ်လၢၤအီၤဒ်ပှၤလၢယပှၤဂီၢ်မုၢ်အကျါတဂၤအသိးလၢၤဘၣ်န့ၣ်လီၤ.”"
		},
		"31": {
			"1": "<sup>1</sup> ယွၤစံးဘၣ်စီၤမိၤၡ့, “ယဃုထၢတ့ၢ်စီၤဘစၤလအ့လးလၢအမ့ၢ်စီၤအူၤရံၤအဖိခွါဒီး စီၤဃူၢ်အလံၤခွါတဂၤန့ၣ်လၢယူဒၤအဒူၣ်အပူၤ,",
			"3": "<sup>3</sup> ဒီးယမၤပှဲၤအီၤလၢယစိကမီၤလီၤ. ယဟ့ၣ်အီၤလီၤတၢ်သ့ၣ်ညါနၢ်ပၢၢ်, တၢ်သ့မၤတၢ်ဒီးတၢ်သ့တၢ်ဘၣ် ဘၣ်ဃးဒီးကယဲၢ်တၢ်သ့မၤတၢ်လၢစုတမံၤလၢ်လၢ်,",
			"4": "<sup>4</sup> လၢကကူၣ်ကျဲၤလီၤဒီးတ့တၢ်အဒိတဖၣ်ပှဲၤဒီးတၢ်ကူၣ်သ့, ဒီးမၤအီၤလၢထူ, စ့ဒီးတိၢ်ဘီ,",
			"5": "<sup>5</sup> တၢ်ဂူာ်လၢၢ်လုၢ်ဒိၣ်ပှ့ၤဒိၣ်တဖၣ်လၢတၢ်ကဆီလီၤအီၤအဂီၢ်, လၢတၢ်စိးပျၤသ့ၣ်ဒီးကယဲၢ်တၢ်သ့မၤတၢ်လၢစုအတၢ်ကူၣ်သ့ အတၢ်မၤအဂၤတဖၣ်အဂီၢ်န့ၣ်လီၤ.",
			"6": "<sup>6</sup> ယဃုထၢစ့ၢ်ကီးစီၤအၤဟလံအာ်, လၢအမ့ၢ်စီၤအဃံစမးအဖိခွါလၢ ဒၣ်အဒူၣ်, လၢကမၤသကိးတၢ်ဒီးအီၤအဂီၢ်န့ၣ်လီၤ. ယဟ့ၣ်လီၤစ့ၢ်ကီးတၢ်သ့တၢ်ဘၣ်ဖးဒိၣ်ဆူကယဲၢ်ပှၤစုသ့စဲၣ်နီၤ အဂၤတဖၣ်အအိၣ်ဒ်သိးကမၤဝံၤတၢ်ကိးမံၤဒဲးလၢယမၤလိာ်အီၤလၢအမ့ၢ်,",
			"7": "<sup>7</sup> ယွၤအိၣ်ဝဲဆိးဝဲအဒဲစီဆှံ, တၢ်အၢၣ်လီၤအီလီၤအတလါစီဆှံ ဒီးအခိၣ်ကးဒီးကယဲၢ်တၢ်အဃၢၤအဃိာ်လၢယွၤအဒဲစီဆှံအဂီၢ်,",
			"8": "<sup>8</sup> စီၢ်နီၤခိၣ်ဒီးတၢ်အပီးအလီတဖၣ်, တၢ်ပာ်မ့ၣ်အူဒၢအလီၢ်လၢအ ဘၣ်တၢ်မၤအီၤလၢထူစီဒီးကယဲၢ်အတၢ်ပီးတၢ်လီတဖၣ်, တၢ်လုၢ်လီၢ်လၢတၢ်ဆူးကဲၤတၢ်နၢမူအဂီၢ်,",
			"9": "<sup>9</sup> တၢ်လုၢ်လီၢ်လၢတၢ်ဆူးကဲၤထီၣ်တၢ်လုၢ်မ့ၣ်အူတဖၣ်အဂီၢ်ဒီးကယဲၢ် အတၢ်ပီးတၢ်လီတဖၣ်, သရာ်တိၢ်ဘီလၢတၢ်သ့ကဆှီသးအဂီၢ်ဒီးအခံဟံးဃာ်,",
			"10": "<sup>10</sup> ပှၤလုၢ်တၢ်အခိၣ်အကူအသိးလီၤဘီလီၤမုၢ်တဖၣ်လၢစီၤအၤဟရိၣ် ဒီးအဖိခွါတဖၣ်ကသူဝဲဖဲအဝဲသ့ၣ်မၤတၢ်ဒ်ပှၤလုၢ်တၢ်အခိၣ်တဖၣ်အသိး,",
			"11": "<sup>11</sup> သိဖှူတၢ်, ဒီးတၢ်နၢမူနၢဆှီလၢတၢ်အလီၢ်စီဆှံအဂီၢ်န့ၣ်လီၤ. လၢတၢ်မၤကယဲၢ်တၢ်ကိးမံၤဒဲးအံၤအပူၤ, အဝဲသ့ၣ်ကဘၣ်မၤဝဲ လီၤတံၢ်လီၤဆဲးဒ်ယမၤလိာ်တ့ၢ်နၤအသိးန့ၣ်လီၤ.”",
			"12": "<sup>12</sup> ယွၤမၤလိာ်စီၤမိၤၡ့လၢကစံးဘၣ်ကီၢ်အံၣ်စရ့လးအပှၤဂီၢ်မုၢ်,",
			"13": "<sup>13</sup> “ပာ်စီဆှံမုၢ်အိၣ်ဘှံးအနံၤစီဆှံ, မုၢ်နံၤလၢယအိၣ်ဘှံး န့ၣ်တက့ၢ်. အဂ့ၢ်ဒ်အံၤ, တၢ်န့ၣ်မ့ၢ်တၢ်ပနီၣ်လၢသုဝဲဒီးယၤအဘၢၣ်စၢၤလၢ တၢ်ကဒုးနဲၣ်ဖျါထီၣ်လၢယၤ, ယွၤအံၤ, ယဒုးကဲထီၣ်သုလၢယပှၤဂီၢ်မုၢ်ခဲအံၤဒီးဆူညါအစိၤစိၤအဃၣ်ဃၣ်န့ၣ်လီၤ.",
			"14": "<sup>14</sup> သုဘၣ်ပာ်စီဆှံမုၢ်အိၣ်ဘှံးအနံၤလီၤ. အဂ့ၢ်ဒ်အံၤ, စီဆှံဝဲလီၤ. ပှၤတဂၤလၢ်လၢ်လၢအတပာ်စီဆှံအီၤ, ဒီးမၤတၢ်လၢမုၢ်တနံၤန့ၣ်, ကဘၣ်တၢ်မၤသံအီၤန့ၣ်လီၤ.",
			"15": "<sup>15</sup> သုအိၣ်ဒီးမုၢ်နံၤဃုနံၤဃုသီလၢသုကမၤသုတၢ်မၤအဂီၢ်လီၤ. မ့မ့ၢ်နွံသီတသီန့ၣ်, မ့ၢ်သပှၢ်ကတၢၢ်နံၤအိၣ်ဘှံးလၢတၢ်ပာ်စီဆှံအီၤဆူယအိၣ်လီၤ. ပှၤတဂၤလၢ်လၢ်လၢအမၤတၢ်တမံၤဂ့ၤတမံၤဂ့ၤလၢမုၢ်တနံၤန့ၣ်ကဘၣ်တၢ်မၤသံအီၤလီၤ.",
			"16": "<sup>16</sup> ကီၢ်အံၣ်စရ့လးအပှၤဂီၢ်မုၢ်တဖၣ်ကဘၣ်တိၢ်န့ၢ်ဖံးဃာ်မုၢ်တနံၤ အံၤဒ်တၢ်အၢၣ်လီၤအီလီၤအပနီၣ်တမံၤအသိးန့ၣ်လီၤ.",
			"17": "<sup>17</sup> အဝဲအံၤမ့ၢ်တၢ်ပနီၣ်အဂၢၢ်အကျၢၤတမံၤလၢကီၢ်အံၣ်စရ့လးအပှၤ ဂီၢ်မုၢ်ဒီးယၤအဘၢၣ်စၢၤန့ၣ်လီၤ. အဂ့ၢ်ဒ်အံၤယၤ, ယွၤအံၤတ့လီၤမူခိၣ်ဒီးဟီၣ်ခိၣ်လၢဃုနံၤဃုသီ အတီၢ်ပူၤ, ဒီးလၢနွံသီတသီန့ၣ်ယဆိကတီၢ်တၢ်မၤဒီးအိၣ်ဘှံးယဲ ဒၣ်လီၤ.”",
			"18": "<sup>18</sup> ဖဲကစၢ်ယွၤကတိၤတၢ်ဒီးစီၤမိၤၡ့လၢကစၢၢ်စံၤနါအလိၤဝံၤဝဲန့ၣ်, အဝဲဟ့ၣ်လီၤအီၤလၢလၢၢ်ဘ့ၣ်ဘၣ်ခံဘ့ၣ်လၢကစၢ်ယွၤအနီၢ်ကစၢ်ဒၣ်ဝဲ ကွဲးလီၤတၢ်မၤလိာ်တဖၣ်န့ၣ်လီၤ."
		},
		"32": {
			"1": "<sup>1</sup> ဖဲပှၤဂီၢ်မုၢ်ထံၣ်ဝဲလၢစီၤမိၤၡ့တဟဲက့ၤလီၤလၢကစၢၢ်ဒီ ခိၣ်ဘၣ်မ့မ့ၢ်အိၣ်ဝဲဖဲန့ၣ်ယံာ်ဒိၣ်မးန့ၣ်, အဝဲသ့ၣ်ပာ်ဖှိၣ်အသးဝးတရံးစီၤအၤဟရိၣ်ဒီးစံးဘၣ်အီၤ, “တၢ်မၤအသးဒီးစီၤမိၤၡ့လၢအဆှၢထီၣ်ပှၤလၢကီၢ်အဲၤကူပတူး တဂၤဒ်လဲၣ်န့ၣ်ပတသ့ၣ်ညါဘၣ်. လၢတၢ်န့ၣ်အဃိမၤန့ၢ်ပှၤလၢကစၢ်ထူတဂၤလၢကဆှၢပှၤတက့ၢ်.”",
			"2": "<sup>2</sup> စီၤအၤဟရိၣ်စံးဘၣ်အဝဲသ့ၣ်, “ဘ့ၣ်လီၤကွံာ်ထူအကွီၤတဖၣ်လၢသုမါတဖၣ်, သုဖိခွါတဖၣ်ဒီးသုဖိမုၣ်တဖၣ်သိးဝဲဒီးဟဲစိာ်ဆူယအိၣ်တက့ၢ်.”",
			"3": "<sup>3</sup> မၤသးဒ်န့ၣ်ဒီးပှၤဂီၢ်မုၢ်ခဲလၢာ်ဘ့ၣ်လီၤကွံာ်ထူအကွီၤတဖၣ် ဒီးဟဲစိာ်ဝဲဆူစီၤအၤဟရိၣ်အအိၣ်လီၤ.",
			"4": "<sup>4</sup> အဝဲဒၣ်ဟံးန့ၢ်ထူအကွီၤတဖၣ်ဒီးဃ့ၣ်ပှံၢ်လီၤအီၤဒီးလူလီၤ ထူအထံဆူတၢ်ဂီၤသိအသးအတကွီၣ်တခါအပူၤ, ဒီးဒုးကဲထီၣ်ဂီၤ ဖံးထူအဖါတဒုန့ၣ်လီၤ. ဒီးပှၤဂီၢ်မုၢ်စံးဝဲ, “ကီၢ်အံၣ်စရ့လးဧၢ, အဝဲအံၤမ့ၢ်ပကစၢ်, ပှၤလၢအထူးထီၣ်ကွံာ်ပှၤလၢကီၢ်အဲၤကူပတူး အပူၤန့ၣ်လီၤ.”",
			"5": "<sup>5</sup> အန့ၣ်ဒီးစီၤအၤဟရိၣ်ဘှီထီၣ်တၢ်လုၢ်လီၢ်တခါလၢဂီၤဖံးထူ န့ၣ်အမဲာ်ညါဒီးဘိးဘၣ်သ့ၣ်ညါဝဲဒ်အံၤ, “ခဲမုၢ်ဆ့ၣ်န့ၣ်မူးဖးဒိၣ်ကအိၣ်ဝဲတမူးလၢတၢ်မၤလၤကပီၤ ယွၤအဂီၢ်န့ၣ်လီၤ.”",
			"6": "<sup>6</sup> လၢခံတနံၤမုၢ်ဆ့ၣ်ထီၣ်ဂီၤဂီၤန့ၣ်အဝဲသ့ၣ်ဟဲစိာ်ဆၣ်ဖိကီၢ် ဖိတနီၤလၢကဘၣ်တၢ်ဆူးကဲၤအီၤဒ်တၢ်လုၢ်တၢ်ပာ်တဖၣ်အသိး, ဒီးအဂၤတနီၤလၢကအီၣ်ဝဲဒ်တၢ်လုၢ်မၤဃူမၤဖိးအတၢ်လုၢ်အသိး န့ၣ်လီၤ. ပှၤဂီၢ်မုၢ်ဆ့ၣ်နီၤမၤမူးဖးဒိၣ်ဒီးကဲထီၣ်ဝဲလၢတၢ်အီၣ်လုၣ် ကိလုၣ်ကပာ်ဒီးတၢ်မုာ်ဖံးမုာ်ညၣ်အတၢ်ကလုာ်ကလိၤန့ၣ်လီၤ.",
			"7": "<sup>7</sup> ယွၤစံးဘၣ်စီၤမိၤၡ့, “က့ၤလီၤကဒါက့ၤတဘျီဃီတက့ၢ်. အဂ့ၢ်ဒ်အံၤ, နပှၤဂီၢ်မုၢ်လၢနဆှၢထီၣ်အီၤလၢကီၢ်အဲၤကူပတူး န့ၣ်မၤလံတၢ်ဒဲးဘးဒီးညိကွံာ်ယၤလံ.",
			"8": "<sup>8</sup> အဝဲသ့ၣ်ပာ်တ့ၢ်ကွံာ်လံကျဲလၢယမၤလိာ်တ့ၢ်အီၤဒ်သိးအကပိာ်ဝဲ အဂီၢ်န့ၣ်လီၤ. အဝဲသ့ၣ်မၤထီၣ်ဂီၤဖံးဖါဖိသိအသးလၢထူတဒုဒီး ဘူၣ်ထီၣ်ဘါထီၣ်အီၤဒီးလုၢ်ထီၣ်ပာ်ထီၣ်တၢ်လုၢ်တၢ်ပာ်တဖၣ်ဆူအအိၣ်လီၤ. အဝဲသ့ၣ်စံးလၢတၢ်အံၤမ့ၢ်အကစၢ်လၢအထုးထီၣ်အီၤလၢကီၢ်အဲၤကူပတူးအပူၤန့ၣ်လီၤ.",
			"9": "<sup>9</sup> ပှၤဂီၢ်မုၢ်အံၤအခိၣ်ကိၤထဲလဲၣ်န့ၣ်ယသ့ၣ်ညါယဲလီၤ.",
			"10": "<sup>10</sup> ခဲအံၤ, ကျဲးစၢးလၢနကတြီယၤအဂီၢ်တဂ့ၤ. ယသးဒိၣ်ထီၣ်ဘၣ်အဝဲသ့ၣ်လံဒီးယကမၤဟးဂီၤအဝဲသ့ၣ်န့ၣ်လီၤ. ဒီးယကဒုးကဲထီၣ်နၤဒီးနစၢၤနသွဲၣ်တဖၣ်လၢပှၤကလုာ်ဖးဒိၣ်တကလုာ်န့ၣ်လီၤ.”",
			"11": "<sup>11</sup> ဘၣ်ဆၣ်ဒီး, စီၤမိၤၡ့ဃ့ကညးဝဲယွၤ, အကစၢ်ယွၤဒီးစံး, “ယွၤဧၢ, ဘၣ်မနုၤလၢနဘၣ်သးထီၣ်ဘၣ်နပှၤဂီၢ်မုၢ်လၢနအုၣ်က့ၤ ခီၣ်က့ၤအီၤလၢကီၢ်အဲၤကူပတူးအပူၤလၢတၢ်ဂံၢ်တၢ်ဘါဒီးတၢ် စိကမီၤဖးဒိၣ်န့ၣ်အပူၤလဲၣ်.",
			"12": "<sup>12</sup> ဘၣ်မနုၤလၢပှၤအဲၤကူပတူးဖိတဖၣ်စံးဝဲကသ့လၢနဆှၢထီၣ်နပှၤ ဂီၢ်မုၢ်လၢကီၢ်အဲၤကူပတူးဒီးကူၣ်ထီၣ်လၢနကမၤသံကွံာ်အီၤ လၢကစၢၢ်တဖၣ်အကျါဒီးမၤဟးဂီၤကွံာ်အီၤလၢာ်လၢာ်ဆ့ဆ့ အဂီၢ်န့ၣ်လဲၣ်. ဆိကတီၢ်တၢ်သးထီၣ်တက့ၢ်. လဲလိာ်ကွံာ်နတၢ်ပာ်လီၤသးဒီးဒုးလီၤဘၣ်တၢ်တတၢးတနါအံၤလၢ နပှၤဂီၢ်မုၢ်အလိၤတဂ့ၤ.",
			"13": "<sup>13</sup> သ့ၣ်နီၣ်ထီၣ်က့ၤနခ့နပှၤစီၤအၤဘြၤဟၣ်, စီၤအံၤစဲး, ဒီးစီၤယၤကိာ်တက့ၢ်. သ့ၣ်နီၣ်ထီၣ်က့ၤတၢ်အၢၣ်လီၤအီလီၤ သမှံၤသပှၢ်လၢနမၤဒီးအဝဲသ့ၣ်, လၢနကဟ့ၣ်လီၤအဝဲသ့ၣ်လၢအစၢၤအသွဲၣ်အါထဲသိးသိးဒီးဆၣ်ဧိၤ ဖီဧိၤလၢမူကပိာ်လိၤဒီးဟ့ၣ်လီၤအစၢၤအသွဲၣ်တဖၣ်လၢကီၢ်တဘ့ၣ် လၢနအၢၣ်လီၤအီလီၤတ့ၢ်လၢကကဲထီၣ်အတၢ်န့ၢ်သါအထူအယိာ်န့ၣ်တက့ၢ်.”",
			"14": "<sup>14</sup> မၤသးဒ်န့ၣ်ဒီးယွၤလဲလိာ်ကွံာ်အတၢ်ပာ်လီၤသးဒီးတဒုးလီၤဘၣ် တၢ်တတၢးတနါလၢအပှၤဂီၢ်မုၢ်အလိၤလၢကမၤပျံၤမၤဖုးအဝဲ သ့ၣ်လၢၤဘၣ်.",
			"15": "<sup>15</sup> စီၤမိၤၡ့က့ၤလီၤကဒါက့ၤလၢကစၢၢ်လိၤ, စိာ်ဃုာ်ဝဲဒီးလၢၢ် ဘ့ၣ်ဘၣ်ခံဘ့ၣ်လၢတၢ်မၤလိာ်တဖၣ်အိၣ်ကွဲးအသးလၢအလိၤခံကပၤလိာ်န့ၣ်လီၤ.",
			"16": "<sup>16</sup> ကစၢ်ယွၤအနီၢ်ကစၢ်ဒၣ်ဝဲမၤလၢၢ်ဘ့ၣ်ဘၣ်တဖၣ်အံၤဒီးစိးပျၤတၢ် မၤလိာ်တဖၣ်လၢအလိၤန့ၣ်လီၤ.",
			"17": "<sup>17</sup> စီၤယိၤၡူနၢ်ဟူပှၤဂီၢ်မုၢ်ကိးပသူဒီးစံးဘၣ်စီၤမိၤၡ့, “ယနၢ်ဟူတၢ်ဒုးတၢ်ယၤအတၢ်ကိးပသူလၢသူၣ်ဒဲအလီၢ်ပူၤန့ၣ်လီၤ.”",
			"18": "<sup>18</sup> စီၤမိၤၡ့စံးဝဲဒၣ်, “တၢ်န့ၣ်သီၣ်တလီၤဂာ်ဒီးတၢ်မၤနၢၤ အတၢ်ကိးမ့ၢ်ဂ့ၤတၢ်ဃၣ်ကွံာ်အတၢ်ကိးမ့ၢ်ဂ့ၤဘၣ်. မ့ၢ်တၢ်သးဝံၣ်အသီၣ်လီၤ.”",
			"19": "<sup>19</sup> ဖဲစီၤမိၤၡ့ဟဲဘူးထီၣ်ဆူသူၣ်ဒဲအလီၢ်တုၤအထံၣ်ဃီၤဂီၤဖံး ဖါဖိဒီးပှၤဂီၢ်မုၢ်ဂဲၤကလံာ်ဝဲန့ၣ်, အသးကဲၤထီၣ်ဝဲဒၣ်လီၤ. ဖဲန့ၣ်လၢကစၢၢ်ခီၣ်ထံးန့ၣ်, အဝဲကွံာ်လီၤတဲာ်လၢၢ်ဘ့ၣ်ဘၣ်တဖၣ်လၢအစိာ်ဝဲဒီးမၤကၢ်ကွံာ်ဝဲန့ၣ်လီၤ.",
			"20": "<sup>20</sup> အဝဲဟံးထီၣ်ဂီၤဖံးဖါဖိလၢအဝဲသ့ၣ်မၤဝဲ, ဒီးဃ့ၣ်ပှံၢ်လီၤဒီးတိၢ်ကမူၣ်ဝဲဒီးဃါဃုာ်အီၤလၢထံလီၤ. ဝံၤဒီးအဝဲမၢအံၣ်စရ့လးအပှၤဂီၢ်မုၢ်အိအီၤန့ၣ်လီၤ.",
			"21": "<sup>21</sup> အဝဲစံးဘၣ်စီၤအၤဟရိၣ်, “ဒ်သိးနကမၤတုၤပှၤဂီၢ်မုၢ်မၤတၢ် ဒဲးဘးလီၤပျံၤလီၤဖုးတမံၤအံၤအဂီၢ်န့ၣ်အဝဲသ့ၣ်မၤနၤမနုၤ တမံၤလဲၣ်.”",
			"22": "<sup>22</sup> စီၤအၤဟရိၣ်စံးဆၢဝဲ, “သးဒိၣ်တၢ်တဂ့ၤ, နသ့ၣ်ညါနဲလၢပှၤဂီၢ်မုၢ်အံၤပာ်လီၤအသးကျၢၤမုဆှ လၢကမၤတၢ်အၢဒ်လဲၣ်န့ၣ်လီၤ.",
			"23": "<sup>23</sup> အဝဲသ့ၣ်စံးဘၣ်ယၤ, တၢ်မၤတ့ၢ်အသးဒီးစီၤမိၤၡ့ပှၤတဂၤလၢ အထုးထီၣ်ပှၤလၢကီၢ်အဲၤကူပတူးအပူၤဒ်လဲၣ်န့ၣ်ပတသ့ၣ်ညါဘၣ်. လၢတၢ်န့ၣ်အဃိဒီးမၤန့ၢ်ပှၤလၢကစၢ်တဂၤလၢအကဆှၢပှၤတက့ၢ်.",
			"24": "<sup>24</sup> ယမၤလိာ်အဝဲသ့ၣ်လၢကဟဲစိာ်န့ၢ်ယၤအတၢ်ကယၢကယဲထူတဖၣ်, ဒီးပှၤလၢတၢ်အိၣ်ဒီးအီၤတနီၤနီၤန့ၣ်ဘ့ၣ်လီၤဝဲ ဒီးဟ့ၣ်လီၤယၤလီၤ. ယကွံာ်လီၤတၢ်ကယၢကယဲတဖၣ်န့ၣ်ဆူ မ့ၣ်အူပူၤဒီးဂီၤဖံးဖါဖိတဒုအံၤကဲထီၣ်ဝဲဒၣ်လီၤ.”",
			"25": "<sup>25</sup> စီၤမိၤၡ့ထံၣ်ဝဲလၢစီၤအၤဟရိၣ်ပျဲပှၤဂီၢ်မုၢ်လူၤဘၣ်အသး ဒီးမၤဟးဂီၤလီၤအသးဒၣ်ဝဲလၢအဒုၣ်အဒါတဖၣ်အမဲာ်ညါလီၤ.",
			"26": "<sup>26</sup> လၢတၢ်န့ၣ်အဃိအဝဲဆၢထၢၣ်ဖဲတၢ်သူၣ်ဒဲအလီၢ်အကျဲစၢၤန့ၣ်ဒီး ကိးထီၣ်ဝဲ, “ပှၤတဂၤလၢ်လၢ်လၢအအိၣ်လၢယွၤအအိၣ်တခီန့ၣ်မ်အကဟဲဆူအံၤတ က့ၢ်.” မၤသးဒ်န့ၣ်ဒီးပှၤလ့ၤဝံဖိတဖၣ်ပာ်ဖှိၣ်အသးဝးတရံးအီၤန့ၣ်လီၤ.",
			"27": "<sup>27</sup> ဒီးအဝဲစံးဘၣ်အဝဲသ့ၣ်, “ယွၤ, ကီၢ်အံၣ်စရ့လးအကစၢ်ယွၤမၤ လိာ်သုဝဲကိးဂၤဒဲးလၢသုကဟံးထီၣ်သုနး, ဒီးလဲၤခီဂာ်တၢ်သူၣ်ဒဲအလီၢ်စးထီၣ်လၢကျဲစၢၤအံၤတုၤဆူ ကျဲစၢၤဘးခီတတီၤန့ၣ်ဒီးမၤသံကွံာ်သုဒီပုၢ်ဝဲၢ်ခွါတ ဖၣ်, သုတံၤသကိးတဖၣ်, ဒီးပှၤအိၣ်လၢသုဃၢၤတဖၣ်န့ၣ်လီၤ.”",
			"28": "<sup>28</sup> ပှၤလ့ၤဝံဖိတဖၣ်စူၢ်အကလုၢ်ဒီးမၤသံကွံာ်ပှၤပိာ်ခွါအဂၤသၢကထိလၢမုၢ်နံၤအဝဲန့ၣ်လီၤ.",
			"29": "<sup>29</sup> ဒီးစီၤမိၤၡ့စံးဘၣ်ပှၤလ့ၤဝံဖိတဖၣ်, “တနံၤအံၤသုပာ် စီဆှံသုသးဒ်ပှၤလုၢ်တၢ်အခိၣ်တဖၣ်အသိးလၢယွၤအတၢ်မၤအပူၤခီဖျိ တၢ်မၤသံကွံာ်သုဖိခွါတဖၣ်ဒီးသုဒီပုၢ်ဝဲၢ်ခွါတဖၣ်လီၤ. မၤသးဒ်န့ၣ်ဒီးယွၤဟ့ၣ်လီၤသုလၢအတၢ်ဆိၣ်ဂ့ၤန့ၣ်လီၤ.”",
			"30": "<sup>30</sup> လၢခံတနံၤန့ၣ်စီၤမိၤၡ့စံးဘၣ်ပှၤဂီၢ်မုၢ်, “သုမၤတ့ၢ်တၢ်ဒဲးဘးအၢအၢသီသီတမံၤလီၤ. ဘၣ်ဆၣ်ဒီးခဲအံၤယကလဲၤထီၣ်ကဒီးဆူကစၢၢ်ဒီခိၣ်ဆူယွၤအအိၣ်လီၤ. ဘၣ်သ့ၣ်သ့ၣ်ယမၤန့ၢ်တၢ်ပျၢ်တၢ်ဒဲးဘးလၢသုဂီၢ်ကသ့ဝဲလီၤ.”",
			"31": "<sup>31</sup> အန့ၣ်ဝံၤဒီးစီၤမိၤၡ့က့ၤကဒါက့ၤဆူယွၤအအိၣ်ဒီးစံး, “ပှၤဂီၢ်မုၢ်အံၤမၤတ့ၢ်တၢ်ဒဲးဘးအၢအၢသီသီလီၤ. အဝဲသ့ၣ်မၤအိၣ်ထီၣ်ကစၢ်တဂၤလၢထူဒီးဘါထီၣ်ဝဲလီၤ.",
			"32": "<sup>32</sup> ဝံသးစူၤပျၢ်လၢ်အတၢ်ကမၣ်တက့ၢ်. ဘၣ်ဆၣ်ဒီးနမ့ၢ်တပျၢ်ဘၣ်န့ၣ် တြူာ်ကွံာ်ယမံၤလၢလံာ်လၢနကွဲးတ့ၢ်နပှၤဂီၢ်မုၢ်အမံၤတဖၣ်အပူၤန့ၣ်တက့ၢ်.”",
			"33": "<sup>33</sup> ယွၤစံးဆၢအီၤ, “ယကတြူာ်ကွံာ်ပှၤတဖၣ်လၢအမၤတၢ်ဒဲးဘးထီ ဒါယၤအမံၤလၢယလံာ်အပူၤလီၤ.",
			"34": "<sup>34</sup> ခဲအံၤလဲၤဒီးဆှၢပှၤဂီၢ်မုၢ်ဆူတၢ်လီၢ်လၢယတဲတ့ၢ်နၤလၢ အဂ့ၢ်န့ၣ်တက့ၢ်. သ့ၣ်နီၣ်ထီၣ်လၢယကလူးကနဲၣ်နၤကျဲ, ဘၣ်ဆၣ်ဒီးတၢ်ဆၢကတီၢ်လၢယကစံၣ်ညီၣ်ပှၤဂီၢ်မုၢ်အံၤလၢအတၢ်ဒဲး ဘးအဃိန့ၣ်ဟဲဝဲလံ.”",
			"35": "<sup>35</sup> မၤသးဒ်န့ၣ်ဒီးယွၤဆှၢလီၤတၢ်ဆါတမံၤလၢပှၤဂီၢ်မုၢ်အလိၤမ့ၢ် လၢအမၢဆူၣ်စီၤအၤဟရိၣ်ဒ်သိးကမၤထီၣ်ဂီၤဖံးဖါထူတဒုန့ၣ်အဃိလီၤ."
		},
		"33": {
			"1": "<sup>1</sup> ဒီးယွၤစံးဘၣ်စီၤမိၤၡ့, “နၤဒီးပှၤဂီၢ်မုၢ်လၢနထုးထီၣ် ကွံာ်အီၤလၢကီၢ်အဲၤကူပတူးအပူၤန့ၣ်ဟးထီၣ်လၢတၢ်လီၢ်အံၤ ဒီးလဲၤဆူကီၢ်တဘ့ၣ်လၢယအၢၣ်လီၤအီလီၤတ့ၢ်လၢအက ဟ့ၣ်လီၤဆူစီၤအၤဘြၤဟၣ်, စီၤအံၤစဲး, စီၤယၤကိာ်ဒီးအစၢၤ အသွဲၣ်တဖၣ်အအိၣ်န့ၣ်တက့ၢ်.",
			"2": "<sup>2</sup> ယကဆှၢလီၤကလူးတဂၤလၢကပၢဆှၢသု, ဒီးယကနီၣ်ထီၣ်ကွံာ်ပှၤကနၤဧၣ်ဖိတဖၣ်, ပှၤအမိၢ်ဖိတဖၣ်, ပှၤဃ့ၤသးဖိတဖၣ်, ပှၤပရးစၤဖိတဖၣ်, ပှၤဃံၤဝံဖိတဖၣ်, ဒီးပှၤယဘူၣ်ဖိတဖၣ်န့ၣ်လီၤ.",
			"3": "<sup>3</sup> သုကလဲၤဆူကီၢ်လၢအထူးအတီၤဒီးဟီၣ်ခိၣ်ညၣ်ထ့ၣ်ဂ့ၤဝဲ တဘ့ၣ်အပူၤလီၤ. ဘၣ်ဆၣ်ဒီးယနီၢ်ကစၢ်ဒၣ်ယဲယတလဲၤဃုာ်တၢ်ဒီးသုဘၣ်. အဂ့ၢ်ဒ်အံၤ, သုမ့ၢ်ပှၤဂီၢ်မုၢ်တဖုလၢအခိၣ်ကိၤ, ဒီးယကမၤဟးဂီၤဘၣ်ဖုးသုလၢကျဲန့ၣ်လီၤ.”",
			"4": "<sup>4</sup> ဖဲပှၤဂီၢ်မုၢ်နၢ်ဟူတၢ်အံၤဒီးအဝဲသ့ၣ်စးထီၣ်သူၣ်အုးသးအုး ဒီးတကယၢကယဲလၢၤအသးဒီးတၢ်မျၢ်လုၢ်ဒိၣ်ပှ့ၤဒိၣ်လၢၤဘၣ်န့ၣ်လီၤ.",
			"5": "<sup>5</sup> ယွၤမၤလိာ်စီၤမိၤၡ့လၢကစံးဘၣ်အဝဲသ့ၣ်, “သုမ့ၢ်ပှၤဂီၢ်မုၢ်တဖုလၢအခိၣ်ကိၤလီၤ. ယမ့ၢ်လဲၤဃုာ်တၢ်ဒီးသုထဲတစိၢ်တလီၢ်ဧိၤဒၣ်လဲာ်န့ၣ်, ယကမၤဟးဂီၤကွံာ်သုလၢာ်လၢာ်ဆ့ဆ့န့ၣ်လီၤ. ခဲအံၤဘ့ၣ်လီၤကွံာ်သုတၢ်မျၢ်လုၢ်ဒိၣ်ပှ့ၤဒိၣ်တဖၣ်တက့ၢ်. ဒီးယစံၣ်ညီၣ်တဲာ်လၢယကဘၣ်မၤသုဒ်လဲၣ်ဒ်လဲၣ်အဂ့ၢ်န့ၣ်လီၤ.”",
			"6": "<sup>6</sup> မၤသးဒ်န့ၣ်ဒီး, ဖဲအဝဲသ့ၣ်ဟးထီၣ်ကွံာ်လၢကစၢၢ်စံၤနါဝံၤ အလီၢ်ခံန့ၣ်ကီၢ်အံၣ်စရ့လးအပှၤဂီၢ်မုၢ်တကယၢကယဲလၢၤဘၣ်အသး လၢတၢ်မျၢ်လုၢ်ဒိၣ်ပှ့ၤဒိၣ်တဖၣ်လၢၤဘၣ်.",
			"7": "<sup>7</sup> တဘျီလၢ်လၢ်ဖဲအံၣ်စရ့လးအပှၤဂီၢ်မုၢ်သူၣ်ထီၣ်အဒဲန့ၣ်, စီၤမိၤၡ့ကဟံးန့ၢ်ဒဲစီဆှံဒီးသူၣ်ထီၣ်အီၤတဘူးတယံၤဖဲတၢ်သူၣ်ဒဲအလီၢ်န့ၣ်လီၤ. တၢ်န့ၣ်ဘၣ်တၢ်ကိးအီၤလၢယွၤအိၣ်ဝဲဆိးဝဲ အဒဲစီဆှံဒီးပှၤတဂၤလၢ်လၢ်လၢအသးအိၣ်ကူၣ်လိာ်သကိးတၢ်ဒီး ယွၤန့ၣ်ကလဲၤထီၣ်ဆူဒဲအံၤန့ၣ်လီၤ.",
			"8": "<sup>8</sup> ဖဲစီၤမိၤၡ့လဲၤထီၣ်ဆူဒဲအအိၣ်တဘျီလၢ်လၢ်န့ၣ်, ပှၤဂီၢ်မုၢ်ဆၢထၢၣ်ဖဲအဒဲတဖၣ်အတြဲၤဒီးခိးကွၢ်စီၤမိၤၡ့ တုၤလၢအလဲၤနုာ်ဆူဒဲစီဆှံအပူၤတစုန့ၣ်လီၤ.",
			"9": "<sup>9</sup> တုၤစီၤမိၤၡ့လဲၤနုာ်ဝဲတစုန့ၣ်, တၢ်အၢၣ်အထူၣ်ကဟဲလီၤဝဲ, ဒီးအိၣ်ဝဲဖဲယွၤအဒဲစီဆှံအတြဲၤဒီးယွၤကကတိၤတၢ်ဒီးစီၤမိၤၡ့လၢတၢ်အၢၣ်ပူၤန့ၣ်လီၤ.",
			"10": "<sup>10</sup> ဖဲပှၤဂီၢ်မုၢ်ထံၣ်ဘၣ်တၢ်အၢၣ်အထူၣ်လၢယွၤအဒဲစီဆှံအတြဲၤ တဘျီဃီန့ၣ်အဝဲသ့ၣ်ကဘၣ်ဆုးလီၤအခိၣ်လီၤ.",
			"11": "<sup>11</sup> ယွၤကကတိၤတၢ်ဒီးစီၤမိၤၡ့မဲာ်သကိးမဲာ်မၤသးဒ်သိးပှၤတဂၤ ကတိၤသကိးတၢ်ဒီးအတံၤသကိးန့ၣ်လီၤ. အန့ၣ်ဝံၤဒီး, စီၤမိၤၡ့ကဟဲက့ၤဆူတၢ်သူၣ်ဒဲအလီၢ်လီၤ. ဘၣ်ဆၣ်ဒီးပှၤသးစၢ်တဂၤလၢအမၤစၢၤအီၤ, စီၤနိၣ်အဖိခွါစီၤယိၤၡူန့ၣ်အိၣ်တ့ၢ်ဖဲယွၤအဒဲစီဆှံအပူၤန့ၣ်လီၤ.",
			"12": "<sup>12</sup> စီၤမိၤၡ့စံးဘၣ်ကစၢ်ယွၤ, “နတဲတ့ၢ်ယၤလၢယကဘၣ်ဆှၢပှၤဂီၢ်မုၢ်ဆူကီၢ်အဝဲန့ၣ်န့ၣ်, မ့ၢ်ဝဲတီဝဲလီၤ. ဘၣ်ဆၣ်ဒီးနတတဲဘၣ်ယၤလၢနကမၢလီၤမတၤတဂၤဃုာ်ဒီးယၤလဲၣ်န့ၣ် ဘၣ်. နစံးတ့ၢ်လၢနသ့ၣ်ညါယၤဂ့ၤဂ့ၤဒီးဘၣ်နသးလၢယၤလီၤ.",
			"13": "<sup>13</sup> ခဲကနံၣ်အံၤနမ့ၢ်ဘၣ်သူၣ်ဘၣ်သးန့ၣ်ဒီးတဲဘၣ်ယၤလၢနတၢ်သုးတၢ် ကျဲၤဒ်သိးယကမၤနတၢ်မၤဒီးမၤတၢ်ဘၣ်နသးတက့ၢ်. သ့ၣ်နီၣ်ထီၣ်စ့ၢ်ကီးလၢနဃုထၢတ့ၢ်ပှၤကလုာ်အံၤလၢကကဲထီၣ်နတၢ် ဒၣ်နဲန့ၣ်တက့ၢ်.”",
			"14": "<sup>14</sup> ယွၤစံးဝဲဒၣ်, “ယကလဲၤဃုာ်တၢ်ဒီးနၤဒီးယကဟ့ၣ်နၤလၢတၢ်မၤနၢၤန့ၣ်လီၤ.”",
			"15": "<sup>15</sup> စီၤမိၤၡ့စံးဆၢက့ၤဝဲ, “နမ့ၢ်တလဲၤဃုာ်တၢ်ဒီးပှၤဘၣ်ဒီး, ပျဲပဟးထီၣ်လၢတၢ်လီၢ်အံၤတဂ့ၤ.",
			"16": "<sup>16</sup> နမ့ၢ်တလဲၤဃုာ်တၢ်ဒီးပှၤဘၣ်န့ၣ်ပှၤတဂၤဂၤသ့ၣ်ညါဝဲ လၢနဘၣ်သူၣ်ဘၣ်သးလၢနပှၤဂီၢ်မုၢ်ဒီးယၤအံၤကသ့ဒ်လဲၣ်. နတၢ်အိၣ်ဆိးဒီးပှၤအံၤကဒုးလီၤဆီပှၤဒီးပှၤဂုၤပှၤဂၤလၢ ဟီၣ်ခိၣ်ချၢအံၤန့ၣ်လီၤ.”",
			"17": "<sup>17</sup> ယွၤစံးဘၣ်စီၤမိၤၡ့, “ယကမၤဒ်နဃ့တ့ၢ်နဲအသိးလီၤ. အဂ့ၢ်ဒ်အံၤ, ယသ့ၣ်ညါနၤဂ့ၤဂ့ၤဒီးယဘၣ်သသူၣ်ဘၣ်သးလၢနၤလီၤ.”",
			"18": "<sup>18</sup> အန့ၣ်ဒီးစီၤမိၤၡ့ဃ့ကညးဝဲ, “ဝံသးစူၤပျဲယထံၣ်ဘၣ်နတၢ် အိၣ်ဝဲဆိးဝဲအတၢ်ကပီၤကပြုၢ်ကပြီၤတက့ၢ်.”",
			"19": "<sup>19</sup> ယွၤစံးဆၢစီၤမိၤၡ့, “ယကဒုးလဲၤခီဂာ်ယတၢ်ကဟုကညီၢ်ခဲ လၢာ်လၢနမဲာ်ညါ, ဒီးလၢနမဲာ်ညါန့ၣ်ယကကိးထီၣ်ယမံၤစီဆှံလီၤ. ယမ့ၢ်ယွၤဒီးယဒုးနဲၣ်ယတၢ်သူၣ်အိၣ်သးအိၣ်ဒီးသူၣ်ကညီၤသး ကညီၤဘၣ်ပှၤလၢယဃုထၢအီၤတဖၣ်န့ၣ်လီၤ.",
			"20": "<sup>20</sup> ယတပျဲလၢနကထံၣ်ဘၣ်ယမဲာ်ဘၣ်. အဂ့ၢ်ဒ်အံၤ, ပှၤထံၣ်ဘၣ်ယမဲာ်ဒီးအိၣ်မူဒံးဝဲန့ၣ်တသ့ဘၣ်နီတဂၤဘၣ်.",
			"21": "<sup>21</sup> ဘၣ်ဆၣ်ဒီးဖဲအံၤတၢ်လီၢ်အိၣ်ဝဲတပူၤလၢယကပၤဖဲနဆၢထၢၣ်လၢလၢၢ် တဖျၢၣ်အလိၤသ့ဝဲန့ၣ်လီၤ.",
			"22": "<sup>22</sup> ဖဲယတၢ်အိၣ်ဝဲဆိးဝဲအတၢ်ကပီၤကပြုၢ်ကပြီၤလဲၤခီဂာ်ဝဲ န့ၣ်, ယကပာ်နၤလၢလ့ကအိတခါလၢအအိၣ်အိးထီၣ်အသး အပူၤဒီးကျၢၢ်ဘၢနၤလၢယစုတုၤလၢယလဲၤပူၤကွံာ်တစုန့ၣ်လီၤ.",
			"23": "<sup>23</sup> အန့ၣ်တစု, ယကသုးကွံာ်ယစု, ဒီးနကထံၣ်ယၤလၢယချၢဒီးတမ့ၢ်ဘၣ် ယမဲာ်သၣ်ဘၣ်န့ၣ်လီၤ.”"
		},
		"34": {
			"1": "<sup>1</sup> ယွၤစံးဘၣ်စီၤမိၤၡ့, “ကူးတဲာ်န့ၢ်လၢၢ်ဘ့ၣ်ဘၣ်ခံဘ့ၣ်ဒ်လၢ အခီၣ်ထံးတဖၣ်အသိးဒီးလၢအလိၤန့ၣ်ယကကွဲးလီၤတၢ်ကတိၤတဖၣ်လၢ အဘၣ်တၢ်ကွဲးတ့ၢ်အီၤလၢလၢၢ်ဘ့ၣ်ဘၣ်အခီၣ်ထံးလၢနမၤသဘှံးကွံာ် အီၤအလိၤန့ၣ်လီၤ.",
			"2": "<sup>2</sup> ကတဲာ်ကတီၤနသးလၢခဲမုၢ်ဆ့ၣ်ဂီၤခီ, ဒီးဟဲထီၣ်ဆူကစၢၢ်စံၤ နါအဒီခိၣ်လၢနကသဂၢၢ်ယၤဖဲန့ၣ်လၢတၢ်ဒီခိၣ်န့ၣ်တက့ၢ်.",
			"3": "<sup>3</sup> ပှၤတဘၣ်ဟဲထီၣ်ဃုာ်ဒီးနၤနီတဂၤဘၣ်. ပှၤသုတဘၣ်တၢ်ထံၣ်အီၤလၢကစၢၢ်အလိၤနီတပူၤနီတဂၤတဂ့ၤ. ဒီးသိမ့ၢ်ဂ့ၤ, ဂီၤဘုၣ်ဂီၤဖံးမ့ၢ်ဂ့ၤတဘၣ်ဒုးအိၣ်အဆၣ်လၢ ကစၢၢ်ခီၣ်ထံးနီတဒုဘၣ်.”",
			"4": "<sup>4</sup> မၤသးဒ်န့ၣ်ဒီး, စီၤမိၤၡ့ကူးတဲာ်လၢၢ်ဘ့ၣ်ဘၣ်အဂၤခံဘ့ၣ်ဒီး လၢခံတနံၤမုၢ်ဆ့ၣ်ထီၣ်ဂီၤဂီၤန့ၣ်လဲၤစိာ်ထီၣ်ဝဲဆူကစၢၢ် စံၤနါအလိၤဒ်ယွၤမၤလိာ်တ့ၢ်အီၤအသိးန့ၣ်လီၤ.",
			"5": "<sup>5</sup> ယွၤဟဲလီၤဝဲလၢတၢ်အၢၣ်တလိၣ်အပူၤ, ဆၢထၢၣ်ဃုာ်ဒီးအီၤဖဲ န့ၣ်, ဒီးယၢၤထီၣ်အမံၤစီဆှံ, ယွၤန့ၣ်လီၤ.",
			"6": "<sup>6</sup> အန့ၣ်ဒီးယွၤလဲၤခီဂာ်လၢအမဲာ်ညါဒီးကိးထီၣ်ဝဲ, “ယၤ, ယွၤ, မ့ၢ်ကစၢ်ယွၤလၢအပှဲၤဒီးတၢ်သူၣ်အိၣ်သးအိၣ်ဒီးတၢ်သးကညီၤ, တသးဒိၣ်ထီၣ်တၢ်ညီကဒၣ်ဘၣ်, ဒီးဒုၣ်နဲၣ်တၢ်အဲၣ်တၢ်ကွံ ဒီးသူၣ်တီသးတီလၢအဒိၣ်ဝဲန့ၣ်လီၤ.",
			"7": "<sup>7</sup> ယဟံးဃာ်ယတၢ်အၢၣ်လီၤအီလီၤလၢပှၤအစိၤအကထိတဖၣ်အဂီၢ်, ဒီးပျၢ်တၢ်အၢတၢ်သီဒီးတၢ်ဒဲးဘး, ဘၣ်ဆၣ်ဒီး, ယတလီၤတူာ်လီၤကာ်ဘၣ်လၢယကစံၣ်ညီၣ်ဖိ တဖၣ်ဒီးလံၤတဖၣ်တုၤလၢသၢစိၤတစိၤဒီးလွံၢ်စိၤတစိၤလၢအဝဲသ့ၣ်အမိၢ်အပၢ်တဖၣ် အတၢ်ဒဲးဘးအဃိန့ၣ်ဘၣ်.”",
			"8": "<sup>8</sup> စီၤမိၤၡ့တီၤလီၤချ့ချ့ဆူဟီၣ်ခိၣ်လိၤဒီးဘူၣ်ထီၣ်ဘါထီၣ်တၢ်လီၤ.",
			"9": "<sup>9</sup> အဝဲစံးဝဲ, “ယွၤဧၢ, နမ့ၢ်ဘၣ်သူၣ်ဘၣ်သးယၤသပှၢ်တၢၢ်ဒီးယဃ့ နၤဒ်သိးနကလဲၤဃုာ်တၢ်ဒီးပှၤန့ၣ်လီၤ. ပှၤဂီၢ်မုၢ်အံၤအခိၣ်ကိၤဝဲလီၤ. ဘၣ်ဆၣ်ဒီးပျၢ်လၢ်ပတၢ်အၢတၢ် သီဒီးပတၢ်ဒဲးဘးဒီးတူၢ်လိာ်ပှၤဒ်နပှၤဂီၢ်မုၢ်ဒၣ်နဲအသိးန့ၣ်တက့ၢ်.”",
			"10": "<sup>10</sup> ယွၤစံးဘၣ်စီၤမိၤၡ့, “ခဲအံၤယမၤတၢ်အၢၣ်လီၤအီလီၤတမံၤ ဒီးကီၢ်အံၣ်စရ့လးအပှၤဂီၢ်မုၢ်လီၤ. ယကမၤတၢ်အဒိၣ်အမုၢ်တဖၣ်လၢတမၤတ့ၢ်အသးနီတစုလၢတၢ်လီၢ်နီ တပူၤလၢဟီၣ်ခိၣ်ချၢလၢပှၤနီတကလုာ်အကျါဘၣ်လၢအဝဲသ့ၣ်အမဲာ်ညါလီၤ. ပှၤဂီၢ်မုၢ်ခဲလၢာ်ကထံၣ်ဘၣ်တၢ်မၤဖးဒိၣ်တဖၣ်လၢယၤ, ယွၤ, မၤဝဲသ့န့ၣ်လီၤ. အဂ့ၢ်ဒ်အံၤ, ယကမၤတၢ်လီၤလးလၢသုဂီၢ်လီၤ.",
			"11": "<sup>11</sup> စူၢ်တၢ်ဘူၣ်တၢ်ဘါအတၢ်သိၣ်တၢ်သီတဖၣ်လၢယကဟ့ၣ်လီၤသုတနံၤအံၤန့ၣ်တက့ၢ်. ယကဟီထီၣ်ကွံာ်ပှၤအမိၢ်ဖိတဖၣ်, ပှၤကနၤဧၣ်ဖိတဖၣ်, ပှၤဃ့ၤသးဖိတဖၣ်, ပှၤပရးစၤဖိတဖၣ်, ပှၤဃံၤဝံဖိတဖၣ်ဒီးပှၤယဘူၣ်ဖိတဖၣ်ဖဲသုလဲၤထီၣ်ဒုးတၢ်န့ၣ်လီၤ.",
			"12": "<sup>12</sup> မၤတၢ်အၢၣ်လီၤအီလီၤဒီးပှၤဂီၢ်မုၢ်လၢသုလဲၤနုာ်ဆူအထံအကီၢ်ပူၤန့ၣ်နီတမံၤတဂ့ၤ. အဂ့ၢ်ဒ်အံၤ, တၢ်န့ၣ်ကဲထီၣ်တၢ်သံအပျံၤသကွီၤလၢသုဂီၢ်သ့ဝဲဒၣ်လီၤ.",
			"13": "<sup>13</sup> အခိၣ်တလိာ်, မၤလီၤပှီၢ်ကွံာ်အဝဲသ့ၣ်အတၢ်လုၢ်လီၢ်တဖၣ်, မၤဟးဂီၤကွံာ်အလၢၢ်ထူၣ်စီဆှံတဖၣ်, ဒီးဒီၣ်တဲာ်ကွံာ်အဝဲသ့ၣ်အကစၢ်မုၣ်အၡ့ရၤအတၢ်ပနီၣ်တဖၣ်တက့ၢ်.",
			"14": "<sup>14</sup> ဘါထီၣ်ကစၢ်အဂုၤအဂၤနီတဂၤတဂ့ၤ. အဂ့ၢ်ဒ်အံၤ, ယၤ, ယွၤအံၤယဝံသးစူၤပှၤလၢထိၣ်အသးထဲသိးဒီးယၤတဖၣ်တကဲဘၣ်.",
			"15": "<sup>15</sup> မၤတၢ်အၢၣ်လီၤအီလီၤဒီးပှၤဂီၢ်မုၢ်လၢသုလဲၤနုာ်လီၤဆူအထံ အကီၢ်န့ၣ်နီတမံၤတဂ့ၤ. အဂ့ၢ်ဒ်အံၤ, ဖဲအဝဲသ့ၣ်ဘါထီၣ်အပှၤ တစူၢ်တနာ်တၢ်အယွၤတဖၣ်ဒီးလုၢ်တၢ်ပာ်တၢ်ဆူအအိၣ်န့ၣ်, ကကွဲသုလၢသုကမၤဃုာ်သကိးတၢ်ဒီးအီၤ, ဒီးသုကဘၣ်တၢ်လ့ပစီလၢသုကအီၣ်တၢ်အီၣ်တဖၣ်လၢအလုၢ် ထီၣ်ဝဲဆူအကစၢ်တဖၣ်အအိၣ်န့ၣ်လီၤ.",
			"16": "<sup>16</sup> ဒီးသုဖိခွါတဖၣ်ကဖျီဃုာ်အသးဒီးပှၤတခီဘီမုၢ်ဖိပိာ်မုၣ် တဖၣ်လၢအကမၢန့ၢ်ဆီၣ်ထွဲအဝဲသ့ၣ်ဆူတၢ်သူၣ်တတီသး တလိၤဒီးယၤဒီးဘူၣ်ထီၣ်ဘါထီၣ်အဝဲသ့ၣ်အပှၤတစူၢ် တနာ်တၢ်အယွၤတဖၣ်န့ၣ်လီၤ.",
			"17": "<sup>17</sup> တ့ထီၣ်ယွၤတဖၣ်တဖၣ်လၢတိၢ်ဧိၤထးဧိၤဒီးဘါထီၣ်အီၤတဂ့ၤ.",
			"18": "<sup>18</sup> တိၢ်န့ၣ်ဘူၣ်ကိၣ်တအိၣ်ဘၣ်ဒီးကိၣ်မံၣ်အမူးတက့ၢ်. ဒ်ယမၤလိာ်တ့ၢ်သုအသိးန့ၣ်အီၣ်ကိၣ်လၢတအိၣ်ဘၣ်ဒီးကိၣ်မံၣ်လၢ နွံသီအတီၢ်ပူၤဖဲလါအၤဘံာ်အပူၤန့ၣ်တက့ၢ်. အဂ့ၢ်ဒ်အံၤ, အဝဲန့ၣ်မ့ၢ်လါတလါလၢသုဟးထီၣ်လၢကီၢ်အဲၤကူပတူးအပူၤန့ၣ်လီၤ.",
			"19": "<sup>19</sup> ကယဲၢ်ဖိဝဲၢ်ကိအပိာ်ခွါဒီးဆၣ်ဖိကီၢ်ဖိလၢသုဘုၣ်အီၤအဖါ ဝဲၢ်ကိန့ၣ်ဘၣ်ဃးဒီးယၤလီၤ.",
			"20": "<sup>20</sup> မ့မ့ၢ်ကသ့ၣ်ယီၤအဖါဝဲၢ်ကိကိးဒုဒဲးန့ၣ်သုကဘၣ်ပှ့ၤက့ၤအီၤ ခီဖျိတၢ်လုၢ်ထီၣ်သိဖိတဒုလၢအလီၢ်န့ၣ်လီၤ. သုမ့ၢ်တပှ့ၤက့ၤအီၤဘၣ်ဒီးဘိးကၢ်ကွံာ်အကိာ်တက့ၢ်. ပှ့ၤကဒါက့ၤကယဲၢ်ဖိခွါဝဲၢ်ကိကိးဂၤဒဲးတက့ၢ်. တၢ်လုၢ်တမံၤမ့ၢ်တအိၣ်ဘၣ်ဒီးမ်ပှၤသုတအိၣ်ဖျါလၢယမဲာ်ညါနီတဂၤတဂ့ၤ.",
			"21": "<sup>21</sup> သုအိၣ်ဒီးမုၢ်နံၤဃုနံၤဃုသီလၢသုကမၤသုတၢ်မၤအဂီၢ်လီၤ. ဘၣ်ဆၣ်ဒီးဖဲထူစံာ်မ့ၢ်ဂ့ၤကူးဘုမ့ၢ်ဂ့ၤအကတီၢ်ဒၣ်လဲာ်န့ၣ် မၤတၢ်လၢနွံသီတသီန့ၣ်တဂ့ၤ.",
			"22": "<sup>22</sup> တိၢ်န့ၢ်ဖံးဃာ်တၢ်ကူးဘုကတီၢ်အမူးဖဲသုစးထီၣ်ကူးဘုကၠူၣ် အဆိကတၢၢ်ဒီးတိၢ်န့ၢ်ဖံးဃာ်ဘူၣ်ဒဲဖဲသုပာ်ဖှိၣ်သုတၤသၣ် တဖၣ်လၢတၢ်ကိၢ်အကတီၢ်န့ၣ်တက့ၢ်.",
			"23": "<sup>23</sup> သုပှၤပိာ်ခွါတဖၣ်ကဘၣ်ဟဲဘူၣ်ထီၣ်ဘါထီၣ်ယၤ, ယွၤ, ကီၢ်အံၣ်စရ့လးအကစၢ်ယွၤ, တနံၣ်သၢဘျီန့ၣ်လီၤ.",
			"24": "<sup>24</sup> ဖဲယဟီထီၣ်ကွံာ်ပှၤကလုာ်တဖၣ်လၢသုမဲာ်ညါဒီးမၤလဲၢ်ထီၣ်သု တၢ်လီၢ်တၢ်ကျဲဝံၤအလီၢ်ခံန့ၣ်, ပှၤတဂုာ်မၤနၢၤသုကီၢ်ဖဲမူးသၢမူးအကတီၢ်အံၤနီတဂၤဘၣ်.",
			"25": "<sup>25</sup> ဖဲသုလုၢ်ထီၣ်ဆၣ်ဖိကီၢ်ဖိတဒုဆူယအိၣ်န့ၣ်လုၢ်ထီၣ်ကိၣ်လၢအအိၣ်ဒီးကိၣ်မံၤတဂ့ၤ. ဆၣ်ဖိကီၢ်ဖိလၢဘၣ်တၢ်မၤသံအီၤဖဲဘူၣ်လဲၤကပာ်အနံၤန့ၣ်ပာ် ဃးအဖံးအညၣ်တုၤမုၢ်ဆ့ၣ်ထီၣ်တနံၤနီတမံၤတဂ့ၤ.",
			"26": "<sup>26</sup> ဟဲစိာ်ထီၣ်တၤသၣ်ဆိလၢသုကူးအီၤန့ၣ်ဆူယွၤအဟံၣ်, ကိးနံၣ်ဒဲးတက့ၢ်. သိဖိမ့ၢ်ဂ့ၤမဲာ်တဲးလဲးဖိမ့ၢ်ဂ့ၤဖဲအအီအမိၢ်အနုၢ်ထံအကတီၢ်န့ၣ်ဖီအီၣ်အညၣ်တဂ့ၤ.”",
			"27": "<sup>27</sup> ယွၤစံးဘၣ်စီၤမိၤၡ့, “ကွဲးလီၤတၢ်ကတိၤတဖၣ်အံၤတက့ၢ်. အဂ့ၢ်ဒ်အံၤ, ယမၤတၢ်အၢၣ်လီၤအီလီၤတမံၤဒီးနၤဒီးကီၢ် အံၣ်စရ့လးန့ၣ်, သန့ၤထီၣ်အသးလၢတၢ်ကတိၤတဖၣ်အံၤအဖီခိၣ်လီၤ.”",
			"28": "<sup>28</sup> စီၤမိၤၡ့အိၣ်ဖဲန့ၣ်ဒီးယွၤ, အနံၤလွံၢ်ဆံဒီးအနၤလွံၢ်ဆံလီၤ. တအီၣ်တအိတၢ်နီတမံၤဘၣ်. အဝဲကွဲးလီၤတၢ်အၢၣ်လီၤအီလီၤအတၢ်ကတိၤတဖၣ်လၢလၢၢ်ဘ့ၣ်ဘၣ်တဖၣ်အလိၤ, လၢအမ့ၢ်တၢ်မၤလိာ်အထံၣ်တဆံန့ၣ်လီၤ.",
			"29": "<sup>29</sup> ဖဲစီၤမိၤၡ့က့ၤလီၤလၢကစၢၢ်စံၤနါအလိၤ, စိာ်ဃုာ်ဒီးတၢ်မၤလိာ်အထံၣ်တဆံန့ၣ်, အမဲာ်သၣ်ကပြုၢ်ကပြီၤဝဲ လၢတၢ်ကတိၤတ့ၢ်တၢ်ဒီးယွၤအဃိလီၤ. ဘၣ်ဆၣ်ဒီးတၢ်န့ၣ်အဝဲတသ့ၣ်ညါဝဲဘၣ်.",
			"30": "<sup>30</sup> စီၤအၤဟရိၣ်ဒီးပှၤဂီၢ်မုၢ်ခဲလၢာ်ကွၢ်ထီၣ်စီၤမိၤၡ့ဒီးထံၣ် ဘၣ်ဝဲလၢအမဲာ်သၣ်ကပြုၢ်ကပြီၤအဃိကလဲၤဘူးဃီၤဆူအအိၣ်န့ၣ်ပျံၤတၢ်လီၤ.",
			"31": "<sup>31</sup> ဘၣ်ဆၣ်စီၤမိၤၡ့ကိးအဝဲသ့ၣ်, ဒီးစီၤအၤဟရိၣ်ဒီးဒူၣ်ထၢ အခိၣ်ခဲလၢာ်လဲၤဆူအအိၣ်ဒီးစီၤမိၤၡ့ကတိၤတၢ်ဒီးအဝဲသ့ၣ်လီၤ.",
			"32": "<sup>32</sup> အန့ၣ်ဝံၤဒီး, ကယဲၢ်ပှၤဂီၢ်မုၢ်ခဲလၢာ်ပာ်ဖှိၣ်ထီၣ်အသးဝးတရံး အီၤ, ဒီးစီၤမိၤၡ့ဟ့ၣ်လီၤကယဲၢ်တၢ်ဘူၣ်တၢ်ဘါအတၢ်သိၣ်တၢ်သီတဖၣ် လၢယွၤဟ့ၣ်လီၤအီၤလၢကစၢၢ်စံၤနါအလိၤန့ၣ်လီၤ.",
			"33": "<sup>33</sup> ဖဲစီၤမိၤၡ့ကတိၤတၢ်ဒီးအဝဲသ့ၣ်ဝံၤဝဲန့ၣ်, အဝဲမၤဘၢအမဲာ်လၢနီၣ်ကျၢၢ်ဘၢမဲာ်တဘ့ၣ်လီၤ.",
			"34": "<sup>34</sup> တဘျီလၢ်လၢ်ဖဲစီၤမိၤၡ့လဲၤနုာ်ဆူယွၤအိၣ်ဝဲဆိးဝဲအဒဲစီဆှံအပူၤလၢကကတိၤ တၢ်ဒီးယွၤအဂီၢ်န့ၣ်, အဝဲသုးကွံာ်နီၣ်ကျၢၢ်ဘၢမဲာ်န့ၣ်လီၤ. ဖဲအဟဲက့ၤထီၣ်ဝဲန့ၣ်, တဲဘၣ်အံၣ်စရ့လးအပှၤဂီၢ်မုၢ်လၢကယဲၢ်တၢ်လၢယွၤမၤလိာ်အီၤလၢအကတဲဝဲတဖၣ်လီၤ.",
			"35": "<sup>35</sup> ဒီးအဝဲသ့ၣ်ကထံၣ်ဘၣ်စီၤမိၤၡ့လၢအမဲာ်သၣ်ကပြုၢ်ကပြီၤဝဲလီၤ. မၤသးဒ်န့ၣ်ဒီးအဝဲကကးဘၢအမဲာ်လၢနီၣ်ကျၢၢ်ဘၢမဲာ်တုၤတၢ်ဆၢ ကတီၢ်လၢအကလဲၤကဒီးဝဲလၢကကတိၤတၢ်ဒီးယွၤလၢခံတဘျီန့ၣ်လီၤ."
		},
		"35": {
			"1": "<sup>1</sup> ဒီးစီၤမိၤၡ့ကိးဖှိၣ်ကီၢ်အံၣ်စရ့လးအပှၤဂီၢ်မုၢ်အဒူၣ်အထၢ ဒီဒူၣ်ဒီးစံးဘၣ်အဝဲသ့ၣ်, “အဝဲအံၤမ့ၢ်တၢ်လၢယွၤမၤလိာ်သုလၢသုကဘၣ်မၤအီၤလီၤ.",
			"2": "<sup>2</sup> သုအိၣ်ဒီးမုၢ်နံၤဃုနံၤဃုသီလၢသုကမၤသုတၢ်မၤန့ၣ်လီၤ. ဘၣ်ဆၣ်ဒီးနွံနံၤတနံၤန့ၣ်ကဘၣ်တၢ်ပာ်စီဆှံအီၤဒ်မုၢ်နံၤစီဆှံလၢတၢ်အိၣ်ဘှံးအဂီၢ်ဆူယၤ, ယွၤအအိၣ်လီၤ. ပှၤတဂၤလၢ်လၢ်လၢအမၤတၢ်မၤတမံၤမံၤလၢမုၢ်နံၤဝဲန့ၣ်အပူၤ န့ၣ်ကဘၣ်တၢ်မၤသံကွံာ်အီၤန့ၣ်လီၤ.",
			"3": "<sup>3</sup> လၢမုၢ်အိၣ်ဘှံးအနံၤန့ၣ်မၤကဲၤထီၣ်ဒၣ်လဲာ်မ့ၣ်အူလၢသုဟံၣ်အပူၤတဂ့ၤ.”",
			"4": "<sup>4</sup> စီၤမိၤၡ့စံးဘၣ်ကီၢ်အံၣ်စရ့လးအပှၤဂီၢ်မုၢ်ခဲလၢာ်, “အဝဲအံၤမ့ၢ်တၢ်လၢယွၤမၤလိာ်ဝဲလီၤ.",
			"5": "<sup>5</sup> မၤတၢ်လုၢ်မၤဘူၣ်တမံၤဆူယွၤအအိၣ်တက့ၢ်. ပှၤကိးဂၤလၢအသး အိၣ်တၢ်ဒ်န့ၣ်အသိးန့ၣ်, ကဘၣ်ဟဲစိာ်တၢ်လုၢ်မၤဘူၣ်တမံၤလၢထူ, စ့, မ့တမ့ၢ်တိၢ်ဘီ,",
			"6": "<sup>6</sup> တၢ်ကံးယာ်လုၣ်အဂ့ၤကတၢၢ်, အိၣ်ဒီးအလွဲၢ်လါအဲး, အလွဲၢ်လုးတကုာ်, သိဆူၣ်အဂီၤ, တၢ်ကံးယာ်ဘၣ်တၢ်မၤအီၤလၢမဲာ်တဲးလဲးအဆူၣ်,",
			"7": "<sup>7</sup> သိဖါအဖံးလၢဘၣ်တၢ်စုၣ်ဂီၤထီၣ်အီၤ, တၢ်ဖံးအဂ့ၤ, သ့ၣ်ဖှ့ၡံးတၤ,",
			"8": "<sup>8</sup> သိလၢမ့ၣ်အူဒၢတဖၣ်အဂီၢ်, တၢ်နၢမူလၢသိဖှူတၢ်အဂီၢ်, ဒီးတၢ်နၢမူလၢတၢ်လုၢ်ဆိၣ်ကဲၤတၢ်လုၢ်နၢမူအဂီၢ်,",
			"9": "<sup>9</sup> တၢ်မျၢ်သူဒီးတၢ်မျၢ်လုၢ်ဒိၣ်ပှ့ၤဒိၣ်အဂၤလၢတၢ်ပာ်ထီၣ်အီၤလၢ အ့ဖိးအလိၤဒီးပှၤလုၢ်တၢ်အခိၣ်အဒိၣ်အသဃိးအလိၤအဂီၢ်န့ၣ်လီၤ.",
			"10": "<sup>10</sup> ကယဲၢ်ပှၤမၤတၢ်သ့နီၢ်နီၢ်လၢသုကျါတဖၣ်ကဘၣ်ဟဲဒီးမၤတၢ်ကိးမံၤဒ်ယွၤမၤလိာ်ဝဲလီၤ.",
			"11": "<sup>11</sup> ယွၤအဒဲစီဆှံ, အယၣ်ဘျးသဒၢလၢအအိပူၤဒီးလၢအချၢတဖၣ်, အထးဘျးတဖၣ်ဒီးအသ့ၣ်ဘၣ်တဖၣ်, အနီၣ်ဘိတဖၣ်အထူၣ်အဘိတဖၣ်, ဒီးအခီၣ်ထံးတဖၣ်,",
			"12": "<sup>12</sup> တၢ်အၢၣ်လီၤအီလီၤအတလါစီဆှံဒီးအနီၣ်ထိးဘိတဖၣ်, တလါအခိၣ်ကး, ဒီးယၣ်ဘျးသဒၢလၢတၢ်မၤဘၢအီၤ,",
			"13": "<sup>13</sup> စီၢ်နီၤခိၣ်ဒီးအနီၣ်ယိးဘိတဖၣ်, ကယဲၢ်အတၢ်ဖိတၢ်လံၤခဲလၢာ်, ကိၣ်တဖၣ်လၢဘၣ်တၢ်လုၢ်ထီၣ်အီၤဆူကစၢ်ယွၤအအိၣ်န့ၣ်လီၤ.",
			"14": "<sup>14</sup> တၢ်ပာ်မ့ၣ်အူအလီၢ်လၢတၢ်ကပီၤအဂီၢ်ဒီးအတၢ်ဖိတၢ်လံၤတဖၣ်, မ့ၣ်အူဒၢတဖၣ်ဒီးအသိ,",
			"15": "<sup>15</sup> တၢ်လုၢ်လီၢ်လၢတၢ်ဆိၣ်ကဲၤတၢ်နၢမူအဂီၢ်ဒီးအနီၣ်ထိးဘိတဖၣ်, သိဖှူတၢ်, တၢ်နၢမူလၢအဆၢ, ယၣ်ဘျးသဒၢဖဲဒဲစီဆှံအကျဲစၢၤ,",
			"16": "<sup>16</sup> တၢ်လုၢ်လီၢ်ဖဲတၢ်ဆိၣ်ကဲၤတၢ်လုၢ်မ့ၣ်အူဃုာ်ဒီးတိၢ်ဘီဖၣ်ကွာ် ဆီလီၤအသးလၢအလိၤဒီးအနီၣ်ထိးဘိတဖၣ်, ဒီးအတၢ်ဖိတၢ်လံၤခဲလၢာ်, သရာ်လၢတၢ်သ့ကဆှီသးအဂီၢ်ဃုာ်ဒီး အခီၣ်ထံးတဖၣ်,",
			"17": "<sup>17</sup> ယၣ်ဘျးသဒၢတဖၣ်လၢတၢ်လုၢ်လီၢ်အအိပူၤ, အထူၣ်တဖၣ်ဒီးအခီၣ်ထံး တဖၣ်, ယၣ်ဘျးသဒၢလၢတၢ်လုၢ်လီၢ်အဒၢးအကျဲစၢၤအဂီၢ်,",
			"18": "<sup>18</sup> နီၣ်ခိၣ်စူတဖၣ်ဒီးပျံၤတဖၣ်လၢဒဲစီဆှံဒီးတၢ်အိၣ်လၢအအိပူၤအဂီၢ်,",
			"19": "<sup>19</sup> ဒီးတၢ်ကူတၢ်သိးလီၤဘီလီၤမုၢ်တဖၣ်လၢပှၤလုၢ်တၢ်အခိၣ်တဖၣ် ကသိးဝဲဖဲအမၤတၢ်လၢတၢ်အလီၢ်စီဆှံအပူၤလၢအမ့ၢ်, တၢ်ကူတၢ်သိးစီဆှံတဖၣ်လၢစီၤအၤဟရိၣ်ဒီးအဖိခွါတဖၣ်အဂီၢ်န့ၣ်လီၤ.”",
			"20": "<sup>20</sup> ကယဲၢ်ကီၢ်အံၣ်စရ့လးအပှၤဂီၢ်မုၢ်ခဲလၢာ်ဟးထီၣ်ဝဲ, ဒီးပှၤကိးဂၤဒ်အသးအိၣ်မၤဝဲဒ်န့ၣ်အသိးဟဲစိာ်တၢ်လုၢ်မၤဘူၣ် တဂၤတမံၤဆူယွၤအအိၣ်လၢတၢ်သူၣ်ထီၣ်ယွၤအိၣ်ဝဲဆိးဝဲအဒဲစီ ဆှံအဂီၢ်န့ၣ်လီၤ. အဝဲသ့ၣ်ဟဲစိာ်တၢ်ကိးမံၤဒဲးလၢတၢ်ကသူအီၤလၢ တၢ်ဘူၣ်တၢ်ဘါအဂီၢ်ဒီးတၢ်ကဆးပှၤလုၢ်တၢ်အခိၣ်အဆ့တဖၣ်အဂီၢ်လီၤ.",
			"22": "<sup>22</sup> ပှၤကိးဂၤဒဲးလၢအသးအိၣ်တၢ်, ပိာ်မုၣ်မ့ၢ်ဂ့ၤပိာ်ခွါမ့ၢ်ဂ့ၤ ခဲလၢာ်ဟဲစိာ်တၢ်ကယၢကယဲ, ထးကမိာ်ခံတဖၣ်, နၢ်ဒံးတဖၣ်, ပသံးတဖၣ်, ဖဲတဖၣ်ဒီးကယဲၢ်ထူ, တၢ်မျၢ်လုၢ်ဒိၣ်ပှ့ၤဒိၣ်တဖၣ်ဒီးပာ်စီဆှံထီၣ်အီၤဆူ ယွၤအအိၣ်လီၤ.",
			"23": "<sup>23</sup> ပှၤကိးဂၤဒဲးလၢအအိၣ်ဒီးတၢ်ကံးယာ်လုၣ်အဂ့ၤကတၢၢ်တဖၣ်လၢ အအိၣ်ဒီးအလွဲၢ်လါအဲး, အလွဲၢ်လူးတကုာ်, မ့တမ့ၢ်သိဆူၣ်ဂီၤ, တၢ်ကံးယာ်ဘၣ်တၢ်မၤအီၤလၢမဲာ်တဲးလဲးအဆူၣ်, သိအဖံးလၢတၢ်စုၣ်ဂီၤအီၤမ့တမ့ၢ်တၢ်ဖံးအဂ့ၤကတၢၢ်န့ၣ်ဟဲစိာ်ဝဲဒၣ်လီၤ.",
			"24": "<sup>24</sup> ကယဲၢ်ပှၤတဖၣ်လၢအဟ့ၣ်မၤဘူၣ်စ့, မ့တမ့ၢ်တိၢ်ဘီသ့န့ၣ်ဟဲစိာ် အတၢ်လုၢ်မၤဘူၣ်လၢယွၤအဂီၢ်, ဒီးပှၤလၢအအိၣ်ဒီးသ့ၣ်ဖှ့ ၡံးတၤတဖၣ်လၢတၢ်သူအီၤသ့လၢတၢ် ဖံးတၢ်မၤတမံၤမံၤအဂီၢ်န့ၣ်ဟဲစိာ်ဝဲလီၤ.",
			"25": "<sup>25</sup> ပိာ်မုၣ်လၢအဆးတၢ်သ့နီၢ်နီၢ်တဖၣ်ဟဲစိာ်လုၣ်ဖျ့အဂ့ၤလၢအိၣ် ဒီးအလွဲၢ်လါအဲး, အလွဲၢ်လုးတကုာ်, သိဆူၣ်ဂီၤ, လၢအဝဲသ့ၣ်မၤပာ်ဝဲလီၤ.",
			"26": "<sup>26</sup> အဝဲသ့ၣ်မၤစ့ၢ်ကီးလုၣ်ဖျ့လၢမဲာ်တဲးလဲးအဆူၣ်တဖၣ်လီၤ.",
			"27": "<sup>27</sup> ပှၤအခိၣ်တဖၣ်ဟဲစိာ်တၢ်မျၢ်သူတဖၣ်ဒီးတၢ်မျၢ်အဂုၤအဂၤတဖၣ်လၢ တၢ်ကဆီလီၤအီၤလၢအ့ဖိးစီဆှံဒီးသဃိးတဖၣ်အလိၤ,",
			"28": "<sup>28</sup> တၢ်နၢမူဒီးသိလၢမ့ၣ်အူဒၢတဖၣ်အဂီၢ်, သိဖှူတၢ်ဒီးသိလၢ တၢ်လုၢ်ဆိၣ်ကဲၤနၢမူတဖၣ်အဂီၢ်န့ၣ်လီၤ.",
			"29": "<sup>29</sup> ကယဲၢ်ကီၢ်အံၣ်စရ့လးအပှၤဂီၢ်မုၢ်လၢအသးအိၣ်ဟဲစိာ်တၢ်လုၢ်မၤ ဘူၣ်ဆူယွၤအအိၣ်လၢတၢ်ဖံးတၢ်မၤအဂီၢ်ဒ်ယွၤမၤလိာ်စီၤမိၤၡ့ လၢကမၤဝဲန့ၣ်, ဟဲစိာ်ဝဲကိးဂၤဒဲးလီၤ.",
			"30": "<sup>30</sup> ဒီးစီၤမိၤၡ့စံးဘၣ်ပှၤအံၣ်စရ့လးဖိတဖၣ်, “ယွၤဃုထၢစီၤဃူၢ်အလံၤခွါ, စီၤအူၤရံၤအဖိခွါစီၤဘစၤလအ့လးလၢယူဒၤအဒူၣ်န့ၣ်လီၤ.",
			"31": "<sup>31</sup> ကစၢ်ယွၤမၤပှဲၤအီၤဒီးအစိကမီၤဒီးဟ့ၣ်အီၤတၢ်သ့တၢ်ဘၣ်, တၢ်ကူၣ်တၢ်ဆး, ဒီးတၢ်သ့ၣ်ညါနၢ်ပၢၢ်ဘၣ်ဃးတၢ်စုသ့အတၢ်မၤခဲလၢာ်,",
			"32": "<sup>32</sup> လၢတၢ်သ့ကူၣ်ကျဲၤတၢ်အက့ၢ်အဂီၤတဖၣ်ပှဲၤဒီးတၢ်ကူၣ်သ့, ဒီးမၤအီၤလၢထူ, စ့ဒီးတိၢ်ဘီအဂီၢ်,",
			"33": "<sup>33</sup> လၢတၢ်ဂူာ်လၢၢ်ဒ်သိးကဆီလီၤအဂီၢ်, လၢတၢ်စိးပျၤသ့ၣ်အဂီၢ်, ဒီးကယဲၢ်တၢ်စုသ့အတၢ်မၤကိးကလုာ်ဒဲးအဂီၢ်န့ၣ်လီၤ.",
			"34": "<sup>34</sup> ယွၤဟ့ၣ်လီၤအဝဲ, ဒီးစီၤအဃံစမးအဖိခွါစီၤအၤဟလံအာ်လၢဒၣ်အဒူၣ်ပူၤ, လၢတၢ်ကူၣ်တၢ်ဆးဒ်သိးကသိၣ်လိအတၢ်သ့တၢ်ဘၣ်တဖၣ်ဆူပှၤအဂၤတဖၣ်အအိၣ်န့ၣ်လီၤ.",
			"35": "<sup>35</sup> ယွၤဟ့ၣ်လီၤအဝဲသ့ၣ်တၢ်သ့ဖံးသ့မၤလၢကယဲၢ်တၢ်မၤကိးမံၤ ဒဲးလၢဘၣ်တၢ်မၤအီၤလၢပှၤစိးပျၤကွဲးတၢ်တဖၣ်, ပှၤတ့ဖျါထီၣ်တၢ်ဂီၤတဖၣ်, ဒီးပှၤသ့ထါတၢ်ကံးယာ်လုၣ်တဖၣ်လၢ အိၣ်ဒီးအလွဲၢ်လါအဲး, အလွဲၢ်လုးတကုာ်, သိဆူၣ်အဂီၤ, ဒီးတၢ်ကူတၢ်သိးအဂၤတဖၣ်န့ၣ်လီၤ. အဝဲသ့ၣ်မၤကယဲၢ်တၢ်မၤကိးမံၤဒဲးသ့ဝဲဒီးမ့ၢ်ပှၤထုးထီၣ်တၢ်ဂီၤအဒိတဖၣ်သ့ဝဲနီၢ်နီၢ်န့ၣ်လီၤ."
		},
		"36": {
			"1": "<sup>1</sup> စီၤဘစၤလအ့လး, စီၤအၤဟလံအာ်ဒီးကယဲၢ်ပှၤစုသ့တဖၣ်လၢကစၢ် ယွၤဟ့ၣ်လီၤတၢ်သ့တၢ်ဘၣ်ဒီးတၢ်သ့ၣ်ညါနၢ်ပၢၢ်, လၢအသ့ၣ်ညါတၢ်ကိးမံၤဒဲးဒီးတၢ်အလိၣ်တမံၤလၢ်လၢ်လၢတၢ်သူၣ် ထီၣ်ဒဲစီဆှံအဂီၢ်န့ၣ်ကဘၣ်မၤတၢ်ကိးမံၤဒဲးဒ်ယွၤမၤလိာ်ဝဲအသိးန့ၣ်လီၤ.”",
			"2": "<sup>2</sup> စီၤမိၤၡ့ကိးစီၤဘစၤလအ့လး, စီၤအၤဟလံအာ်ဒီးကယဲၢ်ပှၤသ့ ဖံးသ့မၤတၢ်ကိးဂၤလၢယွၤဟ့ၣ်လီၤအီၤတၢ်ကူၣ်တၢ်ဆးဒီးပှၤ လၢအသးအိၣ်မၤစၢၤတၢ်တဖၣ်, ဒီးစံးဘၣ်အဝဲသ့ၣ်လၢကစးထီၣ်မၤတၢ်လီၤ.",
			"3": "<sup>3</sup> အဝဲသ့ၣ်ဒိးန့ၢ်ကယဲၢ်တၢ်လုၢ်မၤဘူၣ်လၢပှၤအံၣ်စရ့လးဖိတဖၣ် ဟဲစိာ်ဝဲခဲလၢာ်လၢတၢ်သူၣ်ထီၣ်ဒဲစီဆှံအဂီၢ်လၢစီၤမိၤၡ့အစုပူၤလီၤ. ဘၣ်ဆၣ်ဒီးကီၢ်အံၣ်စရ့လးအပှၤဂီၢ်မုၢ်ဟဲစိာ်ဒံးအတၢ်လုၢ်မၤဘူၣ်တဖၣ်ဆူ စီၤမိၤၡ့အအိၣ်ကိးမုၢ်ဂီၤဒဲးလီၤ.",
			"4": "<sup>4</sup> အန့ၣ်တစုပှၤသ့ဖံးသ့မၤတၢ်လၢအမၤတၢ်မၤတဖၣ်န့ၣ်လဲၤဆူ စီၤမိၤၡ့အအိၣ်ဒီးစံးဘၣ်အီၤ,",
			"5": "<sup>5</sup> “ပှၤဂီၢ်မုၢ်ဟဲစိာ်တၢ်အါန့ၢ်ဒံးတၢ်လိၣ်ဘၣ်လၢတၢ်မၤအဂီၢ် လၢယွၤမၤလိာ်တ့ၢ်လၢကဘၣ်တၢ်မၤဝံၤအီၤန့ၣ်လီၤ.”",
			"6": "<sup>6</sup> မၤသးဒ်န့ၣ်ဒီး, စီၤမိၤၡ့ဟ့ၣ်လီၤတၢ်ကလုၢ်တမံၤဆူပှၤဂီၢ် မုၢ်သူၣ်ဒဲအလီၢ်ခဲလၢာ်လၢပှၤတဘၣ်ဟဲစိာ်အါထီၣ်တၢ်ဟ့ၣ်လၢယွၤ အိၣ်ဝဲဆိးဝဲဒဲစီဆှံအဂီၢ်လၢၤဘၣ်လီၤ. အန့ၣ်ဒီးပှၤဂီၢ်မုၢ်တဟဲစိာ်လၢၤဘၣ်လီၤ.",
			"7": "<sup>7</sup> တၢ်လၢဘၣ်တၢ်ဟဲစိာ်တ့ၢ်အီၤတဖၣ်န့ၣ်အါန့ၢ်ဒံးတၢ်လိၣ်ဘၣ်လၢတၢ်ကမၤဝံၤတၢ်မၤ, ခဲလၢာ်အဂီၢ်န့ၣ်လီၤ.",
			"8": "<sup>8</sup> ပှၤသ့မၤတၢ်အသ့ကတၢၢ်တဖၣ်လၢပှၤမၤတဖၣ်အကျါ, ဘှီထီၣ်ယွၤအဒဲစီဆှံန့ၣ်လီၤ. အဝဲသ့ၣ်မၤဝဲလၢတၢ်ကံးယာ် လုၣ်အဂ့ၤအဘ့ၣ်တဆံလၢအထါအသးအိၣ်ဒီးအလွဲၢ်လါအဲး, အလွဲၢ်လုးတကုာ်ဒီးသိဆူၣ်ဂီၤဒီးတၢ်အသးလၢအအိၣ်ဒီးအဒံးဆ့ တဖၣ်အတၢ်ဆးဒဲးကံၣ်ဒဲးဝ့ၤအဂီၤန့ၣ်လီၤ.",
			"9": "<sup>9</sup> တၢ်ကံးယာ်တဘ့ၣ်ဒီးတဘ့ၣ်န့ၣ်အနီၣ်ထိၣ်ထဲသိးလိာ်အသးဒီးအိၣ် ဝဲအထီ ခံဆံပျၢ်, အဒီၣ်လွံၢ်ပျၢ်န့ၣ်လီၤ.",
			"10": "<sup>10</sup> အဝဲသ့ၣ်ဆးစဲထီဝဲတၢ်ကံးယာ်ယဲၢ်ဘ့ၣ်တကရူၢ်ဒီးမၤဝဲဒ်န့ၣ် အသိးလၢအဂၤယဲၢ်ဘ့ၣ်အဂီၢ်န့ၣ်လီၤ.",
			"11": "<sup>11</sup> အဝဲသ့ၣ်ထီထီၣ်ကွီၤအလါအဲးဖိတဖၣ်လၢတၢ်ကံးယာ်တကရူၢ်အကနူၤ စုာ်စုာ်လၢအချၢတခီလီၤ.",
			"12": "<sup>12</sup> အဝဲသ့ၣ်ထီထီၣ်ကွီၤအခါယဲၢ်ဆံလၢတၢ်ကံးယာ်အခီၣ်ထံးတကရူၢ် လၢအခီၣ်ထံးတဘ့ၣ်အလိၤဝံၤ, ဆးဝဲကွီၤအခါယဲၢ်ဆံလၢလီၤဂာ်လိာ်အသးလၢခံကရူၢ်တကရူၢ် အကတၢၢ်တဘ့ၣ်အလိၤန့ၣ်လီၤ.",
			"13": "<sup>13</sup> အဝဲသ့ၣ်မၤထးဘျးလၢထူအခါယဲၢ်ဆံလၢကဘျးစဲတၢ်ကံးယာ်ခံ ကရူၢ်ဒ်သိးကကဲထီၣ်ဝဲယၣ်ဘျးသဒၢတဘ့ၣ်ဃီအဂီၢ်လီၤ.",
			"14": "<sup>14</sup> အန့ၣ်ဝံၤဒီးအဝဲသ့ၣ်မၤတၢ်အခိၣ်ဒုးတခါလၢဒဲစီဆှံအဂီၢ်လၢ တၢ်ကံးယာ်တဆံတဘ့ၣ်လၢဘၣ်တၢ်မၤအီၤလၢမဲာ်တဲးလဲးအဆူၣ်န့ၣ်လီၤ.",
			"15": "<sup>15</sup> အဝဲသ့ၣ်မၤတၢ်ကံးယာ်ခဲလၢာ်အနီၣ်ထိၣ်ထဲသိးသိးဒီးအထီ အိၣ်အပျၢ်သၢဆံဒီးအလဲၢ်အိၣ်လွံၢ်ပျၢ်လီၤ.",
			"16": "<sup>16</sup> အဝဲသ့ၣ်ဆးတၢ်ကံးယာ်ယဲၢ်ဘ့ၣ်တကရူၢ်ဒီးလၢအဂၤဃုဘ့ၣ်န့ၣ် တကရူၢ်လီၤ.",
			"17": "<sup>17</sup> အဝဲသ့ၣ်ထီထီၣ်ကွီၤအခါယဲၢ်ဆံလၢတၢ်ကံးယာ်တကရူၢ်အက တၢၢ်တဘ့ၣ်အကနူၤ, ဒီးကွီၤအဂၤယဲၢ်ဆံလၢတၢ်ကံးယာ်အဂၤတကရူၢ် အကနူၤအလိၤန့ၣ်လီၤ.",
			"18": "<sup>18</sup> အဝဲသ့ၣ်မၤထးဘျးလၢတိၢ်ဘီအခါယဲၢ်ဆံလၢကဘျးစဲတၢ်ကံးယာ် ခံကရူၢ်န့ၣ်ဒ်သိးကကဲထီၣ်တၢ်အခိၣ်ဒုးတဘ့ၣ်လီၤ.",
			"19": "<sup>19</sup> အဝဲသ့ၣ်မၤအါထီၣ်တၢ်အခိၣ်ဒုးခံခါ, တခါန့ၣ်လၢသိဖါအဖံး စုၣ်ဂီၤအသး, ဒီးအဂၤတခါန့ၣ်လၢတၢ်ဖံးအဂ့ၤဒ်သိးကကဲ ထီၣ်တၢ်အခိၣ်ဒုးလၢအဖီခိၣ်ကတၢၢ်အဂီၢ်န့ၣ်လီၤ.",
			"20": "<sup>20</sup> အဝဲသ့ၣ်မၤသ့ၣ်ဘ့ၣ်ဘၣ်ပိာ်ဆၢထၢၣ်အသးလၢသ့ၣ်ဖှ့ၡံးတၤလၢဒဲ စီဆှံအဂီၢ်န့ၣ်လီၤ.",
			"21": "<sup>21</sup> သ့ၣ်ဘ့ၣ်ဘၣ်တဘ့ၣ်န့ၣ်ထီဝဲအပျၢ်တဆံဒီးလဲၢ်ဝဲတပျၢ်တထါ,",
			"22": "<sup>22</sup> အိၣ်ဃုာ်ဒီးအနီၣ်ပျၤခံခီယၢ်ခီသဃဲၤလိာ်သးလၢဘျးစဲလိာ် သးကသ့အဂီၢ်န့ၣ်လီၤ. သ့ၣ်ဘ့ၣ်ဘၣ်ကိးဘ့ၣ်ဒဲးအိၣ်ဒီးအနီၣ်ပျၤတဖၣ်န့ၣ်လီၤ.",
			"23": "<sup>23</sup> အဝဲသ့ၣ်မၤသ့ၣ်ဘ့ၣ်ဘၣ်အဘ့ၣ်ခံဆံလၢဒဲအကလံၤစိးတကပၤအဂီၢ်,",
			"24": "<sup>24</sup> ဒီးမၤတၢ်အခီၣ်ထံးအဖျီၣ်အခါလွံၢ်ဆံလၢစ့ဒ်သိးကအိၣ်လၢအဖီလာ်, ဒီးသ့ၣ်ဘၣ်တဘ့ၣ်အိၣ်ဒီးတၢ်အခီၣ်ထံးအဖျီၣ်ခံခါစုာ်စုာ်လၢကဟံးဃာ်အနီၣ်ပျၤခံခါအဂီၢ်န့ၣ်လီၤ.",
			"25": "<sup>25</sup> အဝဲသ့ၣ်မၤသ့ၣ်ဘ့ၣ်ဘၣ်အဘ့ၣ်ခံဆံလၢဒဲအကလံၤစိးတကပၤအဂီၢ်,",
			"26": "<sup>26</sup> ဒီးမၤတၢ်အခီၣ်ထံးအဖျီၣ်အခါလွံၢ်ဆံလၢစ့ဒီးသ့ၣ်ဘ့ၣ်ဘၣ် တဘ့ၣ်အိၣ်ဒီးတၢ်အခီၣ်ထံးအဖျီၣ်ခံခါစုာ်စုာ်န့ၣ်လီၤ.",
			"27": "<sup>27</sup> လၢဒဲစီဆှံအချၢတကပၤအဂီၢ်လၢမုၢ်နုာ်တကပၤန့ၣ်အဝဲသ့ၣ်မၤသ့ၣ်ဘ့ၣ်ဘၣ်ဃုဘ့ၣ်,",
			"28": "<sup>28</sup> ဒီးသ့ၣ်ဘ့ၣ်ဘၣ်ခံဘ့ၣ်လၢတၢ်သနၢၣ်တဖၣ်အဂီၢ်လီၤ.",
			"29": "<sup>29</sup> သ့ၣ်ဘ့ၣ်ဘၣ်ခံဘ့ၣ်လၢတၢ်သနၢၣ်အဂီၢ်အံၤန့ၣ်ဘၣ်တၢ်စဲတံၢ်အီၤ စးထီၣ်လၢအခီၣ်ထံးတုၤလၢအခိၣ်ထိးန့ၣ်လီၤ. သ့ၣ်ဘ့ၣ်ဘၣ်ခံဘ့ၣ်လၢအဘၣ်တၢ်ဒုးကဲထီၣ်တၢ် အသနၢၣ်တဖၣ်န့ၣ်ဘၣ်တၢ်မၤအီၤဒ်အံၤအသိးန့ၣ်လီၤ.",
			"30": "<sup>30</sup> မၤသးဒ်န့ၣ်ဒီးတၢ်အသနၢၣ်ခဲလၢာ်န့ၣ်, သ့ၣ်ဘ့ၣ်ဘၣ်အိၣ်ဝဲ ဃိးဘ့ၣ်ဒီးတၢ်အခီၣ်ထံးအဖျီၣ်လၢဘၣ်တၢ်မၤအီၤလၢစ့အိၣ်တဆံ ဃုခါ, ဒီးသ့ၣ်ဘ့ၣ်ဘၣ်တဘ့ၣ်အဖီလာ်န့ၣ်တၢ်အခီၣ်ထံးအဖျီၣ်အိၣ်ခံခါစုာ်စုာ်လီၤ.",
			"31": "<sup>31</sup> အဝဲသ့ၣ်မၤနီၣ်ဘိတဆံယဲၢ်ဘိလၢသ့ၣ်ဖှ့ၡံးတၤ, ယဲၢ်ဘိလၢသ့ၣ်ဘ့ၣ်ဘၣ်တဖၣ်လၢဒဲစီဆှံအတကပၤအဂီၢ်,",
			"32": "<sup>32</sup> ဒီးယဲၢ်ဘိလၢသ့ၣ်ဘ့ၣ်ဘၣ်လၢအဂၤတကပၤအဂီၢ်, ဒီးယဲၢ်ဘိလၢသ့ၣ်ဘ့ၣ်ဘၣ်လၢမုၢ်နုာ်တကပၤ, လၢအလီၢ်ခံအဂီၢ်န့ၣ်လီၤ.",
			"33": "<sup>33</sup> နီၣ်ဘိလၢအခၢၣ်သးတဘိန့ၣ်ဘၣ်တၢ်ပာ်အီၤလၢသ့ၣ်ဘ့ၣ်ဘၣ် တဖၣ်အဖးဖီလိၤလိၤစးထီၣ်လၢဒဲစီဆှံအအံၤတခီတုၤလၢ အကတၢၢ်လၢန့ၣ်တခီန့ၣ်လီၤ.",
			"34": "<sup>34</sup> အဝဲသ့ၣ်မၤဘၢသ့ၣ်ဘၣ်တဖၣ်လၢထူဒီးထီထီၣ်ဝဲထူကွီၤတဖၣ်ဒ် သိးကဟံးဃာ်နီၣ်ဘိတဖၣ်လၢအဘၣ်တၢ်မၤဘၢအီၤဒီးထူန့ၣ်လီၤ.",
			"35": "<sup>35</sup> အဝဲသ့ၣ်မၤယၣ်ဘျးသဒၢတၢ်တဘ့ၣ်လၢတၢ်ကံးယာ်အဂ့ၤ, ဘၣ်တၢ်ထါအီၤအိၣ်ဒီးအလွဲၢ်လါအဲး, အလွဲၢ်လုးတကုာ်ဒီးသိဆူၣ် ဂီၤ, ဆးဒဲးကံၣ်ဒဲးဝ့ၤအီၤဒီးတၢ်အသးလၢအအိၣ်ဒီးအဒံးဆ့တဖၣ်လီၤ.",
			"36": "<sup>36</sup> အဝဲသ့ၣ်မၤထီၣ်ထူၣ်လွံၢ်ထူၣ်လၢသ့ၣ်ဖှံၡံးတၤလၢကဟံးဃာ်ယၣ်ဘျးသဒၢအဂီၢ်, ဒီးပီၤအီၤလၢထူဒီးထီထီၣ်အီၤဒီးထးဘျးထူတဖၣ်လီၤ. အန့ၣ်ဝံၤဒီးမၤထီၣ်ဝဲတၢ်အခီၣ်ထံးအဖျီၣ်စ့လွံၢ်ခါလၢကဆီလီၤထူၣ်လွံၢ်ထူၣ်အဂီၢ်န့ၣ်လီၤ.",
			"37": "<sup>37</sup> လၢဒဲစီဆှံအကျဲစၢၤအဂီၢ်န့ၣ်အဝဲသ့ၣ်မၤယၣ်ဘျးသဒၢတဘ့ၣ်လၢ ဘၣ်တၢ်ထါအီၤလၢတၢ်ကံးယာ်လုၣ်အဂ့ၤအိၣ်ဒီးအလွဲၢ်လါအဲး, အလွဲၢ်လုးတကုာ်, ဒီးသိဆူၣ်ဂီၤဒီးဘၣ်တၢ်ကယၢကယဲထီၣ်အီၤလၢ တၢ်ဆးဒဲးကံၣ်ဒဲးဝ့ၤန့ၣ်လီၤ.",
			"38": "<sup>38</sup> လၢယၣ်ဘျးသဒၢအံၤအဂီၢ်န့ၣ်အဝဲသ့ၣ်မၤထူၣ်ယဲၢ်ထူၣ်လၢတၢ်ထီ ထီၣ်အီၤဒီးထးဘျးတဖၣ်ဒီးပီၤတၢ်အထူၣ်အခိၣ်ထိးတဖၣ်ဒီးအဘိ တဖၣ်န့ၣ်လၢထူဒီးမၤန့ၢ်ဝဲတၢ်အခီၣ်ထံးအဖျီၣ်တိၢ်ဘီယဲၢ်ခါလၢထူၣ်တဖၣ်အံၤအဂီၢ်န့ၣ်လီၤ."
		},
		"37": {
			"1": "<sup>1</sup> စီၤဘစၤလအ့လးမၤထီၣ်တၢ်အၢၣ်လီၤအီလီၤအတလါစီဆှံ လၢသ့ၣ်ဖှ့ၡံးတၤန့ၣ်လီၤ. အထီအိၣ်ဝဲခံပျၢ်တထါ, အလဲၢ်တပျၢ်တထါဒီးအကစီၤထီၣ်တပျၢ်တထါ န့ၣ်လီၤ.",
			"2": "<sup>2</sup> ကးဘၢဝဲတလါအအိပူၤဒီးအချၢဒီဖျၢၣ်ညါလၢထူစီဒီးအကနူၤ ဝးတရံးန့ၣ်ပီၤဝဲလၢထူန့ၣ်လီၤ.",
			"3": "<sup>3</sup> အဝဲမၤထီၣ်ကွီၤထူလွံၢ်ကွီၤလၢလၢတၢ်ကစိာ်တလါန့ၣ်အဂီၢ်ဒီး ထီထီၣ်အီၤဖဲအခီၣ်လွံၢ်ခီ, တကပၤခံကွီၤစုာ်စုာ်န့ၣ်လီၤ.",
			"4": "<sup>4</sup> အဝဲမၤနီၣ်ယိးဘိတဖၣ်လၢသ့ၣ်ဖှ့ၡံးတၤဒီးကးဘၢအီၤလၢထူ,",
			"5": "<sup>5</sup> ဒီးဂိာ်နုာ်အီၤဆူကွီၤတဖၣ်ဖဲတလါအကပၤခံခီယၢ်ခီန့ၣ်လီၤ.",
			"6": "<sup>6</sup> အဝဲမၤတလါအခိၣ်ကးတခါလၢထူစီဒီးအထီအိၣ်ခံပျၢ်တထါ, အလဲၢ်အိၣ်တပျၢ်တထါန့ၣ်လီၤ.",
			"7": "<sup>7</sup> အဝဲမၤထီၣ်တၢ်အသးအိၣ်ဒီးအဒံးအဆ့တဖၣ်အဂီၤခံဂၤ, လၢထူစီ,",
			"8": "<sup>8</sup> တဂၤစုာ်စုာ်န့ၣ်ဖဲတလါအခိၣ်ကးအထိးနါစုာ်စုာ်န့ၣ်လီၤ. အဝဲသိဝဲတၢ်ဂီၤတဖၣ်န့ၣ်တုၤအကဲထီၣ်ထူတလိၣ်ဃီဒီးအခိၣ်ကးန့ၣ်လီၤ.",
			"9": "<sup>9</sup> တၢ်အသးအိၣ်ဒီးအဒံးဆ့တဖၣ်အမဲာ်ကွၢ်လိာ်အသးတဂၤဒီးတဂၤလၢ တလါအခိၣ်ကးဖီခိၣ်ဒီးအဒံးဆ့ယူာ်ထီၣ်အသးတဖၣ်မၤဘၢတလါ အခိၣ်ကးန့ၣ်လီၤ.",
			"10": "<sup>10</sup> အဝဲဘှီထီၣ်စီၢ်နီၤခိၣ်လၢသ့ၣ်ဖှံၡံးတၤ, အထီခံပျၢ်, ဒီးကစီၤထီၣ်တပျၢ်တထါန့ၣ်လီၤ.",
			"11": "<sup>11</sup> အဝဲကးဘၢအီၤလၢထူစီ, ဒီးကွီၤအကနူၤဝးတရံးလၢထူန့ၣ်လီၤ.",
			"12": "<sup>12</sup> အဝဲမၤသကျီၤအလဲၢ်သၢစုမုၢ်တခါဝးတရံးစီၢ်နီၤခိၣ်ဒီးကွီၤသကျီၤန့ၣ်အကနူၤလၢထူဝးတရံးလီၤ.",
			"13": "<sup>13</sup> အဝဲမၤကွီၤထူလွံၢ်ကွီၤလၢတၢ်ကစိာ်စီၢ်နီၤခိၣ်အဂီၢ်ဒီးထီ ထီၣ်အီၤဖဲအခီၣ်လွံၢ်ခီအိၣ်ဝဲအသနၢၣ်လွံၢ်သနၢၣ်န့ၣ်လီၤ.",
			"14": "<sup>14</sup> ကွီၤတဖၣ်လၢကဟံးဃာ်နီၣ်ဘိတဖၣ်လၢတၢ်ကစိာ်စီၢ်နီၤခိၣ်အဂီၢ် န့ၣ်တၢ်ပာ်အီၤဘူးဒီးသကျီၤန့ၣ်လီၤ.",
			"15": "<sup>15</sup> အဝဲမၤနီၣ်ယိးဘိတဖၣ်လၢသ့ၣ်ဖှ့ၡံးတၤဒီးကးဘၢအီၤလၢထူန့ၣ်လီၤ.",
			"16": "<sup>16</sup> အဝဲမၤလီခီတဖၣ်လၢထူစီလၢစီၢ်နီၤခိၣ်အဂီၢ်, လီခီတဖၣ်, ထံခွးတဖၣ်, သလၢတဖၣ်ဒီးကိတဖၣ်လၢတၢ်ကသူအီၤလၢတၢ်လုၢ်ထီၣ်စပံးထံအဂီၢ်န့ၣ်လီၤ.",
			"17": "<sup>17</sup> အဝဲဘှီထီၣ်တၢ်ပာ်မ့ၣ်အူဒၢအလီၢ်လၢထူစီလီၤ. ဒီးအခီၣ်ထံးအထူၣ်ဒီးအဒ့န့ၣ်လၢထူကိၢ်လိၢ်ဒီးအဖီတဖၣ်ဃုာ် ဒီးအဘိၣ်တဖၣ်ဒီးအလၣ်ကဘျံးတဖၣ်လၢတၢ်ကယၢကယဲအီၤန့ၣ်အိၣ်ဝဲဒ် တၢ်တခါဃီဒီးတၢ်ပာ်မ့ၣ်အူဒၢအလီၢ်န့ၣ်လီၤ.",
			"18": "<sup>18</sup> အဒ့ဃုဒ့ဆဲးဖးထီၣ်ဝဲဆူအကပၤတခီသၢဒ့, စုာ်စုာ်န့ၣ်လီၤ.",
			"19": "<sup>19</sup> အဒ့တဒ့စုာ်စုာ်န့ၣ်အိၣ်ဒီးဖီလၢတၢ်ကယၢကယဲအီၤသၢဖိးလီၤ ဂာ်ဒီးၡၤကးသၣ်ဖီထီၣ်ဃုာ်ဒီးအဘိၣ်ဒီးအဖီအကဘျံးတဖၣ်န့ၣ်လီၤ.",
			"20": "<sup>20</sup> တၢ်ပာ်မ့ၣ်အူဒၢအလီၢ်အဘိန့ၣ်အိၣ်ဒီးအဖီလၢတၢ်ကယၢကယဲအီၤ လွံၢ်ဖိးလီၤဂာ်ဒီးၡၤကးသၣ်ဖီထီၣ်ဖးထီၣ်ဃုာ်ဒီးအဘိၣ်ဒီးအဖီကဘျံးတဖၣ်န့ၣ်လီၤ.",
			"21": "<sup>21</sup> လၢအဒ့သၢစူၣ်, ခံဒ့တစူၣ်စုာ်စုာ်အဖီလာ်န့ၣ်အဘိၣ်အိၣ်ဝဲတခါစုာ်စုာ်လီၤ.",
			"22": "<sup>22</sup> အဘိၣ်တဖၣ်, အဒ့တဖၣ်ဒီးတၢ်ပာ်မ့ၣ်အူအလီၢ်တဖၣ်န့ၣ်မ့ၢ်ထူစီ တကိၢ်လိၣ်ဃီန့ၣ်လီၤ.",
			"23": "<sup>23</sup> အဝဲမၤထီၣ်မ့ၣ်အူဒၢနွံဖျၢၣ်လၢတၢ်ပာ်မ့ၣ်အူအလီၢ်အဂီၢ်ဒီးအနီၣ်တံာ်မ့ၣ်အူ ဒီးနီၣ်တံာ်အလီခီတဖၣ်န့ၣ်မ့ၢ်ထူစီန့ၣ်လီၤ.",
			"24": "<sup>24</sup> အဝဲသူထူစီလီၤတယၢၢ်ခံမၢတပီၢ်လၢတၢ်ဘှီတၢ်ပာ်မ့ၣ်အူဒၢ အလီၢ်ဒီးကယဲၢ်အတၢ်ပီးတၢ်လီတဖၣ်အဂီၢ်န့ၣ်လီၤ.",
			"25": "<sup>25</sup> အဝဲမၤထီၣ်တၢ်လုၢ်လီၢ်တခါလၢသ့ၣ်ဖှံၡံးတၤလၢတၢ်ဆိၣ်ကဲၤတၢ်နၢမူအဂီၢ်န့ၣ်လီၤ. တၢ်လုၢ်လီၢ်န့ၣ်အနီၣ်ထိၣ်ဃူလွံၢ်ကပၤလိာ်လၢအထီဒီးအလဲၢ်အိၣ် ဝဲတပျၢ်စုာ်စုာ်ဒီးအကစီၤထီၣ်အိၣ်ခံပျၢ်န့ၣ်လီၤ. အနၢၤလွံၢ်နၢၤလၢအသနၢၣ်လွံၢ်သနၢၣ်န့ၣ်မ့ၢ်တၢ်တမံၤဃီဒီးအမိၢ်ပှၢ်န့ၣ်လီၤ.",
			"26": "<sup>26</sup> အဝဲကးဘၢတၢ်လုၢ်လီၢ်အဖီခိၣ်, အကပၤလွံၢ်ခီလိာ်, ဒီးအနၢၤတဖၣ်လၢထူစီဒီးပီၤအကနူၤဝးတရံးလၢထူလီၤ.",
			"27": "<sup>27</sup> အဝဲမၤထီၣ်ကွီၤထူခံကွီၤလၢတၢ်ကစိာ်အီၤအဂီၢ်, ဒီးထီထီၣ်အီၤဖဲအခိၣ်ကျီၤအဖီလာ်, ခံကပၤလိာ်လၢကဟံးဃာ်နီၣ်ယိးဘိတဖၣ်လၢတၢ် ကစိာ်အီၤအဂီၢ်န့ၣ်လီၤ.",
			"28": "<sup>28</sup> အဝဲမၤနီၣ်ယိးဘိတဖၣ်လၢသ့ၣ်ဖှံၡံးတၤဒီးကးဘၢအီၤလၢထူန့ၣ်လီၤ.",
			"29": "<sup>29</sup> အဝဲမၤစ့ၢ်ကီးသိဖှူတၢ်စီဆှံဒီးတၢ်ဆိၣ်ကဲၤနၢမူအဆၢ, လၢအဃါဃုာ်အသးဒ်သိနၢမူအသိးန့ၣ်လီၤ."
		},
		"38": {
			"1": "<sup>1</sup> လၢတၢ်လုၢ်မ့ၣ်အူတဖၣ်အဂီၢ်န့ၣ်, အဝဲမၤတၢ်လုၢ်လီၢ်တခါလၢသ့ၣ် ဖှံၡံးတၤလီၤ. ဒီးတၢ်လုၢ်လီၢ်န့ၣ်အလဲၢ်အနီၣ်ထိၣ်ဃူလွံၢ်ကပၤလိာ်လၢ အထီအိၣ်ယဲၢ်ပျၢ်ဒီး, ဒီးအလဲၢ်အိၣ်ယဲၢ်ပျၢ်, ဒီးအကစီၤထီၣ်ဝဲသၢပျၢ်န့ၣ်လီၤ.",
			"2": "<sup>2</sup> အဝဲမၤတၢ်အနၢၤတဖၣ်ဖဲတၢ်အနၢၣ်လွံၢ်နၢၣ်အထိးနါဒ်သိးကကဲထီၣ် တခါဃီဒီးတၢ်လုၢ်လီၢ်န့ၣ်လီၤ. အဝဲကးဘၢအီၤခဲလၢာ်လၢတိၢ်ဘီန့ၣ်လီၤ.",
			"3": "<sup>3</sup> အဝဲမၤစ့ၢ်ကီးတၢ်လုၢ်လီၢ်အပီးအလီတဖၣ်ဒ်သပၢၤဘံၣ်တဖၣ်, နီၣ်တရီာ်တဖၣ်သလၢတဖၣ်, နီၣ်ကွးတဖၣ်ဒီးသပၢၤမ့ၣ်အူတဖၣ်လၢတိၢ်ဘီခဲလၢာ်လီၤ.",
			"4": "<sup>4</sup> အဝဲမၤဖ့ဂုၤတိၢ်ဘီတဘ့ၣ်ဒီးပာ်အီၤလၢတၢ်လုၢ်လီၢ်အခိၣ်ဒူအဖီလာ်ဖဲတၢ်လုၢ်လီၢ်အဖးဖီ န့ၣ်လီၤ.",
			"5": "<sup>5</sup> လၢတၢ်စိာ်ထီၣ်စိာ်လီၤတၢ်လုၢ်လီၢ်အဂီၢ်, အဝဲထီထီၣ်ကွီၤတိၢ်ဘီလွံၢ်ကွီၤ ဖဲဖ့ဂုၤတိၢ်ဘီအသနၢၣ်လွံၢ်နၢၣ်န့ၣ်လီၤ.",
			"6": "<sup>6</sup> အဝဲမၤနီၣ်ယိးဘိတဖၣ်လၢသ့ၣ်ဖှ့ၡံးတၤဒီးကးဘၢအီၤလၢတိၢ်ဘီ,",
			"7": "<sup>7</sup> ဒီးဒၢနုာ်အီၤဆူကွီၤတဖၣ်အပူၤလၢအအိၣ်လၢတၢ်လုၢ်လီၢ်ကပၤတခီစုာ်စုာ်န့ၣ်လီၤ. တၢ်လုၢ်လီၢ်န့ၣ်ဘၣ်တၢ်မၤအီၤလၢသ့ၣ်ဘၣ်တဖၣ်ဒီးလီၤကအိဝဲဒၣ်လီၤ.",
			"8": "<sup>8</sup> အဝဲမၤသရာ်ဒီးအခီၣ်လၢတိၢ်ဘီဖဲမဲာ်ထံကလၤတဖၣ်လၢအဘၣ်ဃး ဒီးပိာ်မုၣ်တဖၣ်လၢအမၤတၢ်ဖဲယွၤအိၣ်ဝဲဆိးဝဲအဒဲစီဆှံ အကျဲစၢၤထံးအချၢန့ၣ်လီၤ.",
			"9": "<sup>9</sup> လၢယွၤအိၣ်ဝဲဆိးဝဲအဒဲစီဆှံအဂီၢ်န့ၣ်အဝဲမၤယၣ်ဘျးသဒၢ တဖၣ်လၢတၢ်ကံးညာ်ဖှီဝါကဆှၣ်အဂ့ၤကတၢၢ်န့ၣ်လီၤ. ယၣ်ဘျးသဒၢလၢကလံၤထံးတကပၤန့ၣ်အထီအိၣ်ဝဲ အပျၢ်တကယၤ,",
			"10": "<sup>10</sup> ဒီးဘၣ်တၢ်ဘျးလီၤစဲၤအီၤလၢတိၢ်ဘီအထူၣ်ခံဆံအလိၤ, လၢအခီၣ်ထံးအဖျီၣ်မ့ၢ်တိၢ်ဘီ, ဒီးအထးဘျးတဖၣ်, ဒီးအနီၣ်ဘိတဖၣ်, ဘၣ်တၢ်မၤအီၤလၢစ့န့ၣ်လီၤ.",
			"11": "<sup>11</sup> ဒီးယၣ်ဘျးသဒၢအိၣ်လၢကလံၤစိးတကပၤအဂီၢ်န့ၣ်မ့ၢ်တၢ်တမံၤဃီန့ၣ်လီၤ.",
			"12": "<sup>12</sup> လၢမုၢ်နုာ်တကပၤန့ၣ်ယၣ်ဘျးသဒၢအထီအိၣ်အပျၢ်ယဲၢ်ဆံ ဃုာ်ဒီးအထူၣ်အဘိတဆံ, အခီၣ်ထံးအဖျီၣ်အခါတဆံဒီးအထးဘျးတဖၣ်, ဒီးအနီၣ်ဘိတဖၣ်ဘၣ်တၢ်မၤအီၤလၢစ့န့ၣ်လီၤ.",
			"13": "<sup>13</sup> လၢမုၢ်ထီၣ်အကပၤတကပၤန့ၣ်, ယၣ်ဘျးသဒၢအထီအိၣ်ဝဲအပျၢ်ယဲၢ်ဆံ ဃုာ်ဒီးအထူၣ်သၢထူၣ်ဒီးအခီၣ်ထံးအဖျီၣ်သၢခါန့ၣ်လီၤ.",
			"14": "<sup>14</sup> လၢကျဲစၢၤအကပၤတကပၤန့ၣ်, ယၣ်ဘျးသဒၢအထီအိၣ်ဝဲတဆံယဲၢ်ပျၢ် ဃုာ်ဒီးအထူၣ်သၢထူၣ်ဒီးအခီၣ်ထံးအဖျီၣ်သၢခါန့ၣ်လီၤ.",
			"15": "<sup>15</sup> လၢကျဲစၢၤအကပၤအဂၤတကပၤစ့ၢ်ကီးယၣ်ဘျးသဒၢအထီ အိၣ်ဝဲတဆံယဲၢ်ပျၢ်ဃုာ်ဒီးအထူၣ်သၢထူၣ်ဒီးအခီၣ်ထံးအဖျီၣ်သၢခါန့ၣ်လီၤ.",
			"16": "<sup>16</sup> ယၣ်ဘျးသဒၢခဲလၢာ်လၢအအိၣ်ဝးတရံးဒဲစီဆှံန့ၣ်ဘၣ်တၢ်မၤအီၤ လၢတၢ်ကံးညာ်ဖှီဝါကဆှၣ်အဂ့ၤကတၢၢ်န့ၣ်လီၤ.",
			"17": "<sup>17</sup> တၢ်အခီၣ်ထံးအဖျီၣ်တဖၣ်လၢထူၣ်အဂီၢ်န့ၣ်ဘၣ်တၢ်မၤအီၤလၢတိၢ် ဘီ, မ့မ့ၢ်ထူၣ်အထးဘျးတဖၣ်, အနီၣ်ဘိတဖၣ်ဒီးအခိၣ်ဖျီၣ်တဖၣ်န့ၣ်ဘၣ်တၢ်မၤအီၤလၢစ့လီၤ. ဒီးကယဲၢ်ယၣ်အထူၣ်အိၣ်ဝးတရံးယွၤအဒဲစီဆှံတဖၣ်န့ၣ်ဘၣ်တၢ်ဒုးစဲဘူးအီၤဒီးနီၣ်ဘိစ့ တဖၣ်န့ၣ်လီၤ.",
			"18": "<sup>18</sup> ယၣ်ဘျးသဒၢလၢဒဲစီဆှံအကျဲစၢၤန့ၣ်ဘၣ်တၢ်ထါအီၤလၢလုၣ် အဂ့ၤကတၢၢ်အိၣ်ဒီးအလွဲၢ်လါအဲး, အလွဲၢ်လုးတကုာ်, ဒီးသိဆူၣ်အလွဲၢ်အဂီၤ, ဒီးဘၣ်တၢ်ဆးဒဲးကံၣ်ဒဲးဝ့ၤအီၤန့ၣ် လီၤ. ဒီးယၣ်န့ၣ်အထီအိၣ်ဝဲအပျၢ်ခံဆံ, ဒီးအလဲၢ်အိၣ်ဝဲ ယဲၢ်ပျၢ်ဒ်ဒဲစီဆှံအယၣ်ဘျးသဒၢတဖၣ်အသိးန့ၣ်လီၤ.",
			"19": "<sup>19</sup> တၢ်န့ၣ်ဘၣ်တၢ်ဘျးလီၤစဲၤအီၤလၢထူၣ်လွံၢ်ဘိအလိၤလၢအခီၣ်ထံး အဖျီၣ်မ့ၢ်တိၢ်ဘီလွံၢ်ခါန့ၣ်လီၤ. ထူၣ်တဖၣ်အထးဘျးတဖၣ်, အခိၣ်ဖျီၣ်တဖၣ်, ဒီးအနီၣ်ဘိတဖၣ်န့ၣ်ဘၣ်တၢ်မၤအီၤလၢစ့န့ၣ်လီၤ.",
			"20": "<sup>20</sup> ကယဲၢ်နီၣ်ပျၤတဖၣ်လၢဒဲစီဆှံဒီးယၣ်ဘျးသဒၢဝးတရံးတဖၣ် အဂီၢ်န့ၣ်မ့ၢ်တိၢ်ဘီခဲလၢာ်လီၤ.",
			"21": "<sup>21</sup> အအံၤမ့ၢ်တၢ်ကွဲးနီၣ်တမံၤဘၣ်ဃးဒီးစ့ဃါဃုာ်အနီၣ်ဂံၢ်တဖၣ် လၢဘၣ်တၢ်သူအီၤလၢယွၤအိၣ်ဝဲဆိးဝဲအဒဲစီဆှံအပူၤတၢ်လီၢ် ဖဲတၢ်ပာ်လၢၢ်ဘ့ၣ်ဘၣ်ခံဘ့ၣ်လၢတၢ်မၤလိာ်အထံၣ်တဆံအိၣ်ကွဲး အသိးလၢအလိၤန့ၣ်လီၤ. ဒ်စီၤမိၤၡ့ဟ့ၣ်လီၤအကလုၢ်အသိးတၢ်ကွဲးနီၣ်အံၤဘၣ်တၢ်မၤအီၤ လၢပှၤလ့ၤဝံဖိတဖၣ်လၢအမၤတၢ်လၢပှၤလုၢ်တၢ်အခိၣ်စီၤအၤဟရိၣ် အဖိခွါစီၤအံသမၢ်အတၢ်နဲၣ်ကျဲအဖီလာ်န့ၣ်လီၤ.",
			"22": "<sup>22</sup> ပှၤလၢယူဒၤအဒူၣ်ပူၤစီၤဃူၢ်အလံၤခွါ, စီၤအူၤရံၤအဖိခွါ စီၤဘစၤလအ့လးမၤကယဲၢ်တၢ်ကိးမံၤဒဲးဒ်ယွၤမၤလိာ်ဝဲအသိးန့ၣ်လီၤ.",
			"23": "<sup>23</sup> အဝဲအပှၤမၤစၢၤအီၤ, ပှၤဒၣ်အဒူၣ်ဖိစီၤအဃံစမးအဖိခွါစီၤအၤဟလံလာ်မ့ၢ်ပှၤတဂၤလၢအသ့စိးပျၤတၢ်, ပှၤသ့တ့ တၢ်ဂီၤအဒိဒီးပှၤသ့ထါဒဲးကံၣ်ဒဲးဝ့ၤလုၣ်အဂ့ၤကတၢၢ်လၢတၢ် အလွဲၢ်လါအဲး, အလွဲၢ်လုးတကုာ်, ဒီးသိဆူၣ်အလွဲၢ်အဂီၤန့ၣ်လီၤ.",
			"24": "<sup>24</sup> ကယဲၢ်ထူလၢဘၣ်တၢ်ပာ်စီဆှံထီၣ်အီၤဆူယွၤလၢဒဲစီဆှံအဂီၢ် န့ၣ်အတယၢၢ်ဃၢဝဲခံဆံခွံကံကၢ်ဒီးၡ့က့လးနွံကယၤသၢဆံဒ် တၢ်အလီၢ်စီဆှံအနီၣ်ထိၣ်အိၣ်ဝဲဒၣ်အသိးန့ၣ်လီၤ.",
			"25": "<sup>25</sup> ပှၤကမျၢၢ်လၢတၢ်ဂံၢ်နီၣ်အီၤ, အစ့ညၣ်န့ၣ်အတယၢၢ်ဃၢဝဲ ကံကၢ်တကယၤဒီးတကထိနွံကယၤနွံဆံယဲၢ်ၡ့က့လးဒ်တၢ်အလီၢ်စီဆှံအနီၣ်ထိၣ်အိၣ်ဝဲဒၣ် အသိးန့ၣ်လီၤ.",
			"26": "<sup>26</sup> တၢ်ပာ်ဖှိၣ်တၢ်လၢအန့ၢ်အံၤပှဲၤသိးသိးဒီးကယဲၢ်ပှၤကိးဂၤဒဲး လၢအဆဲးလီၤအမံၤလၢတၢ်ဂံၢ်နီၣ်အပူၤအတၢ်ဟ့ၣ်ခဲလၢာ်ပာ်ဖှိၣ် န့ၣ်လီၤ. ပှၤတဂၤဘၣ်တဂၤစုာ်စုာ်ဟ့ၣ်တၢ်ဒ်တၢ်လီၤဘၣ်အီၤ, လီၤတယၢၢ်ဝဲဒ်တၢ်လီၢ်စီဆှံအနီၣ်ထိၣ်အိၣ်ဝဲအသိးန့ၣ်လီၤ. ပှၤပိာ်ခွါလၢအသးအိၣ်အနံၣ်ဃုဆံဆူအဖီခိၣ်, အနီၣ်ဂံၢ်အိၣ်ဝဲဃုကလီၢ်သၢကထိယဲၢ်ကယၤယဲၢ်ဆံဂၤ, လၢတၢ်ဆဲးလီၤမံၤအတၢ်ဂံၢ်နီၣ်အပူၤန့ၣ်လီၤ.",
			"27": "<sup>27</sup> လၢစ့ညၣ်တဖၣ်အကျါန့ၣ်ကံကၢ်တယၤ, ဘၣ်တၢ်သူအီၤလၢတၢ်ကမၤဒဲစီဆှံဒီးယၣ်ဘျးသဒၢအထူၣ်အခီၣ် ထံးအခါတကယၤအဂီၢ်, ဒီးတခါစုာ်စုာ်န့ၣ်အတယၢၢ်ဃၢဝဲတကံကၢ်န့ၣ်လီၤ.",
			"28": "<sup>28</sup> လၢစ့ညၣ်အိၣ်တ့ၢ်တကထိနွံကယၤနွံဆံယဲၢ်ၡက့လးန့ၣ်စီၤဘစၤလအ့လးမၤဒဲအဘိတဖၣ်နီၣ်ဘျးလၢတၢ်အထူၣ်တဖၣ်အဂီၢ်ဒီးတၢ်အခိၣ်ဖျီၣ်လၢထူၣ်အခိၣ်ထိးတဖၣ်အဂီၢ်န့ၣ်လီၤ.",
			"29": "<sup>29</sup> တိၢ်ဘီလၢအဘၣ်တၢ်ပာ်စီဆှံအီၤလၢယွၤအအိၣ်ခဲလၢာ်န့ၣ်အတယၢၢ် ဃၢဝဲကံကၢ်နွံဆံဒီးၡ့က့လးခံကထိလွံၢ်ကယၤန့ၣ်လီၤ.",
			"30": "<sup>30</sup> ဒီးလၢတိၢ်ဘီအံၤန့ၣ်အဝဲမၤတၢ်အခီၣ်ထံးတဖၣ်လၢယွၤအိၣ်ဝဲဆိးဝဲအဒဲစီဆှံအကျဲစၢၤ, တိၢ်ဘီတၢ်လုၢ်လီၢ်ဒီးအဖ့ဂုၤတိၢ်ဘီဒီးတၢ်လုၢ်လီၢ်အပီးအလီခဲလၢာ်",
			"31": "<sup>31</sup> တၢ်အခီၣ်ထံးတဖၣ်လၢယၣ်ဘျးသဒၢအိၣ်ဝးတရံးဒဲစီဆှံ, ဒီးကျဲစၢၤအယၣ်ဘျးသဒၢအဂီၢ်, ဒီးလၢဒဲစီဆှံဒီးယၣ်ဘျးသဒၢအိၣ်ဝးတရံးအီၤအနီၣ်ဘျးခဲလၢာ်အဂီၢ်န့ၣ်လီၤ."
		},
		"39": {
			"1": "<sup>1</sup> အဝဲသ့ၣ်ဆးပှၤလုၢ်တၢ်အခိၣ်အတၢ်ကူတၢ်သိးဃံလၤတဖၣ်လၢတၢ် အလွဲၢ်လါအဲး, တၢ်အလွဲၢ်လုးတကုာ်ဒီးသိဆူၣ်အလွဲၢ်ဂီၤ, ဒ်သိးအဝဲသ့ၣ်ကကူဝဲသိးဝဲဖဲအဝဲသ့ၣ်မၤတၢ်လၢတၢ်အလီၢ်စီဆှံပူၤအခါန့ၣ်လီၤ. အဝဲသ့ၣ်မၤပှၤလုၢ်တၢ်အခိၣ်အကူအသိးတဖၣ်လၢစီၤအၤဟရိၣ်အဂီၢ်ဒ် ယွၤမၤလိာ်တ့ၢ်စီၤမိၤၡ့အသိးန့ၣ်လီၤ.",
			"2": "<sup>2</sup> အဝဲသ့ၣ်မၤအ့ဖိးလၢတၢ်ကံးညာ်အဂ့ၤအိၣ်ဒီးအလွဲၢ်လါအဲး, အလွဲၢ်လုးတကုာ်ဒီးသိဆူၣ်အလွဲၢ်ဂီၤ, ဒီးလုၣ်ထူအပျံၤတဖၣ်လီၤ.",
			"3": "<sup>3</sup> အဝဲသ့ၣ်ပိာ်န့ၢ်ထူဘ့ၣ်ဘၣ်တဖၣ်ဒီးတံာ်ကဲထီၣ်အီၤဆူပျံၤဘူသ လါဖိတဖၣ်ဒ်သိးတၢ်ကထါဒၢနုာ်အီၤဆူတၢ်ကံးညာ်အဂ့ၤတဖၣ်အပူၤ ဒီးဆူသိဆူၣ်အလွဲၢ်လါအဲး, အလွဲၢ်လုးတကူာ်ဒီးအလွဲၢ်ဂီၤတဖၣ်အပူၤန့ၣ်လီၤ.",
			"4": "<sup>4</sup> အဝဲသ့ၣ်မၤဖံဘၣ်ခိၣ်အပျံၤခံဘိလၢအ့ဖိးအဂီၢ်ဒီးဒုးစဲ ဘူးအီၤဒီးအကပၤတဖၣ်ဒ်သိးတၢ်စၢတံၢ်အီၤကသ့ဝဲန့ၣ်လီၤ.",
			"5": "<sup>5</sup> ယီၢ်တကိးလၢတၢ်ထါအီၤဂ့ၤဂ့ၤန့ၣ်တၢ်မၤအီၤလၢတၢ်ပီးတၢ်လီ တကလုာ်ဃီတဖၣ်, ဒီးဘၣ်တၢ်ဒုးစဲဘူးအီၤဆူအ့ဖိးဒ်သိးကကဲထီၣ်တၢ်တခါဃီ ဒီးအီၤဒ်ယွၤမၤလိာ်တ့ၢ်စီၤမိၤၡ့အသိးန့ၣ်လီၤ.",
			"6": "<sup>6</sup> အဝဲသ့ၣ်ကတဲာ်ကတီၤတၢ်မျၢ်မဟူယၤဂီၤတဖၣ်ဒီးကွီၤအီၤလၢထူအကွီၤတဖၣ်လီၤ. ဒီးလၢတၢ်မျၢ်မဟူယၤဂီၤတဖၣ်အလိၤန့ၣ်တၢ်စိးပျၤစီၤယၤကိာ် အဖိခွါတဖၣ်အမံၤလၢတၢ်သ့တၢ်ဘၣ်ဖးဒိၣ်အပူၤလီၤ.",
			"7": "<sup>7</sup> အဝဲသ့ၣ်ပာ်ထီၣ်အီၤလၢအ့ဖိးအဖံဘၣ်ခိၣ်အပျံၤအလိၤဒ်သိးကဒိ လီၤပှၤအံၣ်စရ့လးဖိတဆံခံဒူၣ်ဒ်ကစၢ်ယွၤမၤလိာ်တ့ၢ်စီၤမိၤၡ့အသိးန့ၣ်လီၤ.",
			"8": "<sup>8</sup> အဝဲသ့ၣ်မၤဝဲအသဃိးလၢသးနါပှၢ်အဂီၢ်လၢတၢ်အပီးအလီ တဖၣ်တမံၤဃီဒ်တၢ်သူအီၤလၢအ့ဖိးအဂီၢ်ဒီးတၢ်ဆးဒဲးကံၣ်ဒဲးဝ့ၤတမံၤဃီန့ၣ်လီၤ.",
			"9": "<sup>9</sup> တၢ်န့ၣ်မ့ၢ်တၢ်ကံးညာ်အိၣ်လွံၢ်သနၢၣ်ဃူဃူလၢတၢ်ချံးအီၤဖဲ အဖးဖီ, ဒီးအထီအိၣ်တထါအလဲၢ်အိၣ်တထါန့ၣ်လီၤ.",
			"10": "<sup>10</sup> အဝဲသ့ၣ်ထီထီၣ်လၢၢ်လုၢ်ဒိၣ်ပှ့ၤဒိၣ်အဂ့ၢ်လွံၢ်ဂ့ၢ်လၢသဃိး အလိၤန့ၣ်လီၤ. အခီၣ်ထံးတဂ့ၢ်န့ၣ်ထီထီၣ်ဝဲလၢတၢ်မျၢ်ဆီသွံၣ်တဖျၢၣ်, တၢ်မျၢ်ဘီတဖျၢၣ်ဒီးလၢၢ်လါတဖျၢၣ်န့ၣ်လီၤ.",
			"11": "<sup>11</sup> ခံဂ့ၢ်တဂ့ၢ်န့ၣ်ထီထီၣ်ဝဲတၢ်မျၢ်ဂီၤတဖျၢၣ်, တၢ်မျၢ်နံၤလါအဲးတဖျၢၣ်, ဒီးလၢၢ်တၢ်မျၢ်သူနကၤသွဲးတဖျၢၣ်န့ၣ်လီၤ.",
			"12": "<sup>12</sup> သၢဂ့ၢ်တဂ့ၢ်န့ၣ်ထီထီၣ်ဝဲတၢ်မျၢ်လါဂီၤတဖျၢၣ်, တၢ်မျၢ်မဟူယၤဝါတဖျၢၣ်, ဒီးတၢ်မျၢ်သကီၤဖီတဖျၢၣ်န့ၣ်လီၤ.",
			"13": "<sup>13</sup> ဒီးလွံၢ်ဂ့ၢ်တဂ့ၢ်န့ၣ်ထီထီၣ်ဝဲတၢ်မျၢ်လါဟ့တဖျၢၣ်, တၢ်မျၢ်မဟူယၤဂီၤတဖျၢၣ်ဒီးတၢ်မျၢ်နကၤသွဲးတဖျၢၣ်န့ၣ်လီၤ. ဒီးတၢ်မျၢ်တဖၣ်အံၤဘၣ်တၢ်ကွီၤအီၤလၢထူအကွီၤတဖၣ်န့ၣ်လီၤ.",
			"14": "<sup>14</sup> လၢလၢၢ်တဆံခံဖျၢၣ်တဖျၢၣ်အလိၤန့ၣ်, တၢ်စိးပျၤကွဲးလီၤစီၤ ယၤကိာ်အဖိခွါတဖၣ်တဂၤစုာ်စုာ်အမံၤဒ်သိးကဒိလီၤပှၤအံၣ်စရ့လးဖိတဆံခံဒူၣ်အဂီၢ်န့ၣ်လီၤ.",
			"15": "<sup>15</sup> လၢသဃိးလၢသးနါပှၢ်အဂီၢ်န့ၣ်အဝဲသ့ၣ်မၤသွဲထူစီလၢအဘၣ်တၢ် ပိၤဘံပကံအီၤဒ်ပျံၤတဖၣ်အသိးန့ၣ်လီၤ.",
			"16": "<sup>16</sup> အဝဲသ့ၣ်မၤတၢ်စၢပျံၤအလီၢ်ခံတီၤလၢထူဒီးထူအကွီၤခံခါ ဒီးဒုးစဲဘူးထူအကွီၤခံခါဆူသဃိးလၢသးနါပှၢ်အဂီၢ်အဖီခိၣ်သနၢၣ်တဖၣ်န့ၣ်လီၤ.",
			"17": "<sup>17</sup> အဝဲသ့ၣ်စၢတံၢ်ပျံၤထူခံဘိန့ၣ်လၢထူအကွီၤခံကွီၤ,",
			"18": "<sup>18</sup> ဒီးပျံၤအထိးနါအဂၤခံတီၤန့ၣ်စၢတံၢ်ဝဲဖဲတၢ်စၢပျံၤအလီၢ် ခံတီၤ, ဒီးလၢကျဲဒ်အံၤန့ၣ်ဒုးစဲဘူးအီၤဆူအ့ဖိးအမဲာ်ညါအဖံဘၣ် ခိၣ်အပျံၤတဖၣ်န့ၣ်လီၤ.",
			"19": "<sup>19</sup> အဝဲသ့ၣ်မၤထူအကွီၤခံကွီၤ, ဒီးထီထီၣ်အီၤဖဲသဃိးလၢသးနါ ပှၢ်အဂီၢ်အခီၣ်ထံးအသနၢၣ်တဖၣ်လၢအ့ဖိးအကပၤတၢ်အိပူၤအထိးနါန့ၣ်လီၤ.",
			"20": "<sup>20</sup> အဝဲသ့ၣ်မၤထီၣ်ထူအကွီၤခံကွီၤဒီးဒုးစဲဘူးအီၤဆူအ့ဖိးအဖံ ဘၣ်ခိၣ်အပျံၤလၢတၢ်မဲာ်ညါခံဘိအခီၣ်ထံးဘူးဒီးအ့ဖိးဆး ချံးသးအကျိၤဖဲယီၢ်တကိးလၢအဘၣ်တၢ်ထါအီၤဂ့ၤဂ့ၤအဖီခိၣ်န့ၣ်လီၤ.",
			"21": "<sup>21</sup> ဒ်ယွၤမၤလိာ်တ့ၢ်ဝဲစီၤမိၤၡ့အသိးန့ၣ်, အဝဲသ့ၣ်စၢတံၢ်သဃိး လၢသးနါပှၢ်အဂီၢ်အကွီၤတဖၣ်ဒီးအ့ဖိးအကွီၤတဖၣ်လၢပျံၤလါ အဲးတဘိ, ဒ်သိးသဃိးလၢသးနါပှၢ်အဂီၢ်ကအိၣ်ကျၢၤဖဲယီၢ်တကိး အဖီခိၣ်န့ၣ်ဒီးသုတလီၤဃ့ၣ်ကွံာ်တဂ့ၤအဂီၢ်န့ၣ်လီၤ.",
			"22": "<sup>22</sup> ဆ့ကၤဖးထီလၢတၢ်သိးထီၣ်အီၤလၢအ့ဖိးအဖီလာ်န့ၣ်ဘၣ်တၢ်မၤ အီၤလၢသိဆူၣ်အလွဲၢ်လါအဲးဒီဘ့ၣ်ညါလီၤ.",
			"23": "<sup>23</sup> ဆ့ကၤအကိာ်န့ၣ်ဘၣ်တၢ်မၤကျၢၤအီၤခီဖျိတၢ်ထါပီၤဝးတရံးဒ် သိးသုတယာ်ကွံာ်တဂ့ၤအဂီၢ်န့ၣ်လီၤ.",
			"24": "<sup>24</sup> ဆ့ကၤဖးထီအခီၣ်ထံးဝးတရံးန့ၣ်တၢ်ဆးထီၣ်ဝဲသလဲသၣ်တဖၣ်လၢ လုၣ်အလွဲၢ်လါအဲး, အလွဲၢ်လုးတကုာ်ဒီးသိဆူၣ်အလွဲၢ်ဂီၤဒီးတၢ်ကံးညာ်ပိၤဘံ ပကံးအသးဂ့ၤဂ့ၤတဖၣ်န့ၣ်လီၤ.",
			"25": "<sup>25</sup> လၢသလဲသၣ်တဖၣ်အကဆူးန့ၣ်အဝဲသ့ၣ်ထီထီၣ်စ့ၢ်ကီးဝဲ ပှ့ၤသၣ်ထူစီတဖၣ်န့ၣ်လီၤ.",
			"26": "<sup>26</sup> ပှ့ၤသၣ်တဖၣ်ဝံၤသလဲသၣ်စုာ်စုာ်ဘၣ်တၢ်ထီထီၣ်အီၤဝးတရံးဆ့ကၤ ဖးထီအခီၣ်ထံးလၢတၢ်ကမၤယွၤအတၢ်မၤအဂီၢ်အံၤန့ၣ်မ့ၢ်ဒ်ယွၤ မၤလိာ်တ့ၢ်စီၤမိၤၡ့အသိးန့ၣ်လီၤ.",
			"27": "<sup>27</sup> အဝဲသ့ၣ်ဆးပိာ်ခွါအဆ့ကၤတဖၣ်လၢစီၤအၤဟရိၣ်ဒီးအဖိခွါအတဖၣ်အဂီၢ်.",
			"28": "<sup>28</sup> ဒီးခိၣ်ဖၢၣ်, ခိၣ်ဖျီၣ်တဖၣ်ဒီးဖျီၣ်ခံဖုၣ်တဖၣ်,",
			"29": "<sup>29</sup> ဒီးယီၢ်တကိးလၢလုၣ်အဂ့ၤအလွဲၢ်လါအဲး, အလွဲၢ်လုးတကုာ်ဒီးသိ ဆူၣ်အလွဲၢ်ဂီၤလၢအဘၣ်တၢ်ဆးဒဲးကံၣ်ဒဲးဝ့ၤအီၤဒ်ယွၤမၤလိာ်စီၤမိၤၡ့အသိးန့ၣ်လီၤ.",
			"30": "<sup>30</sup> အဝဲသ့ၣ်မၤတၢ်ကယၢကယဲလၢထူစီ, ဒ်အမ့ၢ်တၢ်အပနီၣ်စီဆှံ, လၢတၢ်ပာ်စီဆှံသးအဂီၢ်ဒီးလၢအလိၤန့ၣ်စိးပျၤကွဲးလီၤဝဲ, တၢ်ပာ်စီဆှံထီၣ်အီၤဆူယွၤအအိၣ်’ န့ၣ်လီၤ.",
			"31": "<sup>31</sup> အဝဲသ့ၣ်စၢထီၣ်အီၤလၢခိၣ်ဖၢၣ်အမဲာ်ညါလၢပျံၤအလွဲၢ်လါအဲးတဘိ, ဒ်ယွၤမၤလိာ်တ့ၢ်စီၤမိၤၡ့အသိးန့ၣ်လီၤ.",
			"32": "<sup>32</sup> ကယဲၢ်တၢ်မၤလၢယွၤအိၣ်ဝဲဆိးဝဲအဒဲစီဆှံအဂီၢ်န့ၣ်, လၢခံကတၢၢ်န့ၣ်ဘၣ်တၢ်မၤဝံၤအီၤဂ့ၤဂ့ၤန့ၣ်လီၤ. ပှၤအံၣ်စရ့လးဖိတဖၣ်မၤတၢ်ကိးမံၤဒဲးဒ်ယွၤမၤလိာ်တ့ၢ်စီၤမိၤၡ့အသိးန့ၣ်လီၤ.",
			"33": "<sup>33</sup> အဝဲသ့ၣ်ဟဲစိာ်ဒဲစီဆှံန့ၣ်ဆူစီၤမိၤၡ့အအိၣ်, ဃုာ်ဒီးကယဲၢ်အတၢ်ပီးတၢ်လီ, အနီၣ်ဘျးတဖၣ်, ကွီၣ်တဖၣ်, အနီၣ်ဘိတဖၣ်, အထူၣ်တဖၣ်, ဒီးအထူၣ်ခီၣ်ထံးတဖၣ်,",
			"34": "<sup>34</sup> အခိၣ်ဒုးလၢတၢ်မၤအီၤလၢသိဖါအဖံးလၢတၢ်စုၣ်ဂီၤထီၣ်အီၤ, အခိၣ်ဒုးလၢတၢ်မၤအီၤတၢ်ဖံးအဂ့ၤဒီးယၣ်ဘျးသဒၢတၢ်,",
			"35": "<sup>35</sup> ဒီးတၢ်အၢၣ်လီၤအီလီၤအတလါစီဆှံလၢအအိၣ်ဒီးတၢ်မၤလိာ်အထံၣ် တဆံအလၢၢ်ဘ့ၣ်ဘၣ်တဖၣ်, အနီၣ်ယိးဘိတဖၣ်, ဒီးအခိၣ်ကၢၢ်,",
			"36": "<sup>36</sup> စီၢ်နီၤခိၣ်ဒီးကယဲၢ်အတၢ်ပီးတၢ်လီတဖၣ်ဒီးကိၣ်လၢတၢ်လုၢ်ထီၣ်အီၤဆူကစၢ်ယွၤ,",
			"37": "<sup>37</sup> တၢ်ပာ်မ့ၣ်အူဒၢအလီၢ်လၢတၢ်မၤအီၤလၢထူစီ, အမ့ၣ်အူဒၢတဖၣ်, ဒီးကယဲၢ်တၢ်ပီးတၢ်လီတဖၣ်, ဒီးသိလၢမ့ၣ်အူဒၢတဖၣ်အဂီၢ်,",
			"38": "<sup>38</sup> ဒီးတၢ်လုၢ်လီၢ်လၢအဘၣ်တၢ်မၤအီၤလၢထူ, သိလၢတၢ်ကဖှူတၢ်အဂီၢ်, တၢ်နၢမူ, ယၣ်ဘျးသဒၢတၢ်လၢဒဲစီဆှံအကျဲစၢၤအဂီၢ်,",
			"39": "<sup>39</sup> ဒီးတၢ်လုၢ်လီၢ်တိၢ်ဘီဃုာ်ဒီးအဖ့ဂုၤတိၢ်ဘီ, အနီၣ်ယိးဘိတဖၣ်, ဒီးကယဲၢ်တၢ်အပီးအလိ, တၢ်သ့စီအသရာ်ဒီးအခီၣ်တဖၣ်,",
			"40": "<sup>40</sup> ယၣ်ဘျးသဒၢတဖၣ်လၢအအိၣ်ဝးတရံးဒဲစီဆှံဒီးအထူၣ်တဖၣ်, အခီၣ်ထံးအဖျီၣ်တဖၣ်, ယၣ်ဘျးသဒၢလၢဒဲစီဆှံအကျဲ စၢၤအဂီၢ်ဒီးအပျံၤတဖၣ်, ဒဲစီဆှံအနီၣ်ပျၤတဖၣ်, ဒီးကယဲၢ်တၢ်ပီးတၢ်လီတဖၣ်, လၢတၢ်ကသူအီၤလၢဒဲစီဆှံအပူၤ,",
			"41": "<sup>41</sup> ဒီးတၢ်ကူတၢ်သိးဃံလၤတဖၣ်လၢပှၤလုၢ်တၢ်အခိၣ်ကဘၣ်သိးထီၣ်အီၤလၢတၢ်အလီၢ်စီဆှံအပူၤ, လၢအမ့ၢ်တၢ်ကူတၢ်သိးစီဆှံတဖၣ်လၢပှၤလုၢ်တၢ်အခိၣ်စီၤအၤဟရိၣ်ဒီးအဖိခွါတဖၣ်အဂီၢ်န့ၣ်လီၤ.",
			"42": "<sup>42</sup> ပှၤအံၣ်စရ့လးဖိတဖၣ်မၤဝံၤကယဲၢ်တၢ်မၤခဲလၢာ်, ဒ်ယွၤမၤလိာ်တ့ၢ်စီၤမိၤၡ့န့ၣ်လီၤ.",
			"43": "<sup>43</sup> စီၤမိၤၡ့သမံသမိးကွၢ်တၢ်ကိးမံၤဒဲးဒီးထံၣ်ဘၣ်ဝဲလၢအဝဲ သ့ၣ်မၤတၢ်ခဲလၢာ်ဒ်ယွၤမၤလိာ်တ့ၢ်ဝဲအသိးန့ၣ်လီၤ. လၢတၢ်န့ၣ်အဃိစီၤမိၤၡ့ဆိၣ်ဂ့ၤအဝဲသ့ၣ်တဖၣ်န့ၣ်လီၤ."
		},
		"40": {
			"1": "<sup>1</sup> ယွၤစံးဘၣ်စီၤမိၤၡ့, လၢလါအခီၣ်ထံးတလါထီၣ်တသီန့ၣ်ထီထီၣ်ယွၤအိၣ်ဝဲဆိးဝဲအဒဲစီဆှံတက့ၢ်.",
			"3": "<sup>3</sup> ဒၢနုာ်လီၤတၢ်အၢၣ်လီၤအီလီၤအတလါစီဆှံလၢအအိၣ်ဒီးတၢ်မၤ လိာ်အထံၣ်တဆံန့ၣ်လၢအပူၤ, ဒီးဘျးထီၣ်ယၣ်ဘျးသဒၢတၢ်လၢအမဲာ်ညါတက့ၢ်.",
			"4": "<sup>4</sup> ဟဲစိာ်နုာ်စီၢ်နီၤခိၣ်ဒီးပာ်ထီၣ်တၢ်အပီးအလီလၢအလိၤတက့ၢ်. ဟဲစိာ်နုာ်စ့ၢ်ကီးတၢ်ပာ်ထီၣ်မ့ၣ်အူဒၢအလီၢ်ဒီးပာ်ထီၣ်မ့ၣ်အူဒၢတဖၣ်လၢအလိၤန့ၣ်တက့ၢ်.",
			"5": "<sup>5</sup> ပာ်လီၤတၢ်လုၢ်ထီၣ်ထူလၢတၢ်ဆိၣ်ကဲၤတၢ်နၢမူအဂီၢ်လၢတၢ်အၢၣ် လီၤအီလီၤတလါစီဆှံအမဲာ်ညါဒီးဘျးထီၣ်ယၣ်ဘျးသဒၢတၢ်လၢဒဲစီဆှံအကျဲစၢၤန့ၣ်တက့ၢ်.",
			"6": "<sup>6</sup> ပာ်လီၤတၢ်လုၢ်လီၢ်လၢတၢ်လုၢ်မ့ၣ်အူတဖၣ်အဂီၢ်လၢဒဲစီဆှံ အမဲာ်ညါတက့ၢ်.",
			"7": "<sup>7</sup> ပာ်လီၤသရာ်လၢတၢ်သ့စီအဂီၢ်ဖဲဒဲစီဆှံဒီးတၢ်လုၢ်လီၢ်အဘၢၣ် စၢၤဒီးမၤပှဲၤအီၤလၢထံတက့ၢ်.",
			"8": "<sup>8</sup> ဘျးထီၣ်ယၣ်ဘျးသဒၢဝးတရံးဒဲစီဆှံဒီးဘျးလီၤယၣ်ဘျးသဒၢ ဖဲအကျဲစၢၤန့ၣ်တက့ၢ်.",
			"9": "<sup>9</sup> အန့ၣ်ဝံၤဒီးပာ်စီဆှံထီၣ်ဒဲစီဆှံဒီးကယဲၢ်အတၢ်ပီးတၢ်လီ ခဲလၢာ်ခီဖျိတၢ်ဖှူအီၤလၢသိစီဆှံ, ဒီးကစီဆှံဝဲလီၤ.",
			"10": "<sup>10</sup> မၤကဒီးတစု, ပာ်စီဆှံထီၣ်တၢ်လုၢ်လီၢ်ဒီးကယဲၢ်အတၢ်ပီးတၢ် လီခဲလၢာ်ခီဖျိတၢ်ဖှူအီၤဒီးကစီဆှံဝဲလၢလၢပှဲၤပှဲၤန့ၣ်လီၤ.",
			"11": "<sup>11</sup> ပာ်စီဆှံထီၣ်စ့ၢ်ကီးသရာ်လၢတၢ်သ့စီအဂီၢ်ဒီးအခီၣ်ထံးဒ်န့ၣ်အသိးတက့ၢ်.",
			"12": "<sup>12</sup> ဟဲကိးစီၤအၤဟရိၣ်ဒီးအဖိခွါတဖၣ်ဆူဒဲစီဆှံအကျဲစၢၤဒီး တဲအဝဲသ့ၣ်လၢကလုၣ်ထံဒ်တၢ်ဘူၣ်တၢ်ဘါအလုၢ်အလၢ်အသိးန့ၣ်တက့ၢ်.",
			"13": "<sup>13</sup> ဒုးကူထီၣ်သိးထီၣ်စီၤအၤဟရိၣ်လၢပှၤလုၢ်တၢ်အခိၣ်အကူအသိးတဖၣ်, ဖှူအီၤဒီးလၢကျဲဒ်အံၤန့ၣ်ပာ်စီဆှံအီၤဒ်သိးအဝဲမၤယတၢ်မၤ ဒ်ပှၤလုၢ်တၢ်အခိၣ်တဂၤအသိးကသ့န့ၣ်တက့ၢ်.",
			"14": "<sup>14</sup> ဟဲကိးအဖိခွါတဖၣ်ဒီးဒုးသိးထီၣ်အီၤလၢပိာ်ခွါဆ့ကၤတဖၣ်တက့ၢ်.",
			"15": "<sup>15</sup> အန့ၣ်ဝံၤဒီးဖှူအဝဲသ့ၣ်ဒ်နဖှူအပၢ်အသိးဒ်သိးအဝဲသ့ၣ်မၤယတၢ် မၤဒ်ပှၤလုၢ်တၢ်အခိၣ်တဖၣ်အသိးကသ့ဝဲန့ၣ်တက့ၢ်. တၢ်အံၤမ့ၢ်ဒ်သိးကဒုးကဲထီၣ်အဝဲသ့ၣ်လၢပှၤလုၢ်တၢ်အခိၣ်တဖၣ် ဆူညါထီဘိအဂီၢ်န့ၣ်တက့ၢ်.",
			"16": "<sup>16</sup> စီၤမိၤၡ့မၤတၢ်ကိးမံၤဒဲးဒ်ယွၤမၤလိာ်တ့ၢ်အီၤအသိးန့ၣ်လီၤ.",
			"17": "<sup>17</sup> မၤသးဒ်န့ၣ်ဒီးဖဲအဝဲသ့ၣ်ဟးထီၣ်ကွံာ်လၢကီၢ်အဲၤကူပတူး အလီၢ်ခံ, ခံနံၣ်တနံၣ်လါအခီၣ်ထံးတလါထီၣ်တသီအနံၤန့ၣ်ယွၤအိၣ်ဝဲဆိး ဝဲအဒဲစီဆှံဘၣ်တၢ်ထီထီၣ်အီၤန့ၣ်လီၤ.",
			"18": "<sup>18</sup> စီၤမိၤၡ့ပာ်လီၤဒဲစီဆှံအခီၣ်ထံးတဖၣ်, ထီထီၣ်ဝဲအကွီၣ်တဖၣ်, ဒုးစဲဘူးအနီၣ်ဘိတဖၣ်ဒီးပာ်လီၤအထူၣ်တဖၣ်န့ၣ်လီၤ.",
			"19": "<sup>19</sup> အဝဲသလၣ်ထီၣ်တၢ်ကျၢၢ်ဘၢလၢဒဲစီဆှံအဖီခိၣ်ဒီးပာ်ထီၣ်တၢ် အခိၣ်ဒုးလၢတၢ်အဖီခိၣ်ဒ်ယွၤမၤလိာ်တ့ၢ်ဝဲအသိးန့ၣ်လီၤ.",
			"20": "<sup>20</sup> အန့ၣ်ဝံၤဒီးအဝဲဟံးထီၣ်တၢ်မၤလိာ်အထံၣ်တဆံအလၢၢ်ဘ့ၣ်ဘၣ်ဒီး ဒၢနုာ်အီၤဆူတလါစီဆှံအပူၤန့ၣ်လီၤ. အဝဲဂိာ်နုာ်နီၣ်ယိးဘိတဖၣ်ဆူတလါအကွီၤတဖၣ်အပူၤဒီးပာ်ထီၣ် တလါစီဆှံအခိၣ်ကၢၢ်န့ၣ်လီၤ.",
			"21": "<sup>21</sup> အန့ၣ်ဝံၤဒီးအဝဲဒၢနုာ်တလါစီဆှံန့ၣ်ဆူဒဲစီဆှံအပူၤဒီး ဘျးလီၤယၣ်ဘျးသဒၢတၢ်လၢအကမၤသဒၢအီၤန့ၣ်လီၤ. လၢကျဲဒ်အံၤန့ၣ်အဝဲဘျးသဒၢတၢ်အၢၣ်လီၤအီလီၤအတလါစီဆှံဒ် ယွၤမၤလိာ်တ့ၢ်ဝဲအသိးန့ၣ်လီၤ.",
			"22": "<sup>22</sup> အဝဲဒၢနုာ်စီၢ်နီၤခိၣ်လၢဒဲစီဆှံအပူၤလၢကလံၤစိးတကပၤဖဲ ယၣ်ဘျးသၢတၢ်အချၢတခီ,",
			"23": "<sup>23</sup> ဒီးလၢအဖီခိၣ်န့ၣ်ပာ်ထီၣ်ကိၣ်လၢတၢ်လုၢ်ထီၣ်ဆူယွၤအအိၣ်, ဒ်ယွၤမၤလိာ်တ့ၢ်ဝဲအသိးန့ၣ်လီၤ.",
			"24": "<sup>24</sup> အဝဲဒၢနုာ်တၢ်ပာ်မ့ၣ်အူဒၢအလီၢ်လၢဒဲစီဆှံအပူၤ, လၢကလံၤထံးတကပၤကွၢ်သဃီၤလိာ်သးဒီးစီၢ်နီၤခိၣ်န့ၣ်လီၤ.",
			"25": "<sup>25</sup> ဒီးဖဲန့ၣ်လၢယွၤအမဲာ်ညါန့ၣ်, အဝဲဒွဲၣ်ကပီၤထီၣ်မ့ၣ်အူဒၢ တဖၣ်ဒ်ယွၤမၤလိာ်တ့ၢ်ဝဲအသိးန့ၣ်လီၤ.",
			"26": "<sup>26</sup> အဝဲဒၢနုာ်တၢ်လုၢ်လီၢ်ထူလၢဒဲစီဆှံအပူၤဖဲယၣ်ဘျးသဒၢတၢ်အမဲာ်ညါ,",
			"27": "<sup>27</sup> ဒီးဆိၣ်ကဲၤထီၣ်တၢ်နၢမူဒ်ယွၤမၤလိာ်တ့ၢ်ဝဲအသိးန့ၣ်လီၤ.",
			"28": "<sup>28</sup> အဝဲဘျးလီၤယၣ်ဘျးသဒၢတၢ်ဖဲဒဲစီဆှံအကျဲစၢၤ,",
			"29": "<sup>29</sup> ဒီးဖဲန့ၣ်လၢယၣ်ဘျးသဒၢတၢ်အမဲာ်ညါန့ၣ်, အဝဲပာ်လီၤတၢ်လုၢ် လီၢ်လၢတၢ်ကဆိၣ်ကဲၤအတၢ်လုၢ်တၢ်ပာ်တဖၣ်အဂီၢ်န့ၣ်လီၤ. လၢတၢ်လုၢ်လီၢ်အဖီခိၣ်န့ၣ်အဝဲလုၢ်ထီၣ်ပာ်ထီၣ်တၢ်လုၢ်မ့ၣ်အူဒီးတၢ် လုၢ်ဘုဧိၤဟုဧိၤဒ်ယွၤမၤလိာ်တ့ၢ်ဝဲအသိးန့ၣ်လီၤ.",
			"30": "<sup>30</sup> အဝဲပာ်သရာ်လၢတၢ်သ့စီအဂီၢ်ဖဲဒဲစီဆှံဒီးတၢ်လုၢ်လီၢ်အဘၢၣ် စၢၤဒီးမၤပှဲၤအီၤလၢထံန့ၣ်လီၤ.",
			"31": "<sup>31</sup> စီၤမိၤၡ့, စီၤအၤဟရိၣ်ဒီးအဝဲအဖိခွါတဖၣ်သ့အစုဒီးအခီၣ်တဖၣ်ဖဲန့ၣ်,",
			"32": "<sup>32</sup> တဘျီလၢ်လၢ်ဖဲအဝဲသ့ၣ်တဖၣ်လဲၤနုာ်ဆူဒဲစီဆှံအပူၤမ့ၣ်ဂ့ၤ, ဆူတၢ်လုၢ်လီၢ်မ့ၢ်ဂ့ၤဒ်ယွၤမၤလိာ်တ့ၢ်ဝဲအသိးန့ၣ်လီၤ.",
			"33": "<sup>33</sup> စီၤမိၤၡ့ဘျးထီၣ်ဘျးသဒၢတၢ်ဝးတရံးဒဲစီဆှံဒီးတၢ်လုၢ် လီၢ်ဒီးဘျးလီၤစဲၤယၣ်ဘျးသဒၢဖဲဒဲစီဆှံအကျဲစၢၤန့ၣ်လီၤ. မၤသးဒ်န့ၣ်ဒီး, အဝဲမၤဝံၤကယဲၢ်တၢ်မၤခဲလၢာ်န့ၣ်လီၤ.",
			"34": "<sup>34</sup> တုၤနုၤတစုတၢ်အၢၣ်ကးဘၢဒဲစီဆှံ, ဒီးကစၢ်ယွၤအိၣ်ဝဲ ဆိးဝဲအတၢ်ကပီၤကပြုၢ်ကပြီၤန့ၣ်မၤပှဲၤအီၤန့ၣ်လီၤ.",
			"35": "<sup>35</sup> လၢတၢ်အံၤအဃိ, စီၤမိၤၡ့လဲၤနုာ်ဆူဒဲစီဆှံအပူၤတသ့ဝဲဘၣ်.",
			"36": "<sup>36</sup> ပှၤအံၣ်စရ့လးဖိတဖၣ်သုးအသူၣ်ဒဲအလီၢ်, ဆူတၢ်လီၢ်အဂၤတတီၤ, ထဲဒၣ်ဖဲလၢတၢ်အၢၣ်သုးကွံာ်အသးလၢဒဲ စီဆှံအဖီခိၣ်အခါဧိၤန့ၣ်လီၤ.",
			"37": "<sup>37</sup> ဖဲတၢ်အၢၣ်ကျၢၢ်ဘၢဒံးအသးလၢဒဲစီဆှံအဖီခိၣ်အခါန့ၣ်, အဝဲသ့ၣ်တသုးဘၣ်အသူၣ်ဒဲအလီၢ်ဘၣ်.",
			"38": "<sup>38</sup> ဖဲအဝဲသ့ၣ်ဟးဝ့ၤဝီၤဝဲအဆၢကတီၢ်ဒီကတီၢ်န့ၣ်အဝဲသ့ၣ်ထံၣ်ဘၣ် ယွၤအိၣ်ဝဲဆိးဝဲအတၢ်အၢၣ်လၢဒဲစီဆှံအဖီခိၣ်လၢမုၢ်ဆါကတီၢ်, ဒီးမ့ၣ်အူကပီၤထီၣ်လၢအဖီခိၣ်လၢမုၢ်နၤအကတီၢ်န့ၣ်လီၤ."
		}
	}
};
module.exports = book;