var book = {
	"name": "လံာ်နီၢ်အ့ၤစတၢ်",
	"numChapters": 10,
	"chapters": {
		"1": {
			"1": "<sup>1</sup> တၢ်အံၤမ့ၢ်တၢ်မၤအသးဖဲမုၢ်နံၤမုၢ်သီတဖၣ် လၢစီၤပၤအဃၤၡဝ့ရိၣ်ပၢတၢ်လၢကီၢ်ပၤရၣ်အဝ့ၢ်ခိၣ်ဝ့ၢ်ၡူၡၣ် န့ၣ်လီၤ. အဝဲပၢဘၣ်ကီၢ်ဖိတကယၤခံဆံနွံဘ့ၣ်, စးထီၣ် လၢကီၢ်ဟံၣ်ဒူၤတုၤလၢကီၢ်ကူၤၡးန့ၣ်လီၤ.",
			"3": "<sup>3</sup> လၢအဝဲပၢတၢ်သၢနံၣ်တနံၣ်န့ၣ်, မၤတၢ်အီၣ်တၢ်အီအမူးဖးဒိၣ်တခါလၢအပဒိၣ်တဖၣ်ဒီးပှၤပၢတၢ် သ့ၣ်တဖၣ်အဂီၢ်န့ၣ်လီၤ. ကီၢ်ပၤရၣ်ဒီးကီၢ်မၤဒဲအသုးမုၢ်သံၣ်ဘိတဖၣ်, ဒီးဒ်န့ၣ်အသိးကီၢ်ဖိတဖၣ်အပဒိၣ်ဖးဒိၣ်ဒီးပှၤတူၢ်ဒိၣ်ကီၢ်ဒိၣ်တဖၣ် ဟဲဝဲစ့ၢ်ကီးန့ၣ်လီၤ.",
			"4": "<sup>4</sup> ဒီးမၤတၢ်ဒုးနဲၣ်တမံၤလၢအပာ်ဖျါထီၣ်အဘီအမုၢ် အလၤကပီၤအတၢ်ထူးတၢ်တီၤဒီးအကဟုကညီၢ်လၢအယံာ်ဝဲဃု လါန့ၣ်လီၤ.",
			"5": "<sup>5</sup> တၢ်န့ၣ်ဝံၤအလီၢ်ခံ, စီၤပၤမၤတၢ်အီၣ်တၢ်အီအမူးဖးဒိၣ်တခါလၢပှၤအိၣ်လၢဝ့ၢ်ခိၣ် ဝ့ၢ်ၡူၡၣ်အပူၤ, ပှၤထူးပှၤတီၤမ့ၢ်ဂ့ၤ, ပှၤဖှီၣ်ဖိယာ်ဖိမ့ၢ်ဂ့ၤ, လၢပှၤခဲလၢာ်အဂီၢ်န့ၣ်လီၤ. ဒီးယံာ်ဝဲဒီတနွံညါဒီးဘၣ်တၢ် မၤအီၤလၢစီၤပၤအတၤသၣ်လီၢ်န့ၣ်လီၤ.",
			"6": "<sup>6</sup> စီၤပၤအတၤသၣ်လီၢ်အဂၢၤန့ၣ်ဘၣ်တၢ်ကယၢကယဲအီၤဒီးယၣ်ဘျးသဒၢ လၢအလါအဲးဒီးအဝါတဖၣ်လၢတၢ်စၢဃာ်အီၤဒီးပျံၤဂီၤလုးတ ကုာ်, ဒီးဘျးလီၤအီၤလၢကွီၤစ့လၢအအိၣ်လၢထူၣ်လၢၢ်ဝါ, အလိၤန့ၣ်လီၤ. လီၢ်မံခးထူဒီးစ့တဖၣ်ဘၣ်တၢ်ပာ်အီၤလၢဂၢၤလၢ အဘၣ်တၢ်ဒါလီၤအီၤဒီးလၢၢ်ဘဟး, လၢၢ်ဝါ, လၢၢ်ဒၢ်ဒီးလၢၢ်သူတဖၣ်အပူၤန့ၣ်လီၤ.",
			"7": "<sup>7</sup> တၢ်အီတဖၣ်ဘၣ်တၢ်ဟ့ၣ်အီအီၤလၢလီ ခီထူလီၤဆီလိာ်အသးတဖၣ်အပူၤ, ဒီးစီၤပၤဟ့ၣ်အီအစပံးထံလၢ တၢ်သူၣ်အိၣ်သးအိၣ်အပူၤန့ၣ်လီၤ.",
			"8": "<sup>8</sup> တၢ်တြီတအိၣ်ဘၣ်နီတမံၤလၢတၢ်အီအဂီၢ်ဘၣ်. စီၤပၤဟ့ၣ်လီၤအကလုၢ်ဆူအခ့အပှၤအိၣ်လၢနီ ပူၤတဖၣ်ဒ်သိးပှၤကိးဂၤဒဲးကမၤန့ၢ်ဒ်အသးလီဝဲအသိးန့ၣ် လီၤ.",
			"9": "<sup>9</sup> တကတီၢ်ဃီအံၤန့ၣ်, နီၢ်ပၤမုၣ်ဝးၡတံၤမၤစ့ၢ်ကီးတၢ်အီၣ်တၢ်အီအမူးဖးဒိၣ်တခါ လၢပိာ်မုၣ်ပိာ်မၢၤသ့ၣ်တဖၣ်အဂီၢ်လၢစီၤပၤအနီပူၤန့ၣ်လီၤ.",
			"10": "<sup>10</sup> ဒီးလၢတၢ်အီၣ်တၢ်အီအမူးဖးဒိၣ်နွံနံၤတနံၤ, ဖဲစီၤပၤမုာ်လၤဝဲလၢစပံးထံအကတီၢ်အခါန့ၣ်, ကိးဃီၤပှၤဒ့ဒံၣ်ဖိနွံဂၤလၢအမ့ၢ်အနီၢ်ကစၢ်ဒၣ်ဝဲအခ့အပှၤ, စီၤမဟူမၣ်, စီၤဘံးစသၤ, စီၤဃၤရဘိနၤ, စီၤဘံးကသၤ, စီၤအဘၤကသၤ, စီၤစ့သၢ်ဒီးစီၤကၤရယၣ်တဖၣ်န့ၣ်လီၤ.",
			"11": "<sup>11</sup> စီၤပၤမၤလိာ်အဝဲသ့ၣ်ဒ်သိးအကဟဲကိးန့ၢ်အီၤနီၢ်ပၤမုၣ်ဝးၡတံၤ, အိၣ်ဒီးနီၢ်ပၤမုၣ်အခိၣ်သလုးလၢအခိၣ်လိၤလီၤ. နီၢ်ပၤမုၣ်မ့ၢ်ပိာ်မုၣ်လၢအဃံလၤဝဲဒီးစီၤပၤသးအိၣ်ပာ်ဖျါထီၣ် အတၢ်ဃံတၢ်လၤဆူပဒိၣ်ဖးဒိၣ်တဖၣ်ဒီးအပှၤတမှံၤတပျီၤခဲလၢာ် န့ၣ်လီၤ.",
			"12": "<sup>12</sup> ဘၣ်ဆၣ်ဒီး, ဖဲတၢ်ခ့တၢ်ပှၤသ့ၣ်တဖၣ်တဲဘၣ်နီၢ်ပၤမုၣ်ဝးၡတံၤလၢစီၤပၤ အတၢ်မၤလိာ်အီၤန့ၣ်, အဝဲဂ့ၢ်လိာ်ဝဲလၢအကဟဲဝဲဒၣ်န့ၣ်လီၤ. တၢ်အံၤမၤသးဒိၣ်ထီၣ်စီၤပၤန့ၣ်လီၤ.",
			"13": "<sup>13</sup> မ့ၢ်စီၤပၤအလုၢ်အလၢ်လၢကဃ့တၢ်ဟ့ၣ်ကူၣ်ဘၣ်ထွဲဒီးတၢ်သံ ကွၢ်လၢတၢ်သိၣ်တၢ်သီဒီးတၢ်မၤလိာ်တဖၣ်အဂ့ၢ်န့ၣ်လီၤ. အဝဲကိးဃီၤအပှၤဟ့ၣ်ကူၣ်တၢ်တဖၣ်ဒီးသံကွၢ်ဝဲလၢ ကဘၣ်မၤဝဲဒ်လဲၣ်န့ၣ်လီၤ.",
			"14": "<sup>14</sup> ပှၤလၢအဝဲညီနုၢ်ဃ့တၢ်ဟ့ၣ်ကူၣ်အအါကတၢၢ်မ့ၢ်ဝဲ, ကီၢ်ပၤရၣ်ဒီးကီၢ်မၤဒဲအပဒိၣ်ဖးဒိၣ်နွံဂၤလၢအမ့ၢ်စီၤကၢ်ၡနၤ, စီၤၡ့သၢ်, စီၤအၤဒမါသၤ, စီၤတၢ်ၡံၣ်, စီၤမ့ရ့း, စီၤမၢ်စနၤဒီးစီၤမမူကၣ်န့ၣ်လီၤ. အဝဲသ့ၣ်မ့ၢ်ပှၤအိၣ်ဒီးလီၢ်လၤအထီကတၢၢ်လၢဘီမုၢ်အပူၤန့ၣ်လီၤ.",
			"15": "<sup>15</sup> စီၤပၤအဃၤၡဝ့ရိၣ်စံးဘၣ်ပှၤတဖၣ်အံၤ, “ယမၢလီၤယခ့ယပှၤတဖၣ်ဆူနီၢ်ပၤမုၣ်ဝးၡတံၤအအိၣ်, ဃုာ်ဒီးတၢ်မၤလိာ်တမံၤ, ဘၣ်ဆၣ်အဝဲတဒိကနၣ်ဝဲဘၣ်. မ့ၢ်တၢ်သိၣ်တၢ်သီစံးဝဲလၢပကြၢးမၤ အီၤဒ်လဲၣ်.”",
			"16": "<sup>16</sup> တုၤနုၤတစု, စီၤမမူကၣ်စံးဆၢစီၤပၤဒီးအပဒိၣ်ဖးဒိၣ်တဖၣ်, “တမ့ၢ်ထဲနီၢ်ပၤမုၣ်ဝးၡတံၤမၤကမၣ်စီၤပၤဧိၤန့ၣ်ဘၣ်. မ့ၢ်စ့ၢ်ကီးအပဒိၣ်ဖးဒိၣ်တဖၣ်ဒီးပှၤပိာ်ခွါခဲလၢာ်လၢ အအိၣ်လၢစီၤပၤအတၢ်ပၢအပူၤလီၤ.",
			"17": "<sup>17</sup> လၢနီၢ်ပၤမုၣ်ဝးၡတံၤမၤဒ်သိးအံၤအဃိပိာ်မုၣ်ခဲလၢာ်, ကစးထီၣ်ကွၢ်တလီၤအဝၤတဘျီဃီန့ၣ်လီၤ. ဒီးအဝဲသ့ၣ်ကစံးလၢစီၤပၤအဃၤၡဝ့ရိၣ်မၤလိာ်နီၢ်ပၤမုၣ်ဝးၡတံၤဒ်သိးအကဟဲဆူအအိၣ်ဘၣ်ဆၣ်တဒိကနၣ်ဝဲဒၣ်ဘၣ်.",
			"18": "<sup>18</sup> စးထီၣ်လၢမုၢ်တနံၤအံၤတုၤစီၤပၤအပဒိၣ်ဖးဒိၣ်လၢကီၢ်ပၤရၣ်ဒီးကီၢ်မၤဒဲ အပူၤအမါတဖၣ်နၢ်ဟူနီၢ်ပၤမုၣ်အတၢ်မၤအံၤဒီး, အဝဲသ့ၣ်ကတဲဘၣ်အဝၤတဖၣ်လၢတၢ်ဂ့ၢ်အံၤန့ၣ်လီၤ. ဒီးမါလၢတၢ်လီၢ်ကိးပူၤဒဲးတမ့ၢ်ကပာ်ကဲအဝၤလၢၤဘၣ်န့ၣ်လီၤ.",
			"19": "<sup>19</sup> မ့ၢ်ဘၣ်, စီၤပၤအသးဒီး, မ်တၢ်ရၤလီၤစီၤပၤအတၢ်မၤလိာ်လၢနီၢ်ပၤမုၣ် ဝးၡတံၤအသုတပာ်ဖျါထီၣ်လၢၤအသးနီတစုလၢစီၤပၤအမဲာ်ညါ ဘၣ်တဂ့ၤန့ၣ်တက့ၢ်. တၢ်မၤလိာ်အံၤကဘၣ်တၢ်ကွဲးနီၣ်အီၤလၢကီၢ်ပၤရၣ်ဒီးကီၢ်မၤဒဲ အတၢ်သိၣ်တၢ်သီတဖၣ်အပူၤဒ်သိးတၢ်လဲ လိာ်ကွံာ်အီၤသုတသ့နီတဘျီတဂ့ၤလီၤ. အန့ၣ်ဒီးဟ့ၣ်လီၤကွံာ်အနီၢ် ပၤမုၣ်အလီၢ်အံၤဆူပိာ်မုၣ်လၢအဂ့ၤဒိၣ်န့ၢ်အီၤတဂၤအအိၣ်န့ၣ်တက့ၢ်.",
			"20": "<sup>20</sup> ဒီးတုၤနတၢ်မၤလိာ်အံၤဘၣ်တၢ်ဒုးသ့ၣ်ညါအီၤလၢ နဘီနမုၢ်ဒီဘ့ၣ်ညါဒီးပိာ်မုၣ်ကိးဂၤဒဲးကဟ့ၣ်အဝၤ တၢ်ယူးယီၣ်လၢအကြၢးဝဲဘၣ်ဝဲ, ဖဲအဝဲမ့ၢ်ပှၤထူးပှၤတီၤမ့ၢ်ဂ့ၤ, ပှၤဖှီၣ်ဖိယာ်ဖိမ့ၢ်ဂ့ၤန့ၣ်လီၤ.”",
			"21": "<sup>21</sup> စီၤပၤအပဒိၣ်ဖးဒိၣ်တဖၣ်ဘၣ်သူၣ်ဘၣ်သးတၢ်ဟ့ၣ်ကူၣ်အံၤ, ဒီးစီၤပၤမၤဝဲဒ်စီၤမမူကၣ်ဟ့ၣ်ကူၣ်ဝဲအသိးန့ၣ်လီၤ.",
			"22": "<sup>22</sup> အဝဲဆှၢလီၤတၢ်ကစီၣ်တမံၤအံၤဆူကီၢ်တဘ့ၣ်ဘၣ် တဘ့ၣ်လၢအပၢဘၣ်ဝဲဒ်အကျိာ်ဒၣ်ဝဲအသိး, လၢဝၤကိးဂၤဒဲးကဘၣ်မ့ၢ်ဟံၣ်ခိၣ်လၢအဟံၣ်ဒၣ်ဝဲဒီး ကတိၤတၢ်အိၣ်ဒီးတၢ်စိတၢ်ကမီၤလၢခံကတၢၢ်န့ၣ်လီၤ."
		},
		"2": {
			"1": "<sup>1</sup> တၢ်န့ၣ်တဖၣ်ဝံၤအလီၢ်ခံတုၤစီၤပၤအတၢ်သးဒိၣ်စၢ်လီၤက့ၤန့ၣ်, အဝဲသ့ၣ်နီၣ်ထီၣ်က့ၤတၢ်လၢနီၢ်ပၤမုၣ်ဝးၡတံၤမၤဝဲဒီးအဝဲ အတၢ်မၤလိာ်လၢအထီဒါအီၤအဂ့ၢ်န့ၣ်လီၤ.",
			"2": "<sup>2</sup> လၢတၢ်န့ၣ်အဃိစီၤပၤအပှၤဟ့ၣ်ကူၣ်တၢ်လၢအဘူးဒီးအီၤတနီၤစံးဘၣ်အီၤ, “မ်ပှၤဃုန့ၢ်စီၤပၤလၢမုၣ်လိၤဘိလၢအက့ၢ်အဂီၤဂ့ၤတဖၣ်န့ၣ်တက့ၢ်.",
			"3": "<sup>3</sup> ဒီးမ်စီၤပၤဃုထၢပဒိၣ်ဖးဒိၣ်တဖၣ်လၢကီၢ် တဘ့ၣ်ဘၣ်တဘ့ၣ်လၢဘီမုၢ်အပူၤဒီးမၤလိာ်အဝဲသ့ၣ် ဒ်သိးကဟဲကိးမုၣ်လိၤဘိလၢအက့ၢ်အဂီၤဂ့ၤခဲလၢာ်ဆူပိာ်မုၣ် အဟံၣ်ဖဲဝ့ၢ်ခိၣ်ဝ့ၢ်ၡူၡၣ်အပူၤန့ၣ်တက့ၢ်. ပာ်အဝဲသ့ၣ်လၢပှၤဒ့ဒံၣ်ဖိ စီၤဟ့က့ၤလၢအကွၢ်ထွဲပှၤပိာ်မုၣ်တဖၣ်အစုပူၤ, ဒီးမ်ပှၤမၤဃံမၤလၤအီၤန့ၣ်တက့ၢ်.",
			"4": "<sup>4</sup> တုၤနုၤတစု, ဟံးန့ၢ်မုၣ်လိၤဘိလၢနဘၣ်သူၣ်ဘၣ်သးအဒိၣ်က တၢၢ်တဂၤ, ဒီးဒုးကဲထီၣ်အီၤလၢနီၢ်ပၤမုၣ်, လၢနီၢ်ဝးၡတံၤ အလီၢ်တက့ၢ်.” စီၤပၤဆိကမိၣ်လၢတၢ်ဟ့ၣ်ကူၣ်အံၤမ့ၢ်တၢ်လၢအဂ့ၤသတးဒီးမၤ ထွဲဝဲဒၣ်န့ၣ်လီၤ.",
			"5": "<sup>5</sup> ဖဲန့ၣ်လၢဝ့ၢ်ၡူၡၣ်အပူၤန့ၣ်ပှၤယူဒၤဖိစီၤ ယၤအံၢ်အဖိခွါလၢအမံၤမ့ၢ်ဝဲစီၤမၢ်ဒကဲၤအိၣ်ဝဲဒၣ်န့ၣ်လီၤ. အဝဲမ့ၢ်ပှၤဘၣ်ဃးဒီးပှၤဘံၣ်ယၤမံၣ်ဖိအဒူၣ်လၢအဟဲလီၤစၢၤ လီၤသွဲၣ်လၢစီၤၡံမံၤဒီးစီၤကံၣ်န့ၣ်လီၤ.",
			"6": "<sup>6</sup> ဖဲကီၢ်ဘၤဘူၤလိၣ်အစီၤပၤနဘူးကးန့စၢ်ဟဲက့ၤစိာ်မၢကဲကုၢ်ကီၢ် ယူဒၤအစီၤပၤယဟိၤယါခံၣ် (အဝဲဒၣ်မ့ၢ်စီၤယံးကၤနံယၤ) လၢဝ့ၢ်ယရူၤၡလ့ၣ်န့ၣ်, ဟဲက့ၤကိးစ့ၢ်ကီးပှၤတဖုဒီးစီၤမၢ်ဒကဲၤအိၣ်ဝဲလၢအဝဲသ့ၣ်အကျါန့ၣ်လီၤ.",
			"7": "<sup>7</sup> အဝဲဒၣ်န့ၣ်အိၣ်ဒီးအတခွါမုၣ်တဂၤ, နီၢ်အ့ၤစတၢ်, လၢအမံၤလၢဧ့ၤဘြံၤ အကျိာ်မ့ၢ်ဝဲနီၢ်ဟဒးစၤဒီး မ့ၢ်မုၣ်လိၤဘိဃံလၤတဂၤန့ၣ်လီၤ. ဖဲအမိၢ်အပၢ်သံသဒၣ်ကွံာ်အီၤန့ၣ်, စီၤမၢ်ဒကဲၤလုၢ်ဖိက့ၤအီၤဒီးလုၢ်ဒိၣ်ထီၣ်အီၤဒ်အဖိမုၣ်ဒၣ်ဝဲ အသိးန့ၣ်လီၤ.",
			"8": "<sup>8</sup> တုၤစီၤပၤဟ့ၣ်လီၤအတၢ်မၤလိာ်အသီန့ၣ်မုၣ်လိၤဘိအါဂၤဘၣ် တၢ်ဟဲဆှၢအီၤဆူဝ့ၢ်ၡူၡၣ်ဒီးနီၢ်အ့ၤစတၢ်အိၣ်လၢအဝဲသ့ၣ်အကျါန့ၣ်လီၤ. အဝဲစ့ၢ်ကီးဘၣ်တၢ်ပာ်အီၤလၢစီၤပၤအနီပူၤ, လၢပှၤကွၢ်ထွဲပိာ်မုၣ်အဟံၣ်, စီၤဟ့က့ၤအတၢ်အံးထွဲကွၢ်ထွဲအပူၤန့ၣ်လီၤ.",
			"9": "<sup>9</sup> ဒီးစီၤဟ့က့ၤဘၣ်သူၣ်ဘၣ်သးနီၢ်အ့ၤစတၢ်ဒီးအဝဲကွၢ်မဲာ်အီၤန့ၣ်လီၤ. စီၤဟ့က့ၤတမၤယံာ်မၤနီၣ်အသးလၢတၢ်ကွၢ်ထွဲ နီၢ်အ့ၤစတၢ်ခီဖျိတၢ်မၤဃံမၤလၤအီၤဒီးဟ့ၣ်အီၤတၢ်အီၣ်တၢ်အီ လီၤဆီန့ၣ်ဘၣ်. အဝဲဟ့ၣ်အီၤလၢတၢ်လီၢ်အဂ့ၤကတၢၢ်လၢပှၤပိာ်မုၣ်အိၣ်ဟံၣ်အပူၤ ဒီးဃုထၢလီၤဆီပိာ်မုၣ်ဖိလၢစီၤပၤအနီပူၤနွံဂၤဒ်သိးကမၤန့ၢ်အတၢ်လီၤ.",
			"10": "<sup>10</sup> မ့ၢ်လၢစီၤမၢ်ဒကဲၤအတၢ်ဟ့ၣ်ကူၣ်အီၤအဃိ, နီၢ်အ့ၤစတၢ်ပာ်ခူ သူၣ်တၢ်ဂ့ၢ်လၢအဝဲမ့ၢ်ပှၤယူဒၤဖိတဂၤန့ၣ်လီၤ.",
			"11": "<sup>11</sup> ကိးမုၢ်နံၤဒဲးစီၤမၢ်ဒကဲၤဟးလ့ၢ်ထီၣ်လ့ၢ်လိၤလၢ ပှၤပိာ်မုၣ်တဖၣ်အိၣ်ဟံၣ်အဂၢၤအမဲာ်ညါဒ်သိးကသ့ၣ်ညါဘၣ် လၢမ့ၢ်နီၢ်အ့ၤစတၢ်အိၣ်မုာ်ဧါ, ဒီးတၢ်ကမၤအသးဒီးအီၤဒ်လဲၣ် အဂ့ၢ်န့ၣ်လီၤ.",
			"12": "<sup>12</sup> မုၣ်လိၤဘိတဖၣ်ဘၣ်တၢ်မၤဃံမၤလၤအီၤဒ်အညီနုၢ်အသိးယံာ် ဝဲတနံၣ်ဒ်အမ့ၢ်တၢ်ဖှူအီၤလၢမူရၣ်ဃုလါဒီးသိနၢမူအဂၤ ဃုလါန့ၣ်လီၤ. တၢ်န့ၣ်ဝံၤအလီၢ်ခံ, တၢ်ဆှၢအဝဲသ့ၣ်တဂၤဘၣ်တဂၤဆူစီၤပၤအဃၤ ၡဝ့ရိၣ်အအိၣ်လၢအကတီၢ်ဒၣ်ဝဲန့ၣ်လီၤ.",
			"13": "<sup>13</sup> ဖဲအဝဲသ့ၣ်တဂၤဘၣ်တဂၤဟးထီၣ်လၢပှၤပိာ်မုၣ်အိၣ်ဟံၣ်ဒီးလဲၤဆူနီန့ၣ်, အဝဲကူသိးတၢ်ဒ်အအဲၣ်ဒိးဝဲအသိးသ့ဝဲဒၣ်န့ၣ်လီၤ.",
			"14": "<sup>14</sup> အဝဲကဘၣ်လဲၤဖဲန့ၣ်လၢမုၢ်ဟါ, ဒီးလၢမုၢ်ဆ့ၣ်ထီၣ်တနံၤန့ၣ်ကဘၣ်တၢ်ဆှၢအီၤဆူပှၤ ပိာ်မုၣ်အိၣ်ဟံၣ်အဂၤတဖျၢၣ်ဒီးပာ်အီၤလၢ, ပှၤဒ့ဒံၣ်ဖိစီၤၡၤၡကးလၢအကွၢ်ထွဲစီၤပၤအသံၣ်မါတဖၣ်, အတၢ်အံးထွဲကွၢ်ထွဲအပူၤန့ၣ်လီၤ. မ့တမ့ၢ်ဘၣ်လၢစီၤပၤဘၣ်သူၣ်ဘၣ် သးအီၤဒီးကိးအီၤလၢအမံၤဘၣ်န့ၣ်, အဝဲတလဲၤဘၣ်ကဒီးဆူစီၤပၤ အအိၣ်ဘၣ်.",
			"15": "<sup>15</sup> ဒီးတၢ်ဆၢကတီၢ်ဘၣ်ဝဲလၢနီၢ်အ့ၤစတၢ်အဂီၢ်, လၢကလဲၤဆူစီၤပၤအအိၣ်လီၤ. နီၢ်အ့ၤစတၢ်မ့ၢ်, စီၤအဘံဃယ့းလးအဖိမုၣ်ဒီးစီၤမၢ်ဒကဲၤအတခွါမုၣ်လၢအ ကွၢ်လုၢ်ဖိက့ၤဝဲဒ်အဖိမုၣ်အသိးန့ၣ်လီၤ. ပှၤတဂၤလၢ်လၢ်လၢအထံၣ်ဘၣ်နီၢ်အ့ၤစတၢ်န့ၣ်, ဘၣ်သူၣ်ဘၣ်သးအီၤလီၤ. ဖဲအဝဲအကတီၢ်တုၤဃီၤန့ၣ်, အဝဲကူသိးဒၣ်တၢ်ဒ်ပှၤဒ့ဒံၣ်ဖိလၢအကွၢ်ထွဲပှၤပိာ်မုၣ်အိၣ်ဟံၣ်, စီၤဟ့က့ၤဟ့ၣ်ကူၣ်အီၤအသိးန့ၣ်လီၤ.",
			"16": "<sup>16</sup> လၢတၢ်န့ၣ်အဃိ, ဖဲစီၤပၤအဃၤၡဝ့ရိၣ်ကဲထီၣ်စီၤပၤနွံနံၣ်တနံၣ်, လၢလါတဆံလါတလါ, လါတ့ဘ့းအပူၤန့ၣ်, နီၢ်အ့ၤစတၢ်ဘၣ်တၢ်လဲၤဆှၢအီၤဆူစီၤပၤ အဃၤၡဝ့ရိၣ်အအိၣ်လၢစီၤပၤအနီပူၤန့ၣ်လီၤ.",
			"17": "<sup>17</sup> စီၤပၤဘၣ်သူၣ်ဘၣ်သး, ကွၢ်မဲာ်ဒီးအဲၣ်နီၢ်အ့ၤစတၢ်ဒိၣ်န့ၣ်ဒံး မုၣ်လိၤဘိအဂၤခဲလၢာ်လီၤ. ဒီးစီၤပၤပာ်ထီၣ်နီၢ်ပၤမုၣ်အခိၣ်သလုးလၢနီၢ်အ့ၤစတၢ်အခိၣ် လိၤဒီးဒုးကဲထီၣ်အီၤလၢနီၢ်ပၤမုၣ်လၢနီၢ်ဝးၡတံၤအလီၢ်န့ၣ်လီၤ.",
			"18": "<sup>18</sup> အန့ၣ်ဝံၤဒီး, စီၤပၤမၤတၢ်အီၣ်တၢ်အီအမူးဖးဒိၣ်တမူး လၢတၢ်မၤလၤကပီၤနီၢ်အ့ၤစတၢ်အဂီၢ်ဒီးကွဲမုာ်အပဒိၣ်တဖၣ်လီၤ. အဝဲဘိးဘၣ်သ့ၣ်ညါမုၢ်နံၤန့ၣ်ဒ်တၢ်အိၣ်ဘှံးအမုၢ်တနံၤ လၢကီၢ်ဒီဘ့ၣ်ညါအပူၤဒီး, နီၤလီၤတၢ်ဟ့ၣ်တဖၣ်ဒ်အကြၢးဝဲဒီးစီၤပၤတဂၤအသိးန့ၣ်လီၤ.",
			"19": "<sup>19</sup> အကတီၢ်ဖဲန့ၣ်, စီၤမၢ်ဒကဲၤဘၣ်တၢ်ဃုထၢပာ်လီၤအီၤလၢစီၤပၤ, လၢတၢ်ပၢဆှၢတၢ်ဖံးတၢ်မၤအဂီၢ်လီၤ.",
			"20": "<sup>20</sup> မ့မ့ၢ်နီၢ်အ့ၤစတၢ်တဒုးသ့ၣ်ညါဒံးအသးလၢအမ့ၢ်ပှၤယူဒၤဖိဘၣ်. အအံၤမ့ၢ်စီၤမၢ်ဒကဲၤတဲဘၣ်အီၤလၢအသုတစံးဘၣ်ပှၤနီတဂၤတဂ့ၤ, ဒီးအဝဲဒိကနၣ်ဝဲ, ဒ်အဝဲဒိကနၣ်တ့ၢ်အီၤဖဲအမ့ၢ်ဒံးဖိသၣ်ပိာ် မုၣ်ဖိတဂၤလၢအအိၣ်လၢအတၢ်အံးထွဲကွၢ်ထွဲအဆၢ ကတီၢ်အခါအသိးန့ၣ်လီၤ.",
			"21": "<sup>21</sup> ဖဲစီၤမၢ်ဒကဲၤမၤတၢ်လၢနီပူၤအခါန့ၣ်, စီၤဘံးကသၤနၤဒီးစီၤ တ့ရ့ၣ်, လၢအမ့ၢ်ပှၤဒ့ဒံၣ်ဖိခံဂၤလၢစီၤပၤအနီပူၤလၢ အပၢၤစီၤပၤအဒၢးအကျဲစၢၤန့ၣ်, ကူၣ်ထီၣ်ဝဲဒၣ်လၢကမၤသံ စီၤပၤအဃၤၡဝ့ရိၣ်န့ၣ်လီၤ.",
			"22": "<sup>22</sup> စီၤမၢ်ဒကဲၤသ့ၣ်ညါတၢ်ကူၣ်အၢအံၤ, ဒီးတဲဘၣ်နီၢ်ပၤမုၣ်နီၢ် အ့ၤစတၢ်, ဒီးနီၢ်အ့ၤစတၢ်တဲဘၣ်စီၤပၤတၢ်လၢစီၤမၢ်စကဲၤ တဲဘၣ်အီၤန့ၣ်လီၤ.",
			"23": "<sup>23</sup> တၢ်လူၤဃုသ့ၣ်ညါတၢ်ဂ့ၢ်တမံၤအံၤ, ဒီးတၢ်ထံၣ်လၢအမ့ၢ်ဝဲတီဝဲ အဃိဒီးပှၤခံဂၤလိာ်အံၤဘၣ်တၢ်စၢသံကွံာ် အီၤလၢတၢ်စၢသံအလီၢ်န့ၣ်လီၤ. ဒီးစီၤပၤမၤလိာ်ဝဲဒၣ်လၢတၢ် မၤအသးတမံၤအံၤကဘၣ်တၢ်ကွဲးနီၣ်အီၤလၢဘီမုၢ်အလံာ် ကွဲးနီၣ်တၢ်အပူၤန့ၣ်လီၤ."
		},
		"3": {
			"1": "<sup>1</sup> တၢ်န့ၣ်တဖၣ်အလီၢ်ခံ, စီၤပၤအဃၤၡဝ့ရိၣ်သုးထီထီၣ်ပှၤအကၤကးဖိ စီၤဟးမဒၤသၤအဖိခွါစီၤဟၤမၣ်အလီၢ်အလၤဆူကိတိာ်ခိၣ်ကျၢၢ်လီၤ.",
			"2": "<sup>2</sup> စီၤပၤဟ့ၣ်လီၤအကလုၢ်ဒ်သိးအပဒိၣ်ပပှၢ်ခဲလၢာ်လၢအမၤ တၢ်လၢအနီပူၤကဘၣ်ပာ်ဖျါတၢ်ဟ့ၣ်တၢ် ယူးယီၣ်ဆူစီၤဟၤမၣ်ခီဖျိတၢ်တီၤလီၤကဒွံကျိာ်ဒီးတၢ်သကူး လီၤအသးလၢအမဲာ်ညါန့ၣ်လီၤ. မ့တမ့ၢ်ဘၣ်လၢစီၤမၢ်ဒကဲၤဘၣ်ဒီး, ပှၤအဂၤခဲလၢာ်မၤဝဲဒ်န့ၣ်လီၤ.",
			"3": "<sup>3</sup> စီၤပၤအပဒိၣ်ပပှၢ်တဖၣ်လၢအမၤတၢ်လၢနီပူၤသံကွၢ်စီၤမၢ်ဒကဲၤ ဘၣ်မနုၤနတဒိကနၣ်စီၤပၤအတၢ်မၤလိာ်လဲၣ်အဂ့ၢ်လီၤ.",
			"4": "<sup>4</sup> တနံၤဘၣ်တနံၤအဝဲသ့ၣ်မၢန့ၢ်ဆီၣ်ခံအီၤဘၣ်ဆၣ်အဝဲတဒိက နၣ်အဝဲသ့ၣ်ဘၣ်. အဝဲစံးဘၣ်အဝဲသ့ၣ်, “ယမ့ၢ်ပှၤယူဒၤဖိ တဂၤလီၤ. ယတီၤလီၤလၢစီၤဟၤမၣ်အမဲာ်ညါတသ့ဘၣ်.” လၢတၢ်န့ၣ်အဃိအဝဲသ့ၣ်တဲဘၣ်စီၤဟၤမၣ်လၢတၢ်ဂ့ၢ်အံၤ, ဒ်သိးကသ့ၣ်ညါဘၣ်ဝဲလၢမ့ၢ်စီၤမၢ်ဒကဲၤအိၣ်ဂၢၢ်ကျၢၤလၢအတၢ် ကတိၤဧါ, မ့တမ့ၢ်တအိၣ်ဂၢၢ်ကျၢၤလၢအတၢ်ကတိၤဘၣ်လဲၣ်န့ၣ်လီၤ.",
			"5": "<sup>5</sup> တုၤစီၤဟၤမၣ်ထံၣ်သ့ၣ်ညါဘၣ်ဝဲလၢစီၤမၢ်ဒကဲၤတတီၤလီၤ ကဒွံကျိာ်ဒီးသကူးလီၤအသးလၢအမဲာ်ညါန့ၣ်အဝဲအသးဒိၣ် ထီၣ်ဒိၣ်ဒိၣ်ကလဲာ်လီၤ.",
			"6": "<sup>6</sup> ဒီးတုၤအသ့ၣ်ညါဘၣ်ဝဲလၢစီၤမၢ်ဒကဲၤမ့ၢ်ပှၤယူဒၤဖိတဂၤန့ၣ်, အဝဲပာ်လီၤအသးလၢကမၤတၢ်အါန့ၢ်ကစံၣ်ညီၣ်စီၤမၢ်ဒကဲၤ ထဲတဂၤဧိၤတက့ၢ်န့ၣ်လီၤ. အဝဲကူၣ်ထီၣ်ဖးလီၤလၢကမၤသံကယဲၢ်ပှၤ ယူဒၤဖိခဲလၢာ်လၢကီၢ်ပၤရၣ်အဘီအမုၢ်ဒီဘ့ၣ်ညါအပူၤန့ၣ်လီၤ.",
			"7": "<sup>7</sup> လၢစီၤပၤအဃၤၡဝ့ရိၣ်ပၢတၢ်တဆံခံနံၣ်တနံၣ်, လါအခီၣ် ထံးတလါလၢအမ့ၢ်လါနံစၣ်အပူၤန့ၣ်, စီၤဟၤမၣ်ဟ့ၣ်လီၤ အကလုၢ်လၢတၢ်ကတ့ၢ်လီၤတၢ်ဖးတဖၣ်လၢအဘၣ်တၢ်ကိး အီၤလၢပူရးဒ်သိးကထံၣ်န့ၢ်နံၤသီဒီးလါအကြၢးကတၢၢ် လၢကမၤဝဲအတၢ်ကူၣ်ခူသူၣ်အဂီၢ်န့ၣ်လီၤ. ဒီးတၢ်ဖးလီၤဘၣ်ဝဲလၢလါတဆံခံလါတလါလၢအမ့ၢ်လါ အးဒၢ်ထီၣ်တဆံသၢနံၤတနံၤန့ၣ်လီၤ.",
			"8": "<sup>8</sup> လၢတၢ်န့ၣ်အဃိစီၤဟၤမၣ်တဲဘၣ်စီၤပၤ, “ပှၤအိၣ်ဝဲဒၣ်တကလုာ်လၢအအိၣ်လီၤပြံလီၤပြါလၢနဘီနမုၢ်ဒီ ဘ့ၣ်ညါအပူၤန့ၣ်လီၤ. အဝဲသ့ၣ်အိၣ်ဒီးအလုၢ်အလၢ်အတၢ်ဆဲးတၢ်လၤတဖၣ်လၢအတ ဒ်သိးဒီးပှၤဘၣ်န့ၣ်လီၤ. အါန့ၣ်အန့ၣ်, အဝဲသ့ၣ်တဒိကနၣ်ဘီ မုၢ်အတၢ်သိၣ်တၢ်သီတဖၣ်ဘၣ်. ဒီးနတကြၢးသူၣ်အိၣ်သးအိၣ်အဝဲသ့ၣ်ဒီးပျဲအဝဲသ့ၣ်ကမၤဒ် အလုၢ်အလၢ်အိၣ်အသိးန့ၣ်ဘၣ်.",
			"9": "<sup>9</sup> မ့ၢ်ဘၣ်စီၤပၤအသးဒီးမ်စီၤပၤကဟ့ၣ်လီၤအကလုၢ်လၢအဝဲ သ့ၣ်ကဘၣ်တၢ်မၤသံအီၤအဂီၢ်န့ၣ်တက့ၢ်. နမ့ၢ်မၤဒ်န့ၣ်ဒီး, ယအုၣ်ခီၣ်ယသးလၢယကဟ့ၣ်စ့အကံကၢ်သၢကလးကလီၢ်ဆူစီၤပၤ အတၢ်ပာ်ဖှိၣ်အလီၢ်လၢဘီမုၢ်အတၢ်ပၢတၢ်ပြးအဂီၢ်န့ၣ်လီၤ.”",
			"10": "<sup>10</sup> စီၤပၤဘ့ၣ်လီၤအပသံးလၢအဘၣ်တၢ်သူအီၤဒ်တၢ်စဲပနီၣ်လၢ အဘၣ်ဃးဒီးပဒိၣ်ပပှၢ်အတၢ်ဘိးဘၣ်သ့ၣ်ညါ, ဒီးဟ့ၣ်လီၤဝဲ ဆူပှၤအကၤကးဖိ, စီၤဟးမဒၤသၤအဖိခွါစီၤဟၤမၣ်လၢ အမ့ၢ်ပှၤယူဒၤဖိအဒုၣ်အဒါအစုပူၤန့ၣ်လီၤ.",
			"11": "<sup>11</sup> စီၤပၤတဲဘၣ်အီၤ, “ပှၤဂီၢ်မုၢ်ဒီးအကျိၣ်အစ့န့ၣ်မ့ၢ်နတၢ်လီၤ. မၤဒ်အဂ့ၤလၢနမဲာ်အသိးန့ၣ်တက့ၢ်.”",
			"12": "<sup>12</sup> လၢတၢ်န့ၣ်အဃိ, လၢလါအခီၣ်ထံးတလါထီၣ်တဆံသၢ သီတနံၤန့ၣ်, စီၤဟၤမၣ်ကိးန့ၢ်စီၤပၤအပှၤ ကွဲးလံာ်တဖၣ်ဒီးကိးထီၣ်ထးခိၣ်န့ၢ်အီၤလၢ တၢ်ဘိးဘၣ်သ့ၣ်ညါတခါလၢကဘၣ်တၢ်ကွဲးကျိးထံ အီၤဆူကျိာ်ကိးကျိာ်ဒဲးလၢတၢ်သူအီၤလၢဘီမုၢ်အ ပူၤခဲလၢာ်ဒီးကဘၣ်တၢ်ရၤလီၤအီၤဆူပှၤပၢတၢ်တဖၣ်, ပဒိၣ်ပပှၢ်ခဲလၢာ်အအိၣ်န့ၣ်လီၤ. လံာ်ဘိးဘၣ်သ့ၣ်ညါအံၤဘၣ်တၢ်ရၤလီၤအီၤလၢစီၤပၤအဃၤၡဝ့ ရိၣ်အမံၤဒီးဘၣ်တၢ်စဲပနီၣ်ဃာ်အီၤလၢစီၤပၤအပသံးန့ၣ်လီၤ.",
			"13": "<sup>13</sup> ပှၤဆှၢလံာ်ဖိတဖၣ်ဟံးန့ၢ်လံာ်ဘိးဘၣ်သ့ၣ်ညါဒီးဆှၢ ဝဲဆူကီၢ်ဆၣ်ကိးဘ့ၣ်ဒဲးလၢအအိၣ်လၢဘီမုၢ်အပူၤန့ၣ်လီၤ. လံာ်ဘိးဘၣ်သ့ၣ်ညါအံၤအိၣ်ဒီးတၢ်ပိာ်လီၤနဲၣ်လီၤ တဖၣ်လၢဖဲလါအးဒၢ်ထီၣ်တဆံသၢနံၤ, တနံၤဃီဧိၤန့ၣ်, ပှၤယူဒၤဖိခဲလၢာ်လၢအမ့ၢ်ပှၤသးစၢ်ဒီးပှၤသးပှၢ်, ပိာ်မုၣ်ဒီးဖိသၣ်တဖၣ်, ကဘၣ်တၢ်မၤသံကွံာ်အီၤန့ၣ်လီၤ. အဝဲသ့ၣ်ကဘၣ်တၢ်မၤသံအီၤလၢတၢ်သးကညီၤတအိၣ်ဘၣ်အပူၤ, ဒီးအတၢ်ဖိတၢ်လံၤတဖၣ်ကဘၣ်တၢ်ဟံးန့ၢ်ကွံာ်အီၤန့ၣ်လီၤ.",
			"14": "<sup>14</sup> လံာ်ဘိးဘၣ်သ့ၣ်ညါအံၤအတၢ်ဂ့ၢ်တၢ်ကျိၤတဖၣ် ကဘၣ်တၢ်ဒုးသ့ၣ်ညါအီၤဆူကမျၢၢ်လၢကီၢ်ကိးဘ့ၣ်ဒဲးအပူၤ, ဒ်သိးပှၤကိးဂၤဒဲးကကတဲာ်ကတီၤအသးလၢမုၢ်တနံၤန့ၣ် အဂီၢ်လီၤ.",
			"15": "<sup>15</sup> လၢစီၤပၤအကလုၢ်န့ၣ်တၢ်မၤလိာ်ဘၣ်တၢ်ရၤလီၤ အီၤလၢဝ့ၢ်ခိၣ်ဝ့ၢ်ၡူၡၣ်အပူၤဒီး, ပှၤဆှၢလံာ်ဖိတဖၣ်ဆှၢလီၤတၢ်ကစီၣ်ဆူကီၢ်တဖၣ်န့ၣ်လီၤ. စီၤပၤဒီးစီၤဟၤမၣ်ဆ့ၣ်နီၤဝဲဒီးအီတၢ်, ဖဲဝ့ၢ်ၡူၡၣ်ပှဲၤဝဲဒီး တၢ်သဘံၣ်ဘုၣ်ဒီးသူၣ်ကိၢ်သးဂီၤအခါန့ၣ်လီၤ."
		},
		"4": {
			"1": "<sup>1</sup> တုၤစီၤမၢ်ဒကဲၤသ့ၣ်ညါဘၣ်တၢ်မၤအသးခဲလၢာ်ဒီး, အဝဲဖှီအကူအသိးလၢတၢ်သူၣ်ကိၢ်သးဂီၤနးမးအပူၤလီၤ. အန့ၣ်ဝံၤဒီးအဝဲကူထီၣ်သိးထီၣ်ဆ့ကၤထၢသွ့, ဖှံအခိၣ်ဒီးဖၣ်ဆါဒီးဟးလၢဝ့ၢ်ပူၤ, ဒီးဟီၣ်ဝဲဒိၣ်ဒိၣ် ကလဲာ်လၢတၢ်သူၣ်အုးသးအုးအပူၤ,",
			"2": "<sup>2</sup> တုၤအဝဲဟဲတုၤဆူနီအကျဲစၢၤတစုန့ၣ်လီၤ. အဝဲတလဲၤနုာ်ဆူနီပူၤဘၣ်, မ့ၢ်လၢတၢ်တပျဲလဲၤနုာ်ဘၣ်ပှၤလၢအကူအသိး ဆ့ကၤထၢၣ်သွ့ဘၣ်အဃိန့ၣ်လီၤ.",
			"3": "<sup>3</sup> သကုၤကီၢ်ဒီဘ့ၣ်ညါဖဲစီၤပၤအတၢ်ဘိးဘၣ်သ့ၣ်ညါဘၣ်တၢ်ဒုးသ့ၣ် ညါအီၤန့ၣ်, တၢ်သူၣ်အုးသးအုးဒီးတၢ်ဟီၣ်တၢ်ယၢၤဖးဒိၣ်အိၣ်ဝဲဒၣ်လၢပှၤ ယူဒၤဖိအကျါလီၤ. အဝဲသ့ၣ်ဒုၣ်တၢ်အီၣ်တၢ်အီ, ဟီၣ်ဝဲယၢၤဝဲဒီးပှၤအါဂၤကူထီၣ်သိးထီၣ်ဆ့ကၤထၢၣ်သွ့ ဒီးမံလီၤလၢဖၣ်ဆါကျါလီၤ.",
			"4": "<sup>4</sup> တုၤနီၢ်အ့ၤစတၢ်အကုၢ်ပိာ်မုၣ်ဖိတဖၣ်ဒီးပှၤဒ့ဒံၣ်ဖိ တဖၣ်တဲဘၣ်အီၤတၢ်လၢစီၤမၢ်ဒကဲၤမၤဝဲန့ၣ်ဒီးအဝဲ အသူၣ်အုးသးအုးဒိၣ်နီၢ်မးလီၤ. အဝဲဆှၢလီၤတၢ်ကူ တၢ်သိးတနီၤဆူစီၤမၢ်ဒကဲၤအအိၣ်ဒ်သိးကကူဝဲကၤဝဲ လၢဆ့ကၤထၢၣ်သွ့အလီၢ်န့ၣ်လီၤ. ဘၣ်ဆၣ်ဒီးဒီးစီၤမၢ်ဒကဲၤတတူၢ်လိာ်ဘၣ်ဝဲဘၣ်.",
			"5": "<sup>5</sup> လၢတၢ်န့ၣ်အဃိနီၢ်အ့ၤစတၢ်ကိးဃီၤစီၤဟၤတး, ပှၤဒ့ဒံၣ်ဖိလၢနီပူၤအကျါတဂၤလၢစီၤပၤဃုထၢပာ်လီၤအီၤဒ် တၢ်ခ့တၢ်ပှၤလၢအဂီၢ်န့ၣ်, ဒီးမၢအလဲၤဝဲဆူစီၤမၢ်ဒကဲၤအအိၣ် ဒီးဃုထံၣ်တၢ်မနုၤမၤအသးဒီးဘၣ်မနုၤမၤအသးလဲၣ်အဂ့ၢ် န့ၣ်လီၤ.",
			"6": "<sup>6</sup> စီၤဟၤတးလဲၤဆူစီၤမၢ်ဒကဲၤအအိၣ်လၢဝ့ၢ်အတၢ်လီၤပျီဖဲ နီအကျဲစၢၤန့ၣ်လီၤ.",
			"7": "<sup>7</sup> စီၤမၢ်ဒကဲၤတဲဘၣ်အီၤကယဲၢ်တၢ်လၢအမၤတ့ၢ်အသး ဒီးအီၤခဲလၢာ်ဒီးစီၤဟၤမၣ်အၢၣ်လီၤတ့ၢ်အသးလၢကဒၢနုာ် စ့ဆံးအါဆူစီၤပၤအတၢ်ပာ်ဖှိၣ်အလီၢ်ဖဲပှၤယူဒၤဖိခဲလၢာ်ဘၣ် တၢ်မၤသံကွံာ်အီၤအဂ့ၢ်န့ၣ်လီၤ.",
			"8": "<sup>8</sup> အဝဲဟ့ၣ်လီၤစီၤဟၤတးလၢလံာ်ဘိးဘၣ်သ့ၣ်ညါ အဒိတဘ့ၣ်လၢအဘၣ်တၢ်ရၤလီၤအီၤလၢဝ့ၢ်ၡူ ၡၣ်အပူၤလၢအအိၣ်ဒီးတၢ်မၤလိာ်လၢတၢ်ကမၤ ဟးဂီၤကွံာ်ပှၤယူဒၤဖိခဲလၢာ်အဂ့ၢ်န့ၣ်လီၤ. စီၤမၢ်ဒကဲၤမၢအက့ၤစိာ်လံာ်အံၤဆူနီၢ်အ့ၤစတၢ်အအိၣ်, ဒီးတဲဘၣ်အီၤလၢတၢ်အဂ့ၢ်အခၢးဒီးမၢအလဲၤဒီးဃ့ကညး စီၤပၤဒ်သိးကသးကညီၤအပှၤဂီၢ်မုၢ်အဂီၢ်လီၤ.",
			"9": "<sup>9</sup> စီၤဟၤတးမၤဝဲဒ်န့ၣ်လီၤ.",
			"10": "<sup>10</sup> နီၢ်အ့ၤစတၢ်ဟ့ၣ်လီၤတၢ်ကစီၣ်အံၤလၢစီၤဟၣ်တး ကလဲၤစိာ်ဝဲဆူစီၤမၢ်ဒကဲၤအအိၣ်န့ၣ်လီၤ.",
			"11": "<sup>11</sup> ဒီးစံးဝဲဒၣ်, “ပှၤတဂၤလၢ်လၢ်, ပိာ်ခွါမ့ၢ်ဂ့ၤ, ပိာ်မုၣ်မ့ၢ်ဂ့ၤ, မ့ၢ်လဲၤနုာ်ဆူဂၢၤပူၤဒီးထံၣ်စီၤပၤတအိၣ်ဘၣ်ဒီးစီၤပၤ အတၢ်ကိးအီၤဘၣ်န့ၣ်ကဘၣ်သံလီၤ. တၢ်အံၤမ့ၢ်တၢ်သိၣ်တၢ်သီလၢပှၤကိးဂၤဒဲးစးထီၣ် လၢစီၤပၤအပှၤကူၣ်လိာ်တၢ်တဖၣ်ဒီးတုၤလၢပှၤဂီၢ်မုၢ်ခဲလၢာ် လၢဘီမူၢ်အပူၤသ့ၣ်ညါဝဲန့ၣ်လီၤ. ကျဲအိၣ်ဒၣ်ထဲတဘိဧိၤလၢတၢ်သိၣ်တၢ်သီအံၤပျဲပူၤအီၤသ့ ဝဲလၢအမ့ၢ်ဝဲဖဲစီၤပၤယူာ်ဃီၤအနီၣ်ထိးထူဆူပှၤတ ဂၤဂၤအအိၣ်န့ၣ်အဝဲအသးသမူကပူၤဖျဲးဝဲလီၤ. မ့မ့ၢ်ယဲစီၤပၤတကိးဘၣ်ယၤအိၣ်လံတလါလံန့ၣ်လီၤ.”",
			"12": "<sup>12</sup> တုၤစီၤမၢ်ဒကဲၤဒိးန့ၢ်ဘၣ်နီၢ်အ့ၤစတၢ်အတၢ်ကစီၣ်န့ၣ်,",
			"13": "<sup>13</sup> အဝဲဆှၢလီၤတၢ်ဟ့ၣ်ပလီၢ်အီၤဒီးစံးဝဲဒၣ်, “နအိၣ်လၢနီပူၤဘၣ်ဆၣ်ဒီးဒ်နမ့ၢ်ပှၤယူဒၤဖိတဂၤ အသိးန့ၣ်တဘၣ်ဆိကမိၣ်လၢနကပူၤဖျဲးန့ၣ်တဂ့ၤ.",
			"14": "<sup>14</sup> နမ့ၢ်အိၣ်ဘှီၣ်ကလာ်လၢတၢ်ဆၢကတီၢ်ဒ်သိးအံၤန့ၣ်, တၢ်မၤစၢၤကဟဲလီၤလၢမူခိၣ်လၢပှၤယူဒၤဖိတဖၣ်အဂီၢ်, ဒီးအဝဲသ့ၣ်ကပူၤဖျဲးလီၤ. မ့မ့ၢ်နဲဒၣ်နကသံဒီးနပၢ်အပှၤဟံၣ်ဖိကတုၤလၢတၢ်ဟးဂီၤလီၤ. ဒီးဘၣ်သ့ၣ်သ့ၣ်, ကမ့ၢ်နကဲထီၣ်ဘၣ်နီၢ်ပၤမုၣ်လၢတၢ်ဆၢကတီၢ်ဒ်သိးအံၤ အဂီၢ်ဧါ, န့ၣ်မတၤသ့ၣ်ညါတဂၤလဲၣ်.",
			"15": "<sup>15</sup> နီၢ်အ့ၤစတၢ်စံးဆၢကဒါက့ၤစီၤမၢ်ဒကဲၤဒ်အံၤ, “လဲၤဒီးကိးဖှိၣ်ပှၤယူဒၤဖိခဲလၢာ်, လၢအအိၣ်လၢဝ့ၢ်ၡူၡၣ်အပူၤတပူၤဃီဒီးမၤတၢ်ဒုၣ်တၢ်အီၣ်တၢ်အီတမံၤ ဒီးဘါထုကဖၣ်လၢယဂီၢ်တက့ၢ်. လၢသၢနံၤသၢနၤအတီၢ်ပူၤန့ၣ် အီၣ်တၢ်ဒီးအီတၢ်နီတမံၤတဂ့ၤ. ယၤဒီးယခ့ယပှၤပိာ်မုၣ်ဖိတဖၣ်ပကမၤဒ်န့ၣ်အသိးစ့ၢ်ကီးလီၤ. တၢ်န့ၣ်ဝံၤအလီၢ်ခံဒီး, မ့မ့ၢ်ဒၣ်လဲာ်တၢ်လၢအထီဒါတၢ်သိၣ် တၢ်သီဘၣ်ဆၣ်ဒီး, ယကလဲၤဆူစီၤပၤအအိၣ်လီၤ. ယမ့ၢ်ဘၣ်သံလၢယမၤတၢ်အံၤအဃိဒီးယကသံလီၤ.”",
			"17": "<sup>17</sup> အန့ၣ်ဒီးစီၤမၢ်ဒကဲၤဟးထီၣ်ဝဲ, ဒီးမၤတၢ်ကိးမံၤဒဲးလၢနီၢ်အ့ၤစတၢ်တဲဘၣ်အီၤလၢကမၤဝဲန့ၣ်လီၤ."
		},
		"5": {
			"1": "<sup>1</sup> လၢနီၢ်အ့ၤစတၢ်ဒုၣ်တၢ်အီၣ်တၢ်အီသၢနံၤတနံၤန့ၣ်, အဝဲကူထီၣ်သိးထီၣ်နီၢ်ပၤမုၣ်အကူအသိးဒီးလဲၤနုာ် ဒီးဆၢထၢၣ်လၢနီအဂၢၤအခၢၣ်သးဒၢးတဒၢးအပူၤလၢ အအိၣ်သဃီၤဒီးစီၤပၤအလီၢ်ပစိာ်အဒၢးအမဲာ်ညါန့ၣ်လီၤ. စီၤပၤဆ့ၣ်နီၤဝဲလၢအလီၢ်ပစိာ်အဖီခိၣ်လၢအအိၣ်သဃီၤဒီးကျဲ စၢၤဟဲနုာ်န့ၣ်လီၤ.",
			"2": "<sup>2</sup> တုၤစီၤပၤထံၣ်ဘၣ်နီၢ်ပၤမုၣ်အ့ၤစတၢ်ဆၢထၢၣ်ဖဲတၢ်ချၢန့ၣ်, အဝဲကွၢ်မဲာ်အီၤဒီးယူာ်ဃီၤအနီၣ်ထိးထူဆူအအိၣ်န့ၣ်လီၤ. နီၢ်အ့ၤစတၢ်ဟဲနုာ်ဒီးထိးနီၣ်ထိးထူအခိၣ်န့ၣ်လီၤ.",
			"3": "<sup>3</sup> စီၤပၤသံကွၢ်အီၤ, “တၢ်မနုၤလဲၣ်နီၢ်ပၤမုၣ်အ့ၤစတၢ်ဧၢ, တဲဘၣ်ယၤတၢ်လၢနအဲၣ်ဒိးတက့ၢ်. ဒီးတၢ်န့ၣ်မ့မ့ၢ်ယဘီယမုၢ်တဝာ်ဒၣ်လဲာ်ယကဟ့ၣ်နၤန့ၣ်လီၤ.”",
			"4": "<sup>4</sup> နီၢ်အ့ၤစတၢ်စံးဆၢအီၤ, “မ့ၢ်ဘၣ်တၢ်ဒိၣ်ကစၢ်စီၤပၤအသးဒီး, ယအဲၣ်ဒိးလၢတဟါအံၤနၤဒီးစီၤဟၤမၣ်ကမ့ၢ်ယပှၤတမှံၤ တဖၣ်လၢတၢ်အီၣ်အမူးတမူးလၢယကတဲာ်ကတီၤအီၤလၢ သုဂီၢ်န့ၣ်လီၤ.”",
			"5": "<sup>5</sup> အန့ၣ်ဒီးစီၤပၤမၤလိာ်စီၤဟၤမၣ်လၢကဟဲချ့ချ့, ဒ်သိးအဝဲသ့ၣ်ကကဲထီၣ်နီၢ်အ့ၤစတၢ်အပှၤတမှံၤတဖၣ်န့ၣ်လီၤ. လၢတၢ်န့ၣ်အဃိစီၤပၤဒီးစီၤဟၤမၣ်လဲၤဝဲဆူနီၢ်အ့ၤစတၢ် အတၢ်အီၣ်တၢ်အီအမူးန့ၣ်လီၤ.",
			"6": "<sup>6</sup> ဖဲစီၤပၤအီစပံးထံအခါန့ၣ်စီၤပၤစံးဘၣ်အီၤ, “တဲဘၣ်ယၤတၢ်လၢနအဲၣ်ဒိးတက့ၢ်. ဒီးယကဟ့ၣ်နၤလီၤ. နမ့ၢ်ဃ့ယဘီယမုၢ်တဝာ်ဒၣ်လဲာ်ယကဟ့ၣ်နၤလီၤ.”",
			"7": "<sup>7</sup> နီၢ်အ့ၤစတၢ်စံးဆၢဝဲ, “တၢ်ဒိၣ်ကစၢ်စီၤပၤမ့ၢ်သးအိၣ်ယၤတုၤဒၣ်လဲာ်လၢ ကဟ့ၣ်ယၤတၢ်လၢယဃ့န့ၣ်, ယအဲၣ်ဒိးလၢစီၤပၤဒီးစီၤဟၤမၣ်ကဟဲ ကဒီးဆူတၢ်အီၣ်အမူးလၢယကကတဲာ်ကတီၤလၢသုဂီၢ်ခဲမုၢ်ဆ့ၣ်န့ၣ် လီၤ. ဖဲန့ၣ်, ယကတဲဘၣ်စီၤပၤလၢတၢ်လၢယအဲၣ်ဒိးန့ၣ်လီၤ.”",
			"9": "<sup>9</sup> တုၤစီၤဟၤမၣ်အီၣ်တၢ်ဝံၤဒီးဟးထီၣ်န့ၣ်အသူၣ်ခုသးခုဒီးအသူၣ် မုာ်သးမုာ်ဝဲဒၣ်လီၤ. ဘၣ်ဆၣ်ဒီးတုၤအထံၣ်စီၤမၢ်ဒကဲၤလၢနီအကျဲစၢၤ, ဒီးဖဲစီၤမၢ်ဒကဲၤတဂဲၤဆၢထၢၣ်မ့ၢ်ဂ့ၤ, တပာ်ဖျါထီၣ်တၢ်ပနီၣ် လၢအဟ့ၣ်အီၤတၢ်ယူးယီၣ်မ့ၢ်ဂ့ၤဖဲအဝဲက့ၤခီပတာ်ဘၣ်န့ၣ်အသး ထီၣ်ဘၣ်စီၤမၢ်ဒကဲၤန့ၣ်လီၤ.",
			"10": "<sup>10</sup> ဘၣ်ဆၣ်ဒီးစီၤဟၤမၣ်ကီၤအသးဒီးက့ၤဆူအဟံၣ်လီၤ. အန့ၣ်ဝံၤဒီးအဝဲကွဲဃီၤအတံၤသကိးတဖၣ်ဆူအဟံၣ်ဒီးမၢအမါ နီၢ်စ့ရ့ၣ်အိၣ်သကိးဒီးအဝဲသ့ၣ်စ့ၢ်ကီးလီၤ.",
			"11": "<sup>11</sup> အဝဲကတိၤဒိၣ်လီၤအသးလၢအဝဲသ့ၣ်အမဲာ်ညါဘၣ်ထွဲဒီးအဝဲ ထူးဝဲတီၤဝဲထဲလဲၣ်အဂ့ၢ်, အဖိခွါအိၣ်ပှံၤဂၤအဂ့ၢ်, စီၤပၤသုးထီထီၣ်အလီၢ်ဒ်လဲၣ်အဂ့ၢ် ဒီးအဝဲအကါဒိၣ်န့ၢ်ဒံးစီၤပၤအပဒိၣ်ပပှၢ်အဂၤထဲလဲၣ်အဂ့ၢ်န့ၣ်လီၤ.",
			"12": "<sup>12</sup> စီၤဟၤမၣ်စံးကဒီးဝဲ, “အါန့ၢ်အန့ၣ်နီၢ်ပၤမုၣ်အ့ၤစတၢ်မၤတၢ်အီၣ်အမူး တခါ, တမ့ၢ်လၢပှၤအဂၤနီတဂၤအဂီၢ်ဘၣ်, မ့မ့ၢ်, မ့ၢ်ဒၣ်လၢစီၤပၤဒီး ယၤပဂီၢ်, ဒီးအဝဲကွဲကဒါက့ၤကဒီးပှၤခဲမုၢ်ဆ့ၣ်တနံၤလီၤ.",
			"13": "<sup>13</sup> ဘၣ်ဆၣ်ဒီးတုၤယထံၣ်ဘၣ်ဒံးပှၤယူဒၤဖိစီၤမၢ်ဒကဲၤဆ့ၣ်နီၤဒံးဖဲနီ အကျဲစၢၤန့ၣ်, တၢ်သ့ၣ်တဖၣ်အံၤအဘျုးတအိၣ်လၢယဂီၢ်နီတမံၤ ဘၣ်.”",
			"14": "<sup>14</sup> လၢတၢ်န့ၣ်အဃိအမါဒီးအတံၤသကိးခဲလၢာ်ဟ့ၣ်ကူၣ်အီၤစံးဝဲ, “မၢပှၤသူၣ်ထီၣ်သ့ၣ်တကျီၣ်, လၢအထီဝဲအပျၢ်ယဲၢ်ဆံတက့ၢ်. ခဲမုၢ်ဆ့ၣ်ဂီၤခီ, နဃ့စီၤပၤဒ်သိးကမၢတၢ်ဘျးထီၣ်စီၤမၢ်ဒကဲၤလၢ အလိၤသ့ဝဲဒီးနကလဲၤဘၣ်ဆူတၢ်အီၣ်အမူးလၢတၢ်သူၣ်ခု သးခုအပူၤလီၤ.” စီၤဟၤမၣ်ဆိကမိၣ်လၢတၢ်အံၤမ့ၢ်တၢ်ဟ့ၣ်ကူၣ်အဂ့ၤတမံၤအဃိ, မၢပှၤဘှီထီၣ်သ့ၣ်တကျီၣ်လီၤ."
		},
		"6": {
			"1": "<sup>1</sup> ဖဲမုၢ်တနၤဃီန့ၣ်, စီၤပၤမံတန့ၢ်ဘၣ်အဃိ, အဝဲမၤလိာ်ဝဲလၢပှၤကဟဲစိာ်န့ၢ်အီၤဘီမုၢ်အတၢ်ကွဲးနီၣ် တဖၣ်ဒီးဖးန့ၢ်အီၤန့ၣ်လီၤ.",
			"2": "<sup>2</sup> တၢ်လၢအဝဲသ့ၣ်ဖးဝဲန့ၣ်အိၣ်ဃုာ်ဒီးတၢ်ဂ့ၢ်လၢ အဘၣ်ထွဲဒီးစီၤမၢ်ဒကဲၤထံၣ်န့ၢ်တၢ်ကူၣ်ခူသူၣ်တမံၤလၢတၢ် ကမၤသံစီၤပၤအဂ့ၢ်, တၢ်ကူၣ်တမံၤလၢပှၤဒ့ဒံၣ်ဖိလၢအပၢၤစီၤပၤအဒၢးခံဂၤလၢ အမ့ၢ်စီၤဘံးကသၤနၤဒီးစီၤတ့ရ့ၣ်တဖၣ်မၤဝဲန့ၣ်လီၤ.",
			"3": "<sup>3</sup> ဒီးစီၤပၤသံကွၢ်ဝဲ, “မ့ၢ်ပမၤလၤကပီၤဒီးဟ့ၣ်ဘျုးစီၤမၢ်ဒကဲၤ လၢတၢ်အံၤအဂီၢ်ဒ်လဲၣ်.” အခ့အပှၤတဖၣ်စံးဆၢဝဲ, “တၢ်တမၤတၢ်နီတမံၤလၢအဂီၢ်ဒံးဘၣ်.”",
			"4": "<sup>4</sup> စီၤပၤသံကွၢ်ဝဲ, “မ့ၢ်ယပဒိၣ်အိၣ်တဂၤဂၤလၢနီပူၤန့ၣ်ဧါ.” ဆၢကတီၢ်ဖဲန့ၣ်ဘၣ်ဖဲစီၤဟၤမၣ်ဟဲနုာ်ဆူနီအဂၢၤပူၤဒ်သိးကမၢ စီၤပၤဘျးထီၣ်စီၤမၢ်ဒကဲၤလၢသ့ၣ်လၢအအိၣ်ကတဲာ် ကတီၤပာ်လံအသးတကျီၣ်အလိၤန့ၣ်လီၤ.",
			"5": "<sup>5</sup> လၢတၢ်န့ၣ်အဃိစီၤပၤအခ့အပှၤတဖၣ်စံးဆၢဝဲ, “စီၤဟၤမၣ်အိၣ်ဖဲအံၤ, အိၣ်ခိးဝဲလၢကထံၣ်နၤလီၤ.” ဒီးစီၤပၤစံးဆၢဝဲ, “ပျဲအဟဲနုာ်တက့ၢ်”",
			"6": "<sup>6</sup> အန့ၣ်ဒီးစီၤဟၤမၣ်ဟဲနုာ်ဝဲ, ဒီးစီၤပၤစံးဘၣ်အီၤ, “ပှၤအိၣ်ဝဲတဂၤလၢယအဲၣ်ဒိးမၤလၤကပီၤအီၤဒိၣ်မးလီၤ. ယကဘၣ်မၤတၢ်မနုၤလၢပှၤတဂၤအံၤအဂီၢ်န့ၣ်လဲၣ်.” စီၤဟၤမၣ်ဆိကမိၣ်လၢအသးပူၤ, “ခဲအံၤပှၤလၢစီၤပၤအဲၣ်ဒိးမၤလၤကပီၤအီၤဒိၣ်မးန့ၣ် ကမ့ၢ်မတၤလဲၣ်. ကမ့ၢ်ဒၣ်ယၤလီၤ.”",
			"7": "<sup>7</sup> အဃိစီၤဟၤမၣ်စံးဆၢစီၤပၤ, “မၢပှၤဟဲစိာ်ဆ့ကၤဖးထီတဖၣ်လၢပှၤတဂၤအံၤအဂီၢ်,",
			"8": "<sup>8</sup> ဆ့ကၤတဖၣ်လၢနကစၢ်ဒၣ်နဲနကၤအီၤတက့ၢ်. မၢပှၤဒုးကုာ်ထီၣ်အီၤလၢခိၣ်သလုးဒီးဒုးဒိးထီၣ်အီၤလၢနက သ့ၣ်ဒၣ်နဲတက့ၢ်.",
			"9": "<sup>9</sup> ဒီးမၢနပှၤတူၢ်ဒိၣ်ကီၤဒိၣ်ကတၢၢ်တဖၣ်အကျါတဂၤ ဒုးကူထီၣ်သိးထီၣ်ပှၤတဂၤအံၤလၢဆ့ကၤဖးထီတဖၣ်အံၤဒီးဒုး ဒိးထီၣ်အီၤလၢကသ့ၣ်, ဒီးဆှၢအီၤလၢဝ့ၢ်အကျဲဧိၤကပူၤဧိၤတဖၣ်တက့ၢ်. ဒီးဖဲအဝဲသ့ၣ်လဲၤတၢ်အခါမ်ပှၤတူၢ်ဒိၣ်ကီၤဒိၣ်တဂၤန့ၣ်ကိးထီၣ်, ကွၢ်, စီၤပၤမၤဘျုးပှၤတဂၤလၢအအဲၣ်ဒိးမၤလၤကပီၤဝဲန့ၣ်ဒ်လဲၣ်တက့ၢ်.”",
			"10": "<sup>10</sup> အန့ၣ်ဒီးစီၤပၤစံးဘၣ်စီၤဟၤမၣ်, “မၤချ့ချ့ဒီးလဲၤဟံးန့ၢ်ဆ့ကၤဖးထီ တဖၣ်ဒီးကသ့ၣ်, ဒီးသုးကျဲၤတၢ်လၤကပီၤဒ်အံၤတဖၣ်လၢပှၤယူဒၤ ဖိစီၤမၢ်ဒကဲၤအဂီၢ်တက့ၢ်. မၤတၢ်ကိးမံၤဒဲးလၢအဝဲအဂီၢ်ဒ်နဟ့ၣ်ကူၣ်အသိးတက့ၢ်. နကထံၣ်ဘၣ်အဝဲဆ့ၣ်နီၤဖဲနီအကျဲစၢၤန့ၣ်လီၤ.”",
			"11": "<sup>11</sup> လၢတၢ်န့ၣ်အဃိစီၤဟၤမၣ်လဲၤဟံးန့ၢ်ဆ့ကၤဖးထီတဖၣ်ဒီးကသ့ၣ်, ဒီးဒုးကူထီၣ်သိးထီၣ်စီၤမၢ်ဒကဲၤလၢဆ့ကၤဖးထီန့ၣ်လီၤ. စီၤမၢ်ဒကဲၤဒိးထီၣ်ကသ့ၣ်ဒီးစီၤဟၤမၣ်ဆှၢအီၤလၢဝ့ၢ်အကျဲ ဧိၤကပူၤဧိၤတဖၣ်ဒီးကိးထီၣ်ဝဲဆူပှၤဂီၢ်မုၢ်, “ကွၢ်စီၤပၤမၤဘျုးပှၤတဂၤလၢအဝဲအဲၣ်ဒိးမၤလၤကပီၤဝဲဒ်လဲၣ် န့ၣ်တက့ၢ်.”",
			"12": "<sup>12</sup> အန့ၣ်ဝံၤဒီးဖဲစီၤမၢ်ဒကဲၤက့ၤကဒါက့ၤဆူနီအကျဲစၢၤဖဲ စီၤဟၤမၣ်မၤဘၢအမဲာ်လၢတၢ်မဲာ်ဆှးအပူၤဒီးက့ၤချ့ချ့ ဆူအဟံၣ်အခါန့ၣ်လီၤ.",
			"13": "<sup>13</sup> အဝဲတဲဘၣ်အမါနီၢ်စ့ရ့ၣ်ဒီးအသကိးခဲလၢာ်လၢတၢ် ကိးမံၤဒဲးလၢအမၤအသးဒီးအီၤန့ၣ်လီၤ. အန့ၣ်တစု, အမါဒီးအတံၤသကိးလၢအကူၣ်တၢ်သ့တဖၣ်စံးဘၣ်အီၤ, “နတၢ်စိတၢ်ကမီၤစးထီၣ်လီၤမၢ်ကွံာ်ဆူစီၤမၢ်ဒကဲၤအအိၣ်လံ. အဝဲမ့ၢ်ပှၤယူဒၤဖိတဂၤဒီးနမၤနၢၤအီၤတသ့ဘၣ်. အဝဲကမၤနၢၤကွံာ်နၤသပှၢ်ကတၢၢ်န့ၣ်လီၤ.”",
			"14": "<sup>14</sup> ဖဲအဝဲသ့ၣ်ကတိၤသကိးဒံးတၢ်အဖၢမုၢ်န့ၣ်, ပှၤဒ့ဒံၣ်ဖိလၢနီ ပူၤတဖၣ်ဟဲတုၤဝဲ, ဒီးမၤချ့ချ့ဒ်သိးကလဲၤကိးစီၤဟၤမၣ်ဆူ နီၢ်အ့ၤစတၢ်အတၢ်အီၣ်တၢ်အီအမူးန့ၣ်လီၤ."
		},
		"7": {
			"1": "<sup>1</sup> ဒီးလၢတၢ်န့ၣ်အဃိစီၤပၤဒီးစီၤဟၤမၣ်လဲၤဒ်သိး ကအီၣ်သကိးတၢ်ဒီးနီၢ်အ့ၤစတၢ်ခံဘျီတဘျီလီၤ.",
			"2": "<sup>2</sup> ဖဲအအီမူၤစပံးထံန့ၣ်စီၤပၤသံကွၢ်ကဒီးအီၤ, “ခဲအံၤနီၢ်ပၤမုၣ်အ့ၤစတၢ်ဧၢ, နအဲၣ်ဒိးတၢ်မနုၤလဲၣ်. တဲဘၣ်ယၤဒီးနကမၤန့ၢ်အီၤလီၤ. ယကဟ့ၣ်ဒၣ်လဲာ်နၤလၢယဘီ ယမုၢ်တဝာ်န့ၣ်လီၤ.”",
			"3": "<sup>3</sup> နီၢ်ပၤမုၣ်အ့ၤစတၢ်စံးဆၢဝဲ, “မ့ၢ်ဘၣ်တၢ်ဒိၣ်ကစၢ်စီၤပၤအသးလၢကဟ့ၣ်ယၤယတၢ်ဃ့ဝံသးစူၤ အံၤန့ၣ်ဒီးယတၢ်အဲၣ်ဒိးမ့ၢ်ယကအိၣ်မူဘၣ်ဒံး, ဒီးယပှၤဂီၢ်မုၢ်ကအိၣ်မူဘၣ်ဒံးန့ၣ်လီၤ.",
			"4": "<sup>4</sup> ယၤဒီးယပှၤဂီၢ်မုၢ်ဘၣ်တၢ်ဆါလီၤကွံာ်အီၤလၢတၢ်မၤသံ အဂီၢ်န့ၣ်လီၤ. တၢ်န့ၣ်မ့ၢ်တအၢန့ၢ်ဒံးတၢ်ဆါလီၤကွံာ် ဆူတၢ်ကဲကုၢ်အပူၤဘၣ်ဒီး, ယကအိၣ်ဘှီၣ်ကလာ်ဒီးတမၤတံာ်တာ်ဘၣ် နၤလၢတၢ်ဂ့ၢ်န့ၣ်ဘၣ်. မ့မ့ၢ်ခဲအံၤပကဘၣ်တၢ်မၤဟးဂီၤကွံာ်ပှၤတုၤ အလၢာ်တစုန့ၣ်လီၤ.”",
			"5": "<sup>5</sup> တုၤနုၤတစု, စီၤပၤအဃၤၡဝ့ရိၣ်သံကွၢ်နီၢ်ပၤမုၣ်အ့ၤစတၢ်, “မတၤမၤတၢ်ဒ်န့ၣ်တမံၤဘူၣ်တဂၤလဲၣ်. ပှၤတဂၤအံၤအိၣ်ဖဲလဲၣ်.”",
			"6": "<sup>6</sup> နီၢ်အ့ၤစတၢ်စံးဆၢဝဲ, “ပဒုၣ်ပဒါ, ပှၤလၢအမၤနးမၤဖှီၣ်ပှၤန့ၣ်, မ့ၢ်ပှၤအအၢစီၤဟၤမၣ်အံၤလီၤ.” တုၤနုၤတစုစီၤဟၤမၣ်ပျံၤတၢ်ဖုးတၢ်လၢစီၤပၤဒီးနီၢ်ပၤမုၣ်အမဲာ် ညါန့ၣ်လီၤ.",
			"7": "<sup>7</sup> စီၤပၤဂဲၤဆၢထၢၣ်လၢတၢ်သးကဲၤထီၣ်အပူၤ, ဒီးဟးထီၣ်ကွံာ်လၢဒၢးပူၤဒီးလဲၤဆူနီအတၤသၣ်လီၢ်အပူၤန့ၣ်လီၤ. တုၤစီၤဟၤမၣ်ထံၣ်ဘၣ်ဝဲလၢစီၤပၤပာ်လီၤလံအသးလၢ ကစံၣ်ညီၣ်အီၤလၢတၢ်အံၤအဃိန့ၣ်အဝဲအိၣ်တ့ၢ်ဒ်သိးကဃ့ကညး နီၢ်ပၤမုၣ်အ့ၤစတၢ်လၢအသးသမူအဂီၢ်လီၤ.",
			"8": "<sup>8</sup> အဝဲထိၣ်လီၤပှီၤဃီၤအသးလၢနီၢ်အ့ၤစတၢ်အလီၢ်မံခးအဖီခိၣ်, ဒ်သိးကဃ့ကညးအီၤလၢတၢ်သးကညီၤအဂီၢ်, ဖဲစီၤပၤဟဲက့ၤကဒါက့ၤဆူဒၢးပူၤလၢတၤသၣ်လီၢ်အခါန့ၣ်လီၤ. တုၤအဝဲထံၣ်တၢ်မၤအသးအံၤဒီး, စီၤပၤထုထီၣ်အကလုၢ်, “မ့ၢ်ပှၤတဂၤအံၤသါကမၤတရီတပါနီၢ်ပၤမုၣ်ဖဲအံၤလၢယမဲာ်ညါ, လၢယနီဒၣ်ယဲအပူၤန့ၣ်ဧါ.” စီၤပၤစံးတၢ်အံၤဝံၤတဘျီဃီ, ပှၤဒ့ဒံၣ်ဖိတဖၣ်ကျၢၢ်ဘၢစီၤဟၤမၣ်အခိၣ်န့ၣ်လီၤ.",
			"9": "<sup>9</sup> တုၤနုၤတစု, အဝဲသ့ၣ်အကျါတဂၤ, လၢအမံၤမ့ၢ်ဝဲစီၤဃၤရဘိစံးဝဲဒၣ်, “စီၤဟၤမၣ်မၤတ့ၢ်ဒၣ်လဲာ်ပှၤပျၤထီသံတၢ်အသ့ၣ်တကျီၣ်လၢအ ဟံၣ်, ဒ်သိးကဘျးထီၣ်စီၤမၢ်ဒကဲၤ, ပှၤလၢအမၤပူၤဖျဲးတ့ၢ်ကစၢ်စီၤပၤအသးသမူလီၤ. ဒီးသ့ၣ်ကျီၣ်န့ၣ်, ထီဝဲဒၣ်အပျၢ်ယဲၢ်ဆံလီၤ.” စီၤပၤဟ့ၣ်လီၤအကလုၢ်, “ဘျးထီၣ်စီၤဟၤမၣ်လၢအလိၤတက့ၢ်.”",
			"10": "<sup>10</sup> မၤသးဒ်န့ၣ်ဒီး, စီၤဟၤမၣ်ဘၣ်တၢ်ဘျးထီၣ်အီၤလၢသ့ၣ်လၢပှၤပျၤထီသံတၢ်တကျီၣ် အလိၤလၢအဝဲမၤတ့ၢ်လၢစီၤမၢ်ဒကဲၤအဂီၢ်န့ၣ်လီၤ. တုၤနုၤတစုစီၤပၤအတၢ်သးဒိၣ်စၢ်လီၤဝဲဒၣ်န့ၣ်လီၤ."
		},
		"8": {
			"1": "<sup>1</sup> ဒီးလၢမုၢ်တနံၤဃီန့ၣ်, စီၤပၤအဃၤၡဝ့ရိၣ်ဟ့ၣ်ကွံာ်, ပှၤယူဒၤဖိတဖၣ်အဒုၣ်အဒါစီၤဟၤမၣ်, အတၢ်စုလီၢ်ခီၣ်ခိၣ်ခဲလၢာ်ဆူနီၢ်ပၤမုၣ်အ့ၤစတၢ်အအိၣ်လီၤ. နီၢ်အ့ၤစတၢ်တဲဘၣ်စီၤပၤလၢစီၤမၢ်ဒကဲၤမ့ၢ်ပှၤဒီဘူးဒီတံၢ်ဒီးအီၤ, ဒီးစးထီၣ်ဖဲန့ၣ်, စီၤမၢ်ဒကဲၤမၤန့ၢ်တၢ်အခွဲးအယာ် လၢကလဲၤနုာ်ဆူစီၤပၤအမဲာ်ညါလီၤ.",
			"2": "<sup>2</sup> စီၤပၤဘ့ၣ်လီၤကွံာ်အပသံးလၢအအိၣ်ဒီးအဝဲအတၢ်စဲပနီၣ်, (လၢအဟံးန့ၢ်က့ၤဝဲလၢစီၤဟၤမၣ်အအိၣ်န့ၣ်), ဒီးဟ့ၣ်လီၤဝဲစီၤမၢ်ဒကဲၤန့ၣ်လီၤ. ဒီးနီၢ်အ့ၤစတၢ်ပာ်စီၤမၢ်ဒကဲၤဒ်ပှၤပၢၤစီၤဟၤမၣ်အတၢ်စုလီၢ် ခီၣ်ခိၣ်န့ၣ်လီၤ.",
			"3": "<sup>3</sup> တုၤနုၤတစုနီၢ်အ့ၤစတၢ်တဲဘၣ်ကဒီးစီၤပၤအိၣ်ဒီးတၢ်ထိၣ်လီၤ ပှီၤအသးလၢစီၤပၤအခီၣ်ထံးဒီးဟီၣ်ဝဲဒီးဃ့ကညးစီၤပၤ လၢကမၤတၢ်တမံၤမံၤဒ်သိးကဆိကတီၢ်ကွံာ်ပှၤအကၤကးဖိ အစၢၤအသွဲၣ်စီၤဟၤမၣ်, အတၢ်ကူၣ်အၢခူသူၣ်ထီဒါပှၤယူဒၤဖိ တဖၣ်န့ၣ်လီၤ.",
			"4": "<sup>4</sup> စီၤပၤယူာ်ဃီၤအနီၣ်ထိးထူဆူအအိၣ်, ဒီးနီၢ်အ့ၤစတၢ်ဆၢထၢၣ်ဒီးစံးဝဲ,",
			"5": "<sup>5</sup> “မ့ၢ်ဘၣ်တၢ်ဒိၣ်ကစၢ်စီၤပၤအသး, ဒီးနမ့ၢ်သူၣ်အိၣ်သးအိၣ်ယၤ, ဒီးမ့ၢ်ဂ့ၤဝဲလၢနမဲာ်ဒီး, ဝံသးစူၤရၤလီၤလံာ်ဘိးဘၣ်သ့ၣ်ညါတဘ့ၣ်လၢကဘိး ကဒါက့ၤစီၤဟၤမၣ်အတၢ်မၤလိာ်တဖၣ်လၢတၢ်ရၤလီၤ တ့ၢ်လံအီၤန့ၣ်တက့ၢ်. တၢ်မၤလိာ်တဖၣ်န့ၣ်ဘၣ်တၢ်ရၤလီၤတ့ၢ် အီၤလၢပှၤအကၤကးဖိအစၢၤအသွဲၣ်စီၤဟးမဒၤသၤအဖိခွါ, ဒ်သိးတၢ်ကမၤဟးဂီၤကွံာ်ပှၤယူဒၤဖိလၢဘီမုၢ်အပူၤခဲလၢာ်န့ၣ်လီၤ.",
			"6": "<sup>6</sup> တၢ်တတၢးတနါဒ်သိးအံၤမ့ၢ်တုၤအိၣ်ယပှၤဂီၢ်မုၢ်, ဒီးယဘူးယတံၢ်ဒၣ်ယဲတဖၣ်မ့ၢ်ဘၣ်တၢ်မၤသံအီၤန့ၣ်ဒီး, ယတူၢ်ယဲကသ့ဒ်လဲၣ်.”",
			"7": "<sup>7</sup> တုၤနုၤတစု, စီၤပၤအဃၤၡဝ့ရိၣ်စံးဘၣ်နီၢ်ပၤမုၣ်အ့ၤစတၢ်ဒီးပှၤယူဒၤဖိ စီၤမၢ်ဒကဲၤ, “ကွၢ်, ယဘျးထီၣ်တ့ၢ်လံစီၤဟၤမၣ်လၢအတၢ်ကူၣ် အၢခူသူၣ်ထီဒါပှၤယူဒၤဖိတဖၣ်အဃိ, ဒီးယဟ့ၣ်လီၤတ့ၢ်လံအတၢ်စုလီၢ်ခီၣ်ခိၣ်ဆူနီၢ်အ့ၤ စတၢ်လံန့ၣ်တက့ၢ်.",
			"8": "<sup>8</sup> မ့မ့ၢ်, လံာ်ဘိးဘၣ်သ့ၣ်ညါတဘ့ၣ်လၢအဘၣ်တၢ်ရၤလီၤတ့ၢ်လံအီၤ လၢစီၤပၤအမံၤ, ဒီးစီၤပၤအတၢ်စဲပနီၣ်န့ၣ်, တၢ်ဘိးကဒါအီၤတသ့ဘၣ်. ဘၣ်ဆၣ်, သုကွဲးလံာ်ပရၢဆူပှၤယူဒၤဖိတဖၣ်အအိၣ်ဖဲသုအဲၣ်ဒိးသ့ဝဲ ဒီးသုကဘၣ်ကွဲးအီၤလၢယမံၤဒီးစဲပနီၣ်ဃာ်အီၤဒီးစီၤပၤအတၢ်စဲ ပနီၣ်လီၤ.”",
			"9": "<sup>9</sup> တၢ်အံၤမၤအသးဖဲလါသၢလါတလါ, လါစံဝၣ်ထီၣ်ခံဆံသၢသီအနံၤန့ၣ်လီၤ. စီၤမၢ်ဒကဲၤကိးန့ၢ်စီၤပၤအပှၤကွဲးလံာ်ဒိၣ်တဖၣ်, ဒီးကိးထီၣ်န့ၢ်အီၤလံာ်ပရၢတဖၣ်လၢကဘၣ်ကွဲးဝဲဆူပှၤယူဒၤဖိတဖၣ်, ဒီးဆူပဒိၣ်တဖၣ်, လၢပှၤပၢတၢ်ဆှၢတၢ်တဖၣ်ဒီးပဒိၣ်ဖးဒိၣ်တဖၣ် အအိၣ်လၢကီၢ်တကယၤခံဆံနွံဘ့ၣ်အပူၤ, စးထီၣ်လၢကီၢ်ဟံၣ်ဒူၤတုၤဆူကီၢ်ကူၤၡးန့ၣ်လီၤ. လံာ်ပရၢတဖၣ်န့ၣ်ဘၣ်တၢ်ကွဲးအီၤဆူကီၢ်တဘ့ၣ်ဘၣ်တဘ့ၣ်လၢအကျိာ် ဒၣ်ဝဲဒီးအတၢ်ကွဲးအကျိၤအကွာ်ဒၣ်ဝဲဒီးဆူပှၤယူဒၤဖိတဖၣ်အအိၣ် လၢအကျိာ်ဒီးအတၢ်ကွဲးအကျိၤအကွာ်ဒၣ်ဝဲန့ၣ်လီၤ.",
			"10": "<sup>10</sup> စီၤမၢ်ဒကဲၤဒုးကွဲးလီၤလံာ်ပရၢတဖၣ်အံၤလၢစီၤပၤအဃၤၡဝ့ရိၣ်အမံၤ, ဒီးစဲပနီၣ်ဃာ်အီၤလၢစီၤပၤအတၢ်စဲပနီၣ်လီၤ. လံာ်ပရၢတဖၣ်န့ၣ်ဘၣ်တၢ်ရၤလီၤအီၤလၢပှၤဒိးကသ့ၣ်အချ့တဖၣ် လၢကဒိးကသ့ၣ်လၢပှၤဘုၣ်ဃာ်အီၤလၢစီၤပၤအဂီၢ်န့ၣ်လီၤ.",
			"11": "<sup>11</sup> လံာ်ပရၢတဖၣ်အံၤ, ပာ်ဖျါထီၣ်လၢစီၤပၤဟ့ၣ်တၢ်ပျဲဆူ ပှၤယူဒၤဖိလၢအအိၣ်လၢဝ့ၢ်ကိးဖျၢၣ်ဒဲးအပူၤ, ဒ်သိးကကရၢကရိထီၣ်အသးလၢတၢ်ဒီဒၣ်က့ၤအသးဒၣ်ဝဲအဂီၢ်န့ၣ်လီၤ. ပှၤတကလုာ်ဂ့ၤတကလုာ်ဂ့ၤမ့ၢ်အိၣ်လၢကီၢ်တဘ့ၣ်ဂ့ၤ တဘ့ၣ်ဂ့ၤအပူၤလၢအဟဲဒုးပှၤယူဒၤဖိ, အဝဲသ့ၣ်အဖိတဖၣ်ဒီးအပှၤပိာ်မုၣ်တဖၣ်န့ၣ်, အဝဲသ့ၣ်မၤဆၢက့ၤဝဲသ့ဒီးမၤသံကွံာ်ပှၤလၢခံ ကတၢၢ်တဂၤဒီးဟံးန့ၢ်ကွံာ်ဝဲအတၢ်ဖိတၢ်လံၤသ့န့ၣ်လီၤ.",
			"12": "<sup>12</sup> တၢ်စံၣ်ညီၣ်ဟ့ၣ်လီၤကလုၢ်အံၤကဘၣ်ကဲထီၣ်လိၣ်ထီၣ်ဝဲ သကုၤကီၢ်ပၤရၣ်အဘီအမုၢ်ဖဲမုၢ်တနံၤလၢတၢ်ပာ်လီၤတ့ၢ်အီၤ ဒ်တၢ်ကမၤသံပှၤယူဒၤဖိတဖၣ်အနံၤလၢအမ့ၢ်လါတဆံခံလါတလါ, လါအးဒၢ်ထီၣ်တဆံသၢနံၤတနံၤန့ၣ်လီၤ.",
			"13": "<sup>13</sup> လံာ်အံၤကဘၣ်တၢ်ဘိးဘၣ်သ့ၣ်ညါအီၤဒ်တၢ်သိၣ်တၢ်သီအသိး ဒီးကဘၣ်တၢ်ဒုးသ့ၣ်ညါပှၤကိးဂၤဒဲးလၢကီၢ်ဆၣ်ကိးဘ့ၣ်ဒဲးအပူၤ, ဒ်သိးပှၤယူဒၤဖိကအိၣ်ကတဲာ်ကတီၤအသးလၢက ဟ့ၣ်ကၣ်က့ၤအဒုၣ်အဒါဖဲမုၢ်တနံၤန့ၣ်တုၤဃီၤဝဲလီၤ.",
			"14": "<sup>14</sup> ဒ်စီၤပၤအတၢ်မၤလိာ်အိၣ်ဝဲအသိး, စီၤပၤအပှၤဒိးကသ့ၣ်ချ့တဖၣ် ဒိးထီၣ်ကသ့ၣ်ဒီးနီၣ်ထီၣ်ဝဲအချ့ကတၢၢ်လီၤ. ဒီးတၢ်စံၣ်ညီၣ်ဟ့ၣ်လီၤ ကလုၢ်အံၤ, ဘၣ်တၢ်ရၤလီၤစ့ၢ်ကီးအီၤလၢဝ့ၢ်ခိၣ်, ဝ့ၢ်ၡူၡၣ်အပူၤန့ၣ်လီၤ.",
			"15": "<sup>15</sup> စီၤမၢ်ဒကဲၤဟးထီၣ်ဝဲလၢနီပူၤ, ကူသိးဝဲဒၣ်စီၤပၤအကူအသိး, လၢတၢ်လါဒီးတၢ်ဝါဆ့ကၤဖးထီတဘ့ၣ်လၢပှၤမၤအီၤလၢ ဖှီဝါကဆှၣ်လုးတကုာ်အိၣ်ဒီးခိၣ်သလုးထူဖးဒိၣ်လီၤ. ဝ့ၢ်ၡူၡၣ်အပှၤဝ့ၢ်ဖိကိးပသူထီၣ်လၢတၢ်သူၣ်ခုသးခုဒီး တၢ်သူၣ်ဖှံသးညီလၢကျဲတဖၣ်အပူၤလီၤ.",
			"16": "<sup>16</sup> လၢပှၤယူဒၤဖိတဖၣ်အဂီၢ်န့ၣ်မ့ၢ်တၢ်သူၣ်ခုသးခု, တၢ်ထူၣ်ဖျဲး, တၢ်သူၣ်ဖှံသးညီဒီးတၢ်လၤကပီၤတကလုာ်န့ၣ်လီၤ.",
			"17": "<sup>17</sup> ဖဲဒၣ်စီၤပၤအတၢ်ဘိးဘၣ်သ့ၣ်ညါဘၣ်တၢ်ဖးအီၤလၢကီၢ်ဆၣ် တဘ့ၣ်လၢ်လၢ်အပူၤဒီးဝ့ၢ်တဝ့ၢ်လၢ်လၢ်အပူၤန့ၣ်ပှၤယူဒၤဖိ မၤတၢ်သူၣ်ခုသးခုအနံၤသဘျ့လၢအအိၣ်ဒီးတၢ်အီၣ် တၢ်အီဒီးတၢ်သူၣ်ဖှံသးညီန့ၣ်လီၤ. အန့ၣ်ဒီးပှၤဂီၢ်မုၢ်အဂၤအါဂၤကဲထီၣ်ပှၤယူဒၤဖိလီၤ. အဂ့ၢ်ဒ်အံၤ, ခဲအံၤအဝဲသ့ၣ်ပျံၤပှၤယူဒၤဖိန့ၣ်လီၤ."
		},
		"9": {
			"1": "<sup>1</sup> မုၢ်တနံၤလၢစီၤပၤအတၢ်ဘိးဘၣ်သ့ၣ်ညါကဘၣ်ကဲထီၣ်လိၣ်ထီၣ်, လါအၢ်ဒးထီၣ်တဆံသၢသီတသီ, မုၢ်တနံၤဖဲပှၤယူဒၤဖိအဒုၣ်အဒါတဖၣ်မုၢ်လၢ်မၤန့ၢ်တၢ်ဒိၣ်စိ လၢပှၤယူဒၤဖိအဖီခိၣ်ဟဲတုၤဝဲလံ. ဘၣ်ဆၣ်လၢတၢ်န့ၣ်အလီၢ်ပှၤယူဒၤဖိတဖၣ်အိၣ်ဒီးတၢ်မၤနၢၤလၢ အဝဲသ့ၣ်အဖီခိၣ်န့ၣ်လီၤ.",
			"2": "<sup>2</sup> လၢပှၤယူဒၤဖိအိၣ်ဝဲဆိးဝဲအလီၢ်လၢဝ့ၢ်တဖျၢၣ်လၢ်လၢ်လၢဘီမုၢ် အပူၤန့ၣ်, အဝဲသ့ၣ်ကရၢကရိထီၣ်အသးဒ်သိးကထီဒါပှၤတဂၤ လၢ်လၢ်လၢအဟဲမၤအၢအီၤန့ၣ်လီၤ. ပှၤဂီၢ်မုၢ်လၢအအိၣ်လၢတၢ်လီၢ်တပူၤလၢ်လၢ်န့ၣ်ပျံၤဘၣ်အဝဲသ့ၣ်, ဒီးပှၤဆၢထၢၣ်ထီဒါအဝဲသ့ၣ်တဘူၣ်ဘၣ်နီတဂၤဘၣ်.",
			"3": "<sup>3</sup> ကီၢ်ဆၣ်အပဒိၣ်ပပှၢ်တဖၣ်လၢအမ့ၢ်ပဒိၣ်ဖးဒိၣ်, ကယဲၢ်ပှၤပၢဆှၢတၢ်တဖၣ်ဒီးစီၤပၤအခၢၣ်စးခဲလၢာ်န့ၣ်မၤစၢၤပှၤ ယူဒၤဖိသပှၢ်တၢၢ်လီၤ. အဂ့ၢ်ဒ်အံၤအဝဲခဲသ့ၣ်လၢာ်ပျံၤဘၣ် စီၤမၢ်ဒကဲၤန့ၣ်လီၤ.",
			"4": "<sup>4</sup> ဒီးစီၤမၢ်ဒကဲၤဘၣ်တၢ်သ့ၣ်ညါအီၤလၢဘီမုၢ်သကုၤဆးဒး အပူၤဂ့ၤဂ့ၤကလဲာ်ဒ်အမ့ၢ်ပှၤဒိၣ်စိဒိၣ်ကမီၤတဂၤလၢနီပူၤဒီး အစိကမီၤဒံးယံာ်ဒံးအါထီၣ်န့ၣ်လီၤ.",
			"5": "<sup>5</sup> လၢတၢ်န့ၣ်အဃိပှၤယူဒၤဖိမၤအဒုၣ်အဒါတဖၣ်ဖဲအသးသ့ဝဲလီၤ. အဝဲသ့ၣ်ထီဒါအဒုၣ်အဒါတဖၣ်လၢနးတဖၣ်ဒီးမၤသံအီၤလီၤ.",
			"6": "<sup>6</sup> လၢဝ့ၢ်ခိၣ်ဝ့ၢ်ၡူၡၣ်အပူၤန့ၣ်, ပှၤယူဒၤဖိမၤသံကွံာ်ပှၤယဲၢ်ကယၤဂၤလီၤ.",
			"7": "<sup>7</sup> လၢအကျါန့ၣ်အဝဲသ့ၣ်မၤသံစီၤပၡၤနဒၤသၤ, စီၤဒၤလဖိၣ်,",
			"8": "<sup>8</sup> စီၤအၤစပၤသၤဒီးစီၤပိၤရသး, စီၤအဒၤလယၤ,",
			"9": "<sup>9</sup> ဒီးစီၤအရံၤဒသၤ, ဒီးစီၤပၢ်မၤၡတၤဒီးစီၤအရံစဲၤ, စီၤအရံဒဲၤ ဒီးစီၤဝၤယစၤသၤ",
			"10": "<sup>10</sup> လၢအမ့ၢ်စီၤဟးမဒၤသၤအဖိခွါစီၤဟၤမၣ်အဖိခွါ အဂၤတဆံန့ၣ်လီၤ. မ့မ့ၢ်အတၢ်ဖိတၢ်လံၤန့ၣ်တဘၣ်တၢ်ဂုာ်ဆူၣ်အီၤဘၣ်.",
			"11": "<sup>11</sup> လၢမုၢ်တနံၤဃီန့ၣ်, ပှၤလၢအဘၣ်တၢ်မၤသံအီၤလၢဝ့ၢ်ၡူၡၣ်ပူၤအနီၣ်ဂံၢ်န့ၣ်ဘၣ်တၢ် ပာ်ဖျါထီၣ်အီၤဆူစီၤပၤန့ၣ်လီၤ.",
			"12": "<sup>12</sup> အန့ၣ်ဒီးစီၤပၤစံးဘၣ်နီၢ်ပၤမုၣ်အ့ၤစတၢ်, “ပှၤယူဒၤဖိမၤသံပှၤယဲၢ်ကယၤလၢဝ့ၢ်ၡူၡၣ်အပူၤဃုာ်ဒီး စီၤဟၤမၣ်အဖိခွါအဂၤတဆံလံ. အဝဲသ့ၣ်ကဘၣ်မၤဒံးတၢ်မနုၤလၢကီၢ်ဆၣ်တဖၣ်အပူၤန့ၣ်လဲၣ်. ခဲကနံၣ်အံၤ, နအဲၣ်ဒိးတၢ်မနုၤလဲၣ်. နကဒိးန့ၢ်ဘၣ်လီၤ. တဲဘၣ်ယၤတၢ်လၢနအဲၣ်ဒိးဒံးတက့ၢ်. ဒီးနကဒိးန့ၢ်ဘၣ်လီၤ.”",
			"13": "<sup>13</sup> နီၢ်အ့ၤစတၢ်စံးဆၢဝဲ, “မ့ၢ်ဘၣ်တၢ်ဒိၣ်ကစၢ်စီၤပၤအသးဒီး, မ်ပှၤယူဒၤဖိလၢဝ့ၢ်ၡူၡၣ်အပူၤမၤကဒီးဝဲခဲမုၢ်ဆ့ၣ်တနံၤဒ် တနံၤအံၤတၢ်ပျဲအဝဲသ့ၣ်မၤအသိးန့ၣ်တက့ၢ်. ဒီးမ်ပှၤဘျးထီၣ်စီၤဟၤမၣ်အဖိခွါအဂၤတဆံအစိၣ်လၢသ့ၣ်အလိၤ တက့ၢ်.”",
			"14": "<sup>14</sup> စီၤပၤမၤလိာ်ဝဲလၢတၢ်ကမၤအသးဒ်န့ၣ်လီၤ. ဒီးတၢ်ဘိးဘၣ်သ့ၣ်ညါန့ၣ်ဘၣ်တၢ်ရၤလီၤအီၤလၢဝ့ၢ် ၡူၡၣ်အပူၤလီၤ. ပှၤဘျးထီၣ်စီၤဟၤမၣ်အဖိခွါအဂၤတဆံ အစိၣ်လၢကမျၢၢ်အမဲာ်ညါလီၤ.",
			"15": "<sup>15</sup> လၢလါအးဒၢ်ထီၣ်တဆံလွံၢ်နံၤတနံၤန့ၣ် ပှၤယူဒၤဖိလၢအအိၣ်လၢဝ့ၢ်ၡူၡၣ်အပူၤတဖၣ်ပာ်ဖှိၣ်ထီၣ်ကဒီး အသး, ဒီးမၤသံပှၤသၢကယၤလၢဝ့ၢ်ပူၤန့ၣ်လီၤ. ဘၣ်ဆၣ်ဒီး, အဝဲသ့ၣ်တဂုာ်ဆူၣ်ပျီဆူၣ်တၢ်နီတမံၤန့ၣ်ဘၣ်.",
			"16": "<sup>16</sup> ပှၤယူဒၤဖိလၢအိၣ်လၢကီၢ်ဆၣ်တဖၣ်အပူၤပာ်ဖှိၣ် ထီၣ်စ့ၢ်ကီးအသးဒီးဒီဒၣ်အိၣ်ပှိၤလီၤက့ၤအသးလီၤ. အဝဲသ့ၣ်မၤပူၤဖျဲးအသးလၢအဒုၣ်အဒါအစုပူၤခီဖျိ မၤသံကွံာ်ပှၤဂီၢ်မုၢ်နွံကလးယဲၢ်ကထိ, လၢအသးဟ့အဝဲသ့ၣ်န့ၣ်လီၤ. ဘၣ်ဆၣ်ဒီး, အဝဲသ့ၣ်တဂုာ်ဆူၣ်ပျီဆူၣ်တၢ်နီတမံၤဘၣ်.",
			"17": "<sup>17</sup> အအံၤမ့ၢ်ဖဲလါအးဒၢ်ထီၣ်တဆံသၢနံၤတနံၤန့ၣ်လီၤ. လၢခံတနံၤဖဲလါထီၣ်တဆံလွံၢ်နံၤတနံၤန့ၣ် တၢ်မၤသံတအိၣ်လၢၤဘၣ်ဒီး, ပာ်ဝဲဒ်အမ့ၢ်တၢ်သူၣ်ခု သးခုအတၢ်အီၣ်တၢ်အီအမူးအမုၢ်တနံၤန့ၣ်လီၤ.",
			"18": "<sup>18</sup> မ့မ့ၢ်, ပှၤယူဒၤဖိလၢအအိၣ်လၢဝ့ၢ်ၡူၡၣ်တဖၣ်န့ၣ်, မၤသံအဒုၣ်အဒါလၢတဆံသၢနံၤတနံၤဒီးတဆံလွံၢ်နံၤတနံၤန့ၣ် လီၤ. ဒီးလၢတဆံယဲၢ်နံၤတနံၤန့ၣ်အိၣ်ဘှံးဝဲဒီးပာ်ဝဲဒ် အမ့ၢ်တၢ်သူၣ်ခုသးခုအတၢ်အီၣ်တၢ်အီအမူးအမုၢ်တနံၤန့ၣ်လီၤ.",
			"19": "<sup>19</sup> မၤသးဒ်န့ၣ်ဒီးပှၤယူဒၤဖိလၢအအိၣ်လၢသဝီ ဒီးဝ့ၢ်ဆံးတဖၣ်အပူၤန့ၣ်ပာ်ဝဲဒၣ်လါအးဒၢ်ထီၣ်တဆံလွံၢ်နံၤ တနံၤလၢတၢ်သူၣ်ခုသးခုအနံၤအိၣ်ဘှံးတနံၤ, ဒီးတၢ်အီၣ်တၢ်အီအမူးတနံၤဒီးတၢ်ဟ့ၣ်လိာ်သကိးသး လၢတၢ်အီၣ်တၢ်အီအမုၢ်နံၤန့ၣ်လီၤ.",
			"20": "<sup>20</sup> စီၤမၢ်ဒကဲၤမၢပှၤကွဲးလီၤတၢ်မၤအသးတဖၣ်အံၤ, ဒီးဆှၢလီၤလံာ်ပရၢတဖၣ်ဆူကယဲၢ်ပှၤယူဒၤဖိခဲလၢာ်အအိၣ် လၢကီၢ်ပၤရၣ်အဘီအမုၢ်အပူၤလၢအဘူးဒီးအယံၤ,",
			"21": "<sup>21</sup> တဲဘၣ်အဝဲသ့ၣ်လၢကဘၣ်တိၢ်န့ၢ်ဖံးဃာ်လါအးဒၢ်ထီၣ်တဆံ လွံၢ်နံၤတနံၤဒီးတဆံယဲၢ်နံၤတနံၤတဖၣ်ဒ်တၢ်အိၣ်ဘှံးအမုၢ်နံၤ တဖၣ်အသိးကိးနံၣ်ဒဲးန့ၣ်လီၤ.",
			"22": "<sup>22</sup> မုၢ်နံၤတဖၣ်အံၤမ့ၢ်မုၢ်နံၤလၢပှၤယူဒၤဖိတဖၣ်မၤပူၤ ဖျဲးအသးလၢအဒုၣ်အဒါအတၢ်ကူၣ်အၢ, ဒီးလါအံၤမ့ၢ်လါတလါ လၢအလဲလိာ်ကွံာ်တၢ်သူၣ်အုးသးအုးဒီးတၢ်သးဟးဂီၤ, ဆူတၢ်သူၣ်ခုသးခုဒီးတၢ်သူၣ်ဖှံသးညီန့ၣ်လီၤ. အဝဲသ့ၣ်ကဘၣ်တိၢ်န့ၢ်ဖံးဃာ်မုၢ်နံၤတဖၣ်အံၤ, အိၣ်ဒီးတၢ်အီၣ်တၢ်အီအမူးတဖၣ်ဒီးတၢ်သူၣ်ဖှံသးညီအမူး, တၢ်ဟ့ၣ်လိာ်သကိးအသးလၢတၢ်အီၣ်တၢ် အီတဖၣ်တဂၤဒီးတဂၤဒီးဆူပှၤဖှီၣ်ဖိယာ်ဖိန့ၣ်လီၤ.",
			"23": "<sup>23</sup> လၢတၢ်န့ၣ်အဃိပှၤယူဒၤဖိပိာ်ထွဲစီၤမၢ်ဒကဲၤအတၢ်ပိာ်လီၤ နဲၣ်လီၤတဖၣ်အခံဒီးမူးအံၤကဲထီၣ်လုၢ်လၢ်လၢအဘၣ်တၢ်မၤအီၤကိး နံၣ်ဒဲးန့ၣ်လီၤ.",
			"24": "<sup>24</sup> ယူဒၤအပှၤဂီၢ်မုၢ်အဒုၣ်အဒါ, ပှၤအကၤကးဖိအစၢၤအသွဲၣ်စီၤဟး မဒၤအဖိခွါစီၤဟၤမၣ်, တ့ၢ်လီၤတ့ၢ်တၢ်ဖးတဖၣ် (မ့တမ့ၢ်ဘၣ် “ပူရံၣ်” ဒ်အဝဲသ့ၣ်ကိးဝဲ) လၢကပာ်လီၤမုၢ်တနံၤလၢတၢ်ကမၤဟးဂီၤပှၤယူဒၤဖိတဖၣ်လီၤ. အဝဲကူၣ်ကျဲၤတ့ၢ်လၢကမၤဟးဂီၤကွံာ်အဝဲသ့ၣ်ခဲလၢာ်န့ၣ်လီၤ.",
			"25": "<sup>25</sup> ဘၣ်ဆၣ်နီၢ်အ့ၤစတၢ်လဲၤဆူစီၤပၤအအိၣ်ဒီးစီၤပၤရၤလီၤအတၢ် မၤလိာ်တဖၣ်လၢတၢ်ကွဲးအီၤအိၣ်ဒီးတၢ်အစၢလၢစီၤဟၤမၣ် တူၢ်ဘၣ်က့ၤအတၢ်ဘူၣ်အၢတီၢ်သီလၢအကူၣ်ကျဲၤဝဲလၢပှၤ ယူဒၤဖိတဖၣ်အဂီၢ်အဝဲဒီးအဖိခွါတဖၣ်ဘၣ်တၢ်ဘျးထီၣ် အီၤလၢသ့ၣ်အလိၤန့ၣ်လီၤ.",
			"26": "<sup>26</sup> မၤသးဒ်န့ၣ်ဒီး, တၢ်အိၣ်ဘှံးအမုၢ်နံၤတဖၣ်န့ၣ်ဘၣ်တၢ်ကိး အီၤလၢပူရံၣ်လၢအဟဲလၢတၢ်ကတိၤပူရးန့ၣ်လီၤ. လၢစီၤမၢ်ဒကဲၤအတၢ်ပရၢဒီးတၢ်လၢအမၤအသးဒီး အဝဲသ့ၣ်ခဲလၢာ်အဃိ,",
			"27": "<sup>27</sup> ပှၤယူဒၤဖိတဖၣ်ဒုးကဲထီၣ်အီၤဒ်တၢ်သိၣ်တၢ်သီတမံၤလၢအဂီၢ်, အစၢၤအသွဲၣ်တဖၣ်အဂီၢ်, ဒီးပှၤတဂၤလၢ်လၢ်လၢအကကဲထီၣ်ပှၤ ယူဒၤဖိအဂီၢ်လၢအကတိၢ်န့ၢ်မုၢ်နံၤခံနံၤန့ၣ်လၢအဆၢကတီၢ် ဒၣ်ဝဲဒ်စီၤမၢ်ဒကဲၤအတၢ်ပိာ်လီၤနဲၣ်လီၤအသိးကိးနံၣ်ဒဲးဘၣ်ဆၢဘၣ် ကတီၢ်န့ၣ်လီၤ.",
			"28": "<sup>28</sup> တၢ်ပာ်လီၤသးအိၣ်ဝဲဒၣ်လၢပှၤယူဒၤဖိတဒူၣ်လၢ်လၢ်လၢစိၤတစိၤ ဘၣ်တစိၤလၢအကဟဲလၢကီၢ်ဆၣ်တဘ့ၣ်လၢ်လၢ်ဒီးလၢဝ့ၢ်တဖျၢၣ် လၢ်လၢ်အပူၤန့ၣ်, ကဘၣ်သ့ၣ်နီၣ်တိၢ်န့ၢ်ဖံးဃာ်ဒီးမၤပူရံၣ်အမုၢ်နံၤ တဖၣ်ကိးဆၢကိးကတီၢ်ဒဲးလၢဆၢကတီၢ်လၢအကဟဲန့ၣ်လီၤ.",
			"29": "<sup>29</sup> တုၤနုၤတစုစီၤအဘံဃယ့းလးအဖိမုၣ်, နီၢ်ပၤမုၣ်အ့ၤစတၢ်ဒီး စီၤမၢ်ဒကဲၤ, ကွဲးစ့ၢ်ကီးလံာ်ပရၢတဘ့ၣ်လၢအအိၣ်ဒီးနီၢ် အ့ၤစတၢ်အတၢ်စိကမီၤအလၢအပှဲၤဒ်သိးအကမၤဂၢၢ်မၤကျၢၤ လံာ်ပရၢလၢအဘၣ်ထွဲဒီးဘူၣ်ပူရံၣ်လၢစီၤမၢ်ဒကဲၤကွဲးတ့ၢ်လံ ဝဲလၢညါန့ၣ်လီၤ.",
			"30": "<sup>30</sup> လံာ်ပရၢအံၤဘၣ်တၢ်ကွဲးအီၤဆူကယဲၢ်ပှၤယူဒၤဖိခဲလၢာ်အအိၣ်, ဒီးလံာ်ပရၢအဒိတဖၣ်ဘၣ်တၢ်ဆှၢအီၤဆူကီၢ်ဆၣ်တကယၤခံဆံနွံဘ့ၣ်, လၢကီၢ်ပၤရၣ်အဘီအမုၢ်အပူၤလီၤ. လံာ်အံၤအိၣ်ဃုာ်ဒီးတၢ်ဆၢဂ့ၤ ဆၢဝါပှၤယူဒၤဖိလၢကအိၣ်ဒီးတၢ်ဃူတၢ်ဖိးဒီးတၢ်အိၣ်ဘံၣ်အိၣ်ဘၢ",
			"31": "<sup>31</sup> ဒီးသိၣ်လိနဲၣ်ယုၤအဝဲသ့ၣ်ဒီးအစၢၤအသွဲၣ်တဖၣ်လၢကတိၢ်န့ၢ်ဖံး ဃာ်ဘူၣ်ပူရံၣ်အမုၢ်နံၤတဖၣ်လၢအဆၢကတီၢ်ဒၣ်ဝဲ, ဒ်သိးဒၣ်အဝဲသ့ၣ်အိၣ်ဒီးတၢ်သိၣ်တၢ်သီတဖၣ် ဘၣ်ဃးဒီးတၢ်မၤတၢ်ဒုၣ်တၢ်အီၣ်တၢ်အီတဖၣ်ဒီးတၢ်သူၣ် အုးသးအုးအသိးအဆၢကတီၢ်တဖၣ်န့ၣ်လီၤ. တၢ်အံၤမ့ၢ်စီၤမၢ်ဒကဲၤဒီးနီၢ်ပၤမုၣ်အ့ၤစတၢ်ခံဂၤလိာ်အတၢ် မၤလိာ်န့ၣ်လီၤ.",
			"32": "<sup>32</sup> နီၢ်အ့ၤစတၢ်အတၢ်မၤလိာ်, မၤဂၢၢ်မၤကျၢၤတၢ်သိၣ်တၢ်သီတဖၣ်လၢဘူၣ်ပူရံၣ်အဂီၢ်ဒီးဘၣ်တၢ် ကွဲးလီၤအီၤလၢလံာ်အထူအပူၤလီၤ."
		},
		"10": {
			"1": "<sup>1</sup> စီၤပၤအဃၤၡဝံရိၣ်ပာ်ဆူၣ်ထီၣ်တၢ်မၢဆူၣ်မၢစိးအတၢ်မၤတဖၣ်လၢ ပှၤဂီၢ်မုၢ်လၢအအိၣ်လၢအဘီအမုၢ်အပီၣ်လဲၣ်ကၢၢ်နံၤလီၢ်ကဝီၤတဖၣ် အလိၤဒီးဒ်န့ၣ်အသိးလၢပှၤအိၣ်လၢကီၢ်အသးကံၢ်ပူၤတဖၣ်အလိၤ န့ၣ်လီၤ.",
			"2": "<sup>2</sup> ကယဲၢ်တၢ်အဒိၣ်အမုၢ်ဒီးတၢ်လီၤလးတဖၣ်လၢအဝဲမၤတ့ၢ်, ဒီးဒ်န့ၣ်အသိး, တၢ်တဲဒီတယုၢ်ဘၣ်ထွဲဒီးအဝဲသုးထီထီၣ် စီၤမၢ်ဒကဲၤဆူလီၢ်လၤအထီန့ၣ်, ဘၣ်တၢ်ကွဲးနီၣ်အီၤလၢကီၢ်ပၤရၣ်ဒီးကီၢ်မၤဒဲအစီၤပၤတဖၣ် အပဒိၣ်ပပှၢ်အတၢ်ကွဲးနီၣ်တဖၣ်အပူၤန့ၣ်လီၤ.",
			"3": "<sup>3</sup> ပှၤယူဒၤဖိစီၤမၢ်ဒကဲၤအိၣ်လၢလီၢ်လၤခံတီၤတတီၤဖဲ စီၤပၤအဃၤၡဝ့ရိၣ်အကစၢ်ဒၣ်ဝဲအဖီလာ်န့ၣ်လီၤ. အဝဲဘၣ်တၢ်ယူးယီၣ်တ့ၢ်ဒီးဘၣ်သူၣ်ဘၣ်သးတ့ၢ်အီၤလၢအပှၤယူဒၤ ဖိကဒဲကဒဲဒီးအီၤတဖၣ်လီၤ. အဝဲမၤတ့ၢ်တၢ်အဂ့ၤလၢအပှၤဂီၢ်မုၢ်အဂီၢ်ဒီးလၢကယဲၢ်အစၢၤ အသွဲၣ်တဖၣ်အတၢ်ဘံၣ်တၢ်ဘၢအဂီၢ်န့ၣ်လီၤ."
		}
	}
};
module.exports = book;