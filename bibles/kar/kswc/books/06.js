var book = {
	"name": "လံာ်စီၤယိၤၡူ",
	"numChapters": 24,
	"chapters": {
		"1": {
			"1": "<sup>1</sup> ယွၤအခ့အပှၤစီၤမိၤၡ့သံဝံၤအလီၢ်ခံန့ၣ်, ယွၤကတိၤတၢ်ဒီးပှၤလၢအမၤစၢၤစီၤမိၤၡ့, စီၤယိၤၡူလၢအမ့ၢ်စီၤနိၣ်အဖိခွါန့ၣ်လီၤ.",
			"2": "<sup>2</sup> အဝဲစံးဝဲ, “ယခ့ယပှၤစီၤမိၤၡ့သံလံ. အိၣ်ကတဲာ်ကတီၤသုသးခဲအံၤ, နၤဒီးပှၤအံၣ်စရ့လးဖိခဲလၢာ်, ဒီးလဲၤခီဂာ်ထံကျိယၢ်ဒ့ၣ်ဒီးလဲၤနုာ်ဆူကီၢ်လၢယဟ့ၣ်လီၤ အဝဲသ့ၣ်န့ၣ်တက့ၢ်.",
			"3": "<sup>3</sup> ယဟ့ၣ်လီၤသုတၢ်လီၢ်ခဲလၢာ်လၢသုခီၣ်ကယီၢ်လီၤဝဲ, ဒ်ယစံးဘၣ်တ့ၢ်စီၤမိၤၡ့အသိးန့ၣ်လီၤ.",
			"4": "<sup>4</sup> သုကီၢ်ဆၢကစးထီၣ်အသးလၢပှၢ်မုၢ်ကနၢလၢကလံၤထံးဒီးကတုၤဝဲ လၢလဘၤနိၣ်အကစၢၢ်တဖၣ်လၢကလံၤစိး, ဒီးလၢထံကျိဖးဒိၣ်ဖရၤသးလၢမုၢ်ထီၣ်တခီ, ဃ့ၤသးဖိအကီၢ်ဒီဘ့ၣ်, ဒီးတုၤလၢပီၣ်လဲၣ်ဖးဒိၣ်လၢမုၢ်နုာ် တခီန့ၣ်လီၤ.",
			"5": "<sup>5</sup> စီၤယိၤၡူဧၢ, လၢနတၢ်အိၣ်မူဒီတစိၤန့ၣ်, ပှၤထီဒါနၤတသ့ နီတဂၤဘၣ်. ဒ်ယအိၣ်တ့ၢ်ဒီးစီၤမိၤၡ့အသိးန့ၣ်, ယကအိၣ်ဒီးနၤလီၤ. ယကအိၣ်ဒီးနၤထီဘိတထံၣ်ဃီလီၤ. ယတလဲၤသ ဒၣ်နၤနီတစုဘၣ်.",
			"6": "<sup>6</sup> ပာ်ဆူၣ်နသးဒီးအိၣ်ဒီးတၢ်သးဒူတက့ၢ်. အဂ့ၢ်ဒ်အံၤ, နကမ့ၢ်ပှၤဂီၢ်မုၢ်အံၤအခိၣ်အနၢ် ဖဲအဝဲသ့ၣ်နုာ်လီၤဒီးန့ၢ်သါကီၢ်အံၤလၢယအၢၣ်လီၤတ့ၢ်အဝဲ သ့ၣ်အမိၢ်ပၢ်ဖံဖုလၢပျၢၤတဖၣ်န့ၣ်လီၤ.",
			"7": "<sup>7</sup> ထဲပာ်ဆူၣ်နသးဒီးအိၣ်ဒီးတၢ်သးဒူတက့ၢ်. ဒီးမၤလီၤတံၢ်နသးလၢနစူၢ်တၢ်သိၣ်တၢ်သီခဲလၢာ်လၢယခ့ယပှၤစီၤမိၤၡ့ ဟ့ၣ်လီၤနၤန့ၣ်တက့ၢ်. ဆူစုထွဲမ့ၢ်ဂ့ၤ, စုစ့ၣ်မ့ၢ်ဂ့ၤတဘၣ်ဃၣ်ကပၤကွံာ်နသးလၢအီၤ တဂ့ၤ. ဒီးဖဲနလဲၤတၢ်တပူၤလၢ်လၢ်န့ၣ်နကဘီၣ်ထီၣ်ညီထီၣ်လီၤ.",
			"8": "<sup>8</sup> ပလီၢ်နသးလၢလံာ်တၢ်သိၣ်တၢ်သီအံၤကဘၣ်တၢ်ဖးအီၤထီ ဘိလၢသုတၢ်ဘူၣ်တၢ်ဘါအပူၤတက့ၢ်. မၤလိဆိကမိၣ်အီၤမုၢ်ဆါဆဲးလၢမုၢ်နၤ, ဒီးမၤလီၤတံၢ်လၢ နကစူၢ်တၢ်ကွဲးအသးလၢအပူၤကိးထံၣ်ဒဲးန့ၣ်တက့ၢ်. အန့ၣ်ဒီးနကဘီၣ်ထီၣ်ညီထီၣ်ဒီးနမၤတၢ်ခဲလၢာ်ကကဲထီၣ်လိၣ်ထီၣ် ဝဲလီၤ.",
			"9": "<sup>9</sup> သ့ၣ်နီၣ်ထီၣ်လၢယမၤလိာ်တ့ၢ်နၤလၢနကပာ်ဆူၣ်နသးဒီးသူၣ်ဒူသး ဒူန့ၣ်တက့ၢ်. တဘၣ်ပျံၤတၢ်တဂ့ၤ, ဒီးတဘၣ်တ့ၢ်စၢ်လီၤနဂံၢ်နဘါတဂ့ၤ. ယၤ, ယွၤနကစၢ်အိၣ်ဒီးနၤဖဲနလဲၤတၢ်တပူၤလၢ်လၢ်န့ၣ်လီၤ.”",
			"10": "<sup>10</sup> အန့ၣ်ဝံၤဒီး, စီၤယိၤၡူမၤလိာ်ပှၤအံၣ်စရ့လးဖိအခိၣ်အနၢ်တဖၣ်",
			"11": "<sup>11</sup> လၢအကလဲၤဆူပှၤသူၣ်ဒဲအလီၢ်ခဲလၢာ်ဒီးစံးဘၣ်ပှၤဂီၢ်မုၢ်, “ကတဲာ်ကတီၤတၢ်အီၣ်တၢ်အီတက့ၢ်. အဂ့ၢ်ဒ်အံၤ, လၢသၢသီအတီၢ်ပူၤသုကခီဂာ်ထံကျိယၢ်ဒ့ၣ်ဒ်သိးသု ကလဲၤနုာ်လီၤဒီးန့ၢ်သါကီၢ်လၢယွၤသု ကစၢ်ဟ့ၣ်လီၤသုန့ၣ်လီၤ.”",
			"12": "<sup>12</sup> စီၤယိၤၡူစံးဘၣ်ပှၤရူၤဘ့ၣ်ဖိဒီးပှၤကးဖိအဒူၣ်တဖၣ်, ဒီးပှၤမနၤၡ့ၣ်ဖိအဒူၣ်တဝာ်,",
			"13": "<sup>13</sup> သ့ၣ်နီၣ်ထီၣ်က့ၤယွၤအခ့အပှၤစီၤမိၤၡ့စံးဘၣ်တ့ၢ်သုလၢယွၤသု ကစၢ်ကဟ့ၣ်လီၤသုတၢ်လီၢ်လၢထံကျိယၢ်ဒ့ၣ်အမုၢ်ထီၣ်တက ပၤအံၤလၢသုကအိၣ်ဆိးလၢအပူၤအဂီၢ်န့ၣ်တက့ၢ်.",
			"14": "<sup>14</sup> သုဖိသုမါတဖၣ်, သုဖိသုလံၤတဖၣ်, ဒီးသုဆၣ်ဖိကီၢ်ဖိအဒၢတဖၣ်ကအိၣ်ကဆိးဖဲ အံၤ, မ့မ့ၢ်သုပှၤဒုးတၢ်ဖိလၢအစိာ်စုက ဝဲၤတဖၣ်ကခီဂာ်ဆိလၢအဒီပုၢ်ဝဲၢ်ပှၤ အံၣ်စရ့လးဖိတဖၣ်အမဲာ်ညါလၢကမၤစၢၤအဝဲသ့ၣ်အဂီၢ်,",
			"15": "<sup>15</sup> တုၤအနုာ်လီၤမၤန့ၢ်တၢ်လီၢ်လၢထံကျိယၢ်ဒ့ၣ်အမုၢ်နုာ်တကပၤလၢ ယွၤသုကစၢ်ဟ့ၣ်လီၤအဝဲသ့ၣ်န့ၣ်လီၤ. ဖဲပှၤအံၣ်စရ့လးဖိအဒူၣ်ခဲလၢာ်မၤန့ၢ်အလီၢ်အိၣ်လီၢ်ဆိးလၢ အဂီၢ်လံဒီး, သုကဟဲက့ၤဒီးအိၣ်ဆိးဖဲအံၤလၢသုလီၢ်ဒၣ် သုဝဲလၢထံကျိယၢ်ဒ့ၣ်အမုၢ်ထီၣ်တကပၤ, လၢယွၤအခ့အပှၤစီၤမိၤၡ့ဟ့ၣ်လီၤသုန့ၣ်လီၤ.”",
			"16": "<sup>16</sup> အဝဲသ့ၣ်စံးဆၢက့ၤစီၤယိၤၡူ, “ပကမၤတၢ်ခဲလၢာ်လၢနစံးဘၣ်တဲဘၣ်ပှၤဒီးပကလဲၤတၢ်တပူၤလၢ် လၢ်ဖဲနမၢလီၤပှၤန့ၣ်လီၤ.",
			"17": "<sup>17</sup> ဒ်ပဒိကနၣ်စီၤမိၤၡ့ထီဘိအသိးန့ၣ်ပကစူၢ်နၤဒီးမ်ယွၤနကစၢ် ယွၤကအိၣ်ဒီးနၤဒ်အအိၣ်တ့ၢ်ဒီးစီၤမိၤၡ့အသိးန့ၣ်တက့ၢ်.",
			"18": "<sup>18</sup> ပှၤတဂၤလၢ်လၢ်လၢအထီဒါနတၢ်စိတၢ်ကမီၤ, ဒီးတစူၢ်ဘၣ်နတၢ်မၤလိာ်တမံၤလၢ်လၢ်န့ၣ်, ကဘၣ်တၢ်မၤသံအီၤလီၤ. ထဲပာ်ဆူၣ်နသးဒီးအိၣ်ဒီးတၢ်သးဒူတက့ၢ်.”"
		},
		"2": {
			"1": "<sup>1</sup> ဒီးစီၤနိၣ်အဖိခွါစီၤယိၤၡူမၢလီၤပှၤကွၢ်ဟုၣ်ကွၢ် စုးတၢ်ခံဂၤလၢသူၣ်ဒဲလီၢ်ၡံးတံၣ်အိၣ်ဒီးတၢ်မၤလိာ်အဝဲသ့ၣ် လၢအကလဲၤတၢ်, ဒီးလၢတၢ်ခူသူၣ်အပူၤကကွၢ်ဃုသ့ၣ်ညါကီၢ်ကနၤဧၣ်, လီၤဆီဒၣ်တၢ်ဝ့ၢ်ယရံၤဃိန့ၣ်လီၤ. ဖဲအဝဲသ့ၣ်လဲၤတုၤလၢဝ့ၢ်န့ၣ်ဒီး, လဲၤနုာ်မံဝဲဖဲပှၤဃဲသဲမုၣ်နီၢ်ရၤဃးအဟံၣ်န့ၣ်လီၤ.",
			"2": "<sup>2</sup> ဝ့ၢ်ယရံၤဃိအစီၤပၤနၢ်ဟူဝဲလၢပှၤအံၣ်စရ့လးဖိတနီၤဟဲဝဲလၢမုၢ်နၤအံၤ လၢအကကွၢ်ဟုၣ်ကွၢ်စုးထံကီၢ်,",
			"3": "<sup>3</sup> သတးဒီးအဝဲဆှၢလီၤတၢ်ကစီၣ်ဆူနီၢ်ရၤဃးအအိၣ်ဒီးစံးဝဲ, “ပှၤလၢအအိၣ်လၢနဟံၣ်ပူၤတဖၣ်ဟဲလၢကကွၢ်ဟုၣ်ကွၢ်စုးထံကီၢ် ဒီဘ့ၣ်လီၤ. ဟဲစိာ်ထီၣ်အဝဲသ့ၣ်တက့ၢ်.”",
			"4": "<sup>4</sup> အဝဲစံးဆၢဝဲ, “မ့ၢ်, ပှၤဟဲတုၤလၢယဟံၣ်လီၤ. ဘၣ်ဆၣ်ယတသ့ၣ်ညါအဝဲသ့ၣ်ဟဲဖဲလဲၣ်န့ၣ်ဘၣ်.",
			"5": "<sup>5</sup> အဝဲသ့ၣ်ဟးထီၣ်ကွံာ်ဖဲမုၢ်လီၤနုာ်အကတီၢ်တ ချုးဒံးဘၣ်လၢဝ့ၢ်အတြဲၤဘၣ်တၢ်ကးတံၢ်အီၤန့ၣ်လီၤ. ယတသ့ၣ်ညါစ့ၢ်ကီးအဝဲသ့ၣ်ကလဲၤဖဲလဲၣ်ဘၣ်. ဘၣ်ဆၣ်နမ့ၢ်လူၤအဝဲသ့ၣ်ချ့ချ့ဒီးနကချုးန့ၢ်အဝဲသ့ၣ်ကစီ ဒီန့ၣ်လီၤ.”",
			"6": "<sup>6</sup> နီၢ်နီၢ်တခီ, နီၢ်ရၤဃးဒုးလဲၤထီၣ်ပှၤခံဂၤန့ၣ်ဆူဟံၣ် ခိၣ်ဒီးမၤဘၢအဝဲသ့ၣ်လၢခီမၤအဘိတဖၣ်လၢအအိၣ်လၢဟံၣ်ခိၣ် န့ၣ်လီၤ.",
			"7": "<sup>7</sup> စီၤပၤအပှၤတဖၣ်ဟးထီၣ်လၢဝ့ၢ်ပူၤ ဝံၤဒီးဝ့ၢ်တြဲၤဘၣ်တၢ်ကးတံၢ်အီၤန့ၣ်လီၤ. အဝဲသ့ၣ်လဲၤဒီးလူၤဃုပှၤအံၣ်စရ့လးဖိအပှၤကွၢ်ဟုၣ်ကွၢ်စုး တၢ်တုၤတၢ်လီၢ်ဖဲကျဲလၢအလဲၤခီဂာ်ထံကျိယၢ်ဒ့ၣ်န့ၣ်လီၤ.",
			"8": "<sup>8</sup> တချူးဒံးဘၣ်လၢပှၤကွၢ်ဟုၣ်ကွၢ်စုးတၢ်ခံဂၤအံၤမံဒံးဘၣ်န့ၣ်, နီၢ်ရၤဃးလဲၤထီၣ်ဆူဟံၣ်ခိၣ်,",
			"9": "<sup>9</sup> ဒီးစံးဘၣ်အဝဲသ့ၣ်, “ယသ့ၣ်ညါလၢယွၤဟ့ၣ်လီၤသုကီၢ်အံၤလီၤ. ပှၤကိးဂၤဒဲးလၢထံကီၢ်ပူၤအံၤပျံၤသုလီၤ.",
			"10": "<sup>10</sup> ပနၢ်ဟူတ့ၢ်လၢဖဲသုဟးထီၣ်လၢကီၢ်အဲၤကူပတူးအခါန့ၣ်, ယွၤမၤလီၤသံးကွံာ်ပီၣ်လဲၣ်ဂီၤလၢသုမဲာ်ညါန့ၣ်လီၤ. ပနၢ်ဟူစ့ၢ်ကီးလၢသုမၤသံပှၤအမိၢ်ဖိအစီၤပၤ ခံဂၤစီၤစံဃိၣ်ဒီးစီၤဧိာ်လၢအအိၣ်လၢထံကျိယၢ်ဒ့ၣ်အမုၢ် ထီၣ်တကပၤဒ်လဲၣ်အဂ့ၢ်န့ၣ်လီၤ.",
			"11": "<sup>11</sup> ဖဲပနၢ်ဟူတၢ်အံၤတဘျီဃီဒီးပပျံၤတၢ်လီၤ. လၢသုဃိပတၢ်သူၣ်ဒူသးဒူလီၤမၢ်ကွံာ်လၢာ်လံ. ယွၤသုကစၢ်ယွၤအံၤမ့ၢ်ကစၢ်ယွၤလၢအအိၣ်လၢမူခိၣ်လၢထးဒီး လၢဟီၣ်ခိၣ်အံၤစ့ၢ်ကီးန့ၣ်လီၤ.",
			"12": "<sup>12</sup> ဒီးခဲကနံၣ်အံၤဆိၣ်လီၤသုသးလၢယွၤအမဲာ်ညါလၢသုကမၤဂ့ၤ ဘၣ်ယပှၤဟံၣ်ဖိဒ် ယမၤဂ့ၤဘၣ်သုအသိးဒီးဟ့ၣ်ယၤတၢ်ပနီၣ်တမံၤလၢယနာ်န့ၢ်သုကသ့ အဂီၢ်န့ၣ်တက့ၢ်.",
			"13": "<sup>13</sup> အၢၣ်လီၤယၤလၢသုကမၤပူၤဖျဲးယပၢ်ဒီးယမိၢ်, ယဒီပုၢ်ဝဲၢ်ခွါတဖၣ်ဒီးယဒီပုၢ်ဝဲၢ်မုၣ်တဖၣ်ဃုာ် ဒီးအဝဲသ့ၣ်အဒူၣ်ဖိထၢဖိခဲလၢာ်တက့ၢ်. တဘၣ်ပျဲပှၤမၤသံပှၤတဂ့ၤ.”",
			"14": "<sup>14</sup> ဒီးပှၤတဖၣ်န့ၣ်စံးဘၣ်အီၤ, “ပမ့ၢ်တမၤဒ်ပစံးအသိးဘၣ်ဒီး, မ်ကစၢ်ယွၤဟံးထီၣ်ကွံာ်ပသးသမူတဖၣ်တက့ၢ်. တၢ်လၢပမၤအံၤန့ၣ်နမ့ၢ်တတဲပှၤနီတဂၤဘၣ်ဒီး, ပအၢၣ်လီၤနၤလၢဖဲယွၤဟ့ၣ်လီၤပှၤကီၢ်အံၤန့ၣ်, ပကမၤနၤဂ့ၤဂ့ၤဒီးတီတီန့ၣ်လီၤ.”",
			"15": "<sup>15</sup> နီၢ်ရၤဃးအိၣ်လၢဟံၣ်တဖျၢၣ်လၢအအိၣ်လၢဝ့ၢ်ခိၣ်ဒူအဖီခိၣ်သ တးဒီးအဝဲဒၣ်စဲၤလီၤပှၤတဖၣ်အံၤလၢပဲတြီလၢပျံၤတဘိန့ၣ် လီၤ.",
			"16": "<sup>16</sup> အဝဲဒၣ်စံးဝဲ, “လဲၤဆူကစၢၢ်ကလိအကျါတက့ၢ်. မ့တမ့ၢ်ဘၣ်ဒီးစီၤပၤအပှၤတဖၣ်ကထံၣ်န့ၢ်သုလီၤ. အိၣ်ခူသူၣ်ဖဲန့ၣ်သၢသီတုၤအဝဲသ့ၣ်ဟဲက့ၤကဒါက့ၤတက့ၢ်. အန့ၣ်ဝံၤဒီးသုလဲၤဒၣ်လၢသုကျဲသ့လီၤ.”",
			"17": "<sup>17</sup> ပှၤတဖၣ်န့ၣ်စံးဘၣ်အီၤ, “ပကဟံးဃာ်တၢ်အၢၣ်လီၤလၢနမၢပမၤဒီးနၤန့ၣ်လီၤ.",
			"18": "<sup>18</sup> နဲနဘၣ်မၤတၢ်အံၤလီၤ. ဖဲပဟဲဒုးနထံနကီၢ်န့ၣ်, စၢဃာ်လုၣ်ဂီၤတဘိအံၤလၢပဲတြီလၢ နစဲၤလီၤပှၤန့ၣ်တက့ၢ်. ဒီးပာ်ဖှိၣ်နပၢ်, နမိၢ်, နဒီပုၢ်ဝဲၢ်ခွါတဖၣ်, ဒီးနပၢ်အဒူၣ်ဖိထၢဖိခဲလၢာ်လၢနဟံၣ်ပူၤတက့ၢ်.",
			"19": "<sup>19</sup> ပှၤတဂၤဂ့ၤတဂၤဂ့ၤမ့ၢ်ဟးထီၣ်လၢနဟံၣ်ပူၤဒီး, အတၢ်သံကမ့ၢ်ဒၣ်အတၢ်ကမၣ်ဒၣ်ဝဲန့ၣ်လီၤ. ဒီးတမ့ၢ်ပမူပဒါဘၣ်န့ၣ်လီၤ. ဘၣ်ဆၣ်ဒီး, ပှၤတဂၤဂ့ၤတဂၤဂ့ၤလၢအအိၣ်လၢနဟံၣ်ပူၤအံၤတၢ်မ့ၢ်ဘၣ်ဒိဘၣ် ထံးအီၤန့ၣ်, အဝဲန့ၣ်မ့ၢ်ပမူပဒါန့ၣ်လီၤ.",
			"20": "<sup>20</sup> သနာ်က့, တၢ်လၢပမၤန့ၣ်, နမ့ၢ်တဲဘၣ်ပှၤတဂၤဂၤဒီး, တလိၣ်လၢပကဟံးဃာ်ပတၢ်အၢၣ်လီၤလၢနမၢပမၤဒီးနၤန့ၣ်ဘၣ်လီၤ.”",
			"21": "<sup>21</sup> အဝဲအၢၣ်လီၤဝဲဒီးပျၢ်ကွံာ်အဝဲသ့ၣ်န့ၣ်လီၤ. တုၤအဝဲသ့ၣ်ဟးထီၣ်ကွံာ်ဝဲဒီး, အဝဲစၢဃာ်လုၣ်ဂီၤတဘိလၢပဲတြီန့ၣ်လီၤ.",
			"22": "<sup>22</sup> ပှၤကွၢ်ဟုၣ်ကွၢ်စုးတၢ်တဖၣ်လဲၤဆူကစၢၢ်ကလိအကျါဒီးအိၣ်ခူ သူၣ်ဝဲလီၤ. စီၤပၤအပှၤတဖၣ်ကွၢ်ဃုအဝဲသ့ၣ်သကုၤဆးဒးလၢသၢသီအတီၢ်ပူၤ ဘၣ်ဆၣ်ဒီးတထံၣ်န့ၢ်အဝဲသ့ၣ်ဘၣ်. အဃိ, အဝဲသ့ၣ်က့ၤကဒါက့ၤဆူဝ့ၢ်ယရံၤဃိန့ၣ်လီၤ.",
			"23": "<sup>23</sup> ထဲန့ၣ်ဒီး, ပှၤကွၢ်ဟုၣ်ကွၢ်စူးတၢ်ခံဂၤဟဲက့ၤလီၤလၢကစၢၢ်က လိ, ခီဂာ်ထံကျိ, ဒီးက့ၤကဒါက့ၤဆူစီၤယိၤၡူအအိၣ်လီၤ. အဝဲသ့ၣ်စံးဘၣ်အီၤလၢတၢ်ခဲလၢာ်လၢအမၤအသးဒီးအဝဲသ့ၣ်န့ၣ် လီၤ.",
			"24": "<sup>24</sup> ဒီးစံးဝဲဒၣ်, “ပသ့ၣ်ညါလီၤတံၢ်လၢယွၤဟ့ၣ်လီၤပှၤထံကီၢ်ဒီဘ့ၣ်လံ. ပှၤဖဲန့ၣ်ခဲလၢာ်ပျံၤပှၤဒိၣ်မးန့ၣ်လီၤ.”"
		},
		"3": {
			"1": "<sup>1</sup> မုၢ်ဆ့ၣ်ထီၣ်တနံၤန့ၣ်, စီၤယိၤၡူဒီးအပှၤအံၣ်စရ့လးဖိခဲလၢာ်ဂဲၤဆၢထၢၣ်ဂီၤဂီၤ, ဟးထီၣ်ကွံာ်လၢသူၣ်ဒဲလီၢ်ၡံးတံၣ်, ဒီးလဲၤဝဲဆူထံ ကျိယၢ်ဒ့ၣ်ဒီးဖဲန့ၣ်အဝဲသ့ၣ်အိၣ်ခိး တၢ်လၢကခီဂာ်ဝဲအဂီၢ်န့ၣ်လီၤ.",
			"2": "<sup>2</sup> သၢသီအလီၢ်ခံဒီး, ပှၤအံၣ်စရ့လးဖိအခိၣ်အနၢ်တဖၣ်လဲၤခီဂာ်ပှၤသူၣ်ဒဲအလီၢ်ခဲလၢာ်",
			"3": "<sup>3</sup> ဒီးစံးဘၣ်ပှၤဂီၢ်မုၢ်, “ဖဲသုထံၣ်ဘၣ်ပှၤလ့ၤဝံဖိအပှၤလုၢ်တၢ်အခိၣ်တဖၣ်စိာ်ယွၤသု ကစၢ်ယွၤအတၢ်အၢၣ်လီၤအီလီၤအတလါဒီးသုဘၣ်ဟးထီၣ်လၢသုလီၢ် ဒီးလဲၤပိာ်အဝဲသ့ၣ်အခံန့ၣ်လီၤ.",
			"4": "<sup>4</sup> လၢအပူၤကွံာ်န့ၣ်သုတတုၤလၢတၢ်လီၢ်အံၤနီတဘျီဘၣ်အဃိ, အဝဲသ့ၣ်ကဒုးနဲၣ်သုကျဲလၢသုကဘၣ်ပိာ်အီၤန့ၣ်လီၤ. ဘၣ်ဆၣ်ဒီးတဘၣ်လဲၤဘူးဒီးတၢ်အၢၣ်လီၤအီလီၤအတလါတဂ့ၤ. အိၣ်လၢအလီၢ်ခံအပျၢ်ခံကထိဃၣ်ဃၣ်တက့ၢ်.”",
			"5": "<sup>5</sup> စီၤယိၤၡူစံးဘၣ်ပှၤဂီၢ်မုၢ်, “မၤကဆှီထီၣ်သုသး, အဂ့ၢ်မ့ၢ်လၢခဲဂီၤတနံၤယွၤကမၤတၢ်လီၤ လးတဖၣ်လၢသုကျါအဃိန့ၣ်လီၤ.”",
			"6": "<sup>6</sup> ဝံၤဒီးအဝဲစံးဘၣ်ပှၤလုၢ်တၢ်အခိၣ်တဖၣ်လၢကစိာ်ထီၣ် တၢ်အၢၣ်လီၤအီလီၤအတလါဒီးကလဲၤတၢ်လၢပှၤဂီၢ်မုၢ်အမဲာ်ညါ လီၤ. အဝဲသ့ၣ်မၤဝဲဒ်စီၤယိၤၡူစံးဘၣ်အီၤအသိးန့ၣ်လီၤ.",
			"7": "<sup>7</sup> ယွၤစံးဘၣ်စီၤယိၤၡူ, “တနံၤအံၤယကမၤလၤကပီၤနၤဒ်ပှၤဖးဒိၣ်တဂၤအသိးလၢပှၤအံၣ် စရ့လးဖိခဲလၢာ်အမဲာ်ညါ, ဒီးအဝဲသ့ၣ်ကသ့ၣ်ညါဝဲလၢယ အိၣ်ဒီးနၤဒ်ယအိၣ်တ့ၢ်ဒီးစီၤမိၤၡ့ အသိးန့ၣ်လီၤ.",
			"8": "<sup>8</sup> မၤလိာ်ပှၤလုၢ်တၢ်အခိၣ်တဖၣ်လၢအစိာ်တၢ်အၢၣ်လီၤအီလီၤအတလါလၢ, ဖဲအဝဲသ့ၣ်လဲၤတုၤထံကျိယၢ်ဒ့ၣ်န့ၣ်, အဝဲသ့ၣ်ကဘၣ်ယီၢ်လီၤထံစှၤခီၣ်ခါဒီးဆၢထၢၣ်ဖဲန့ၣ်တက့ၢ်.”",
			"9": "<sup>9</sup> အန့ၣ်ဒီးစီၤယိၤၡူစံးဘၣ်ပှၤဂီၢ်မုၢ်, “ဟဲဖဲအံၤဒီးဒိကနၣ်တၢ်လၢယွၤသုကစၢ်ယွၤစံးဘၣ်သုန့ၣ်တ က့ၢ်.",
			"10": "<sup>10</sup> ဖဲသုလဲၤထီၣ်ဆူညါဒီး, အဝဲကနီၣ်ထီၣ်ကွံာ်ပှၤကနၤဧၣ်ဖိ, ပှၤဃ့ၤသးဖိ, ပှၤဃံၤဝံဖိ, ပှၤပရးစၤဖိ, ပှၤကံၢ်ကၣ်ဖိ, ပှၤအမိၢ်ဖိ, ဒီးပှၤယဘူၣ်ဖိတဖၣ်သပှၢ်ကတၢၢ်န့ၣ်လီၤ. ဒီးသုကသ့ၣ်ညါလၢကစၢ်ယွၤလၢအမူဝဲတဂၤအိၣ်လၢသုကျါ,",
			"11": "<sup>11</sup> ဖဲဟီၣ်ခိၣ်ဒီဘ့ၣ်အကစၢ်အတၢ်အၢၣ်လီၤအီလီၤအတလါလဲၤခီဂာ်ထံ ကျိယၢ်ဒ့ၣ်လၢသုမဲာ်ညါအဆၢကတီၢ်န့ၣ်လီၤ.",
			"12": "<sup>12</sup> အခဲအံၤဃုထၢပှၤတဆံခံ ဂၤလၢပှၤအံၣ်စရ့လးဖိတဆံခံဒူၣ်အကျါတဒူၣ်တဂၤစုာ်စုာ်န့ၣ် တက့ၢ်.",
			"13": "<sup>13</sup> ဒီးဖဲပှၤလုၢ်တၢ်အခိၣ် တဖၣ်လၢအစိာ်ဟီၣ်ခိၣ်ဒီဘ့ၣ်အယွၤအတၢ်အၢၣ်လီၤအီလီၤအတလါ, ဒီးယီၢ်လီၤထံစှၤခါန့ၣ်ဒီး, ယၢ်ဒ့ၣ်အထံလၢအယွၤလီၤကအိၣ်ပတုာ်ဝဲဒီးထံလၢအဟဲလီၤလၢထး ခီကအိၣ်ပတုာ်ဝဲဒီးအိၣ်ဖှိၣ်စိထီၣ်န့ၣ်လီၤ.”",
			"14": "<sup>14</sup> မ့ၢ်ကူးဘုအကတီၢ်ဒီးထံကျိယၢ်ဒ့ၣ်အထံလုၣ်ဘၢအကၢၢ်နံၤန့ၣ်လီၤ. ဖဲပှၤဂီၢ်မုၢ်ဟးထီၣ်လၢသူၣ်ဒဲအလီၢ်လၢကခီဂာ်ယၢ်ဒ့ၣ်န့ၣ်, ပှၤလုၢ်တၢ်အခိၣ်တဖၣ်လဲၤလၢအဝဲ သ့ၣ်အမဲာ်ညါစိာ်ဃုာ်ဒီးတၢ်အၢၣ်လီၤအီလီၤအတလါန့ၣ်လီၤ.",
			"15": "<sup>15</sup> တုၤပှၤလုၢ်တၢ်အခိၣ်တဖၣ်အခီၣ်လီၤဘျၢလၢထံကျါန့ၣ်ဒီး",
			"16": "<sup>16</sup> ထံန့ၣ်အိၣ်ပတုာ်ဝဲဒီးအိၣ်ဖှိၣ်စိထီၣ်အသးလၢတၢ်လီၢ်အယံၤဖဲ ဝ့ၢ်အၤဒၣ်လၢအအိၣ်ဘူးဒီးစၤရတၣ်န့ၣ်လီၤ. ထံလၢအယွၤလီၤဝဲဆူပီၣ်လဲၣ်သံန့ၣ်တယွၤလီၤလၢၤဘၣ်အဃိပှၤ ဂီၢ်မုၢ်တဖၣ်ခီဂာ်တၢ်ဆူဝ့ၢ်ယရံၤဃိသ့ဝဲန့ၣ်လီၤ.",
			"17": "<sup>17</sup> ဖဲပှၤဂီၢ်မုၢ်ခီဂာ်တၢ်လၢခိအခါ, ပှၤလုၢ်တၢ်အခိၣ်တဖၣ်လၢအ စိာ်ယွၤအတၢ်အၢၣ်လီၤအီလီၤအတလါန့ၣ်, အိၣ်ဆၢထၢၣ်လၢ ခိလၢယၢ်ဒ့ၣ်အခၢၣ်သးတုၤလၢပှၤဂီၢ်မုၢ်ခီဂာ်တၢ်လၢာ်တစု န့ၣ်လီၤ."
		},
		"4": {
			"1": "<sup>1</sup> တုၤပှၤအံၣ်စရ့လးဖိခဲလၢာ်ခီဂာ်ထံကျိယၢ်ဒ့ၣ်လံဒီး, ယွၤစံးဘၣ်စီၤယိၤၡူ,",
			"2": "<sup>2</sup> “ဃုထၢပှၤတဆံခံဂၤ, တဂၤစုာ်စုာ်လၢတဒူၣ်ဘၣ်တဒူၣ်န့ၣ်တက့ၢ်.",
			"3": "<sup>3</sup> ဒီးမၤလိာ်အဝဲသ့ၣ်လၢကဟံးထီၣ်လၢၢ်တဆံခံဖျၢၣ်လၢထံကျိ ယၢ်ဒ့ၣ်အခၢၣ်သးလၢတၢ်လီၢ်ဖဲပှၤလုၢ်တၢ်အခိၣ်တဖၣ်ဆၢထၢၣ်တ့ၢ်ဝဲ န့ၣ်တက့ၢ်. ဒီးတဲဘၣ်အဝဲသ့ၣ်လၢကစိာ်ဃုာ်လၢၢ်တဖၣ်အံၤဒီးပာ်လီၤအီၤဖဲ သုသူၣ်ဒဲအလီၢ်တနၤအံၤတက့ၢ်.”",
			"4": "<sup>4</sup> အန့ၣ်ဒီးစီၤယိၤၡူကိးထီၣ်ပှၤတဆံခံဂၤလၢအဝဲဃုထၢတ့ၢ်ဝဲ,",
			"5": "<sup>5</sup> ဒီးစံးဘၣ်အဝဲသ့ၣ်, “လဲၤနုာ်လီၤဆူထံကျိယၢ်ဒ့ၣ်လၢယွၤသု ကစၢ်ယွၤအတၢ်အၢၣ်လီၤအီလီၤအတလါအမဲာ်ညါန့ၣ်တက့ၢ်. သုဝဲတဂၤဘၣ်တဂၤယိးထီၣ်လၢၢ်တဖျၢၣ်စုာ်စုာ်လၢသုဖံဘၣ်ခိၣ် လၢအံၣ်စရ့လးတဒူၣ်ဘၣ်တဒူၣ်အဂီၢ်န့ၣ်တက့ၢ်.",
			"6": "<sup>6</sup> လၢၢ်တဖၣ်အံၤကဒုးသ့ၣ်နီၣ်ထီၣ်သုလၢတၢ်လၢယွၤမၤတ့ၢ်ဝဲလၢသု ဂီၢ်န့ၣ်လီၤ. လၢခံလၢလာ်, ဖဲသုဖိသုလံၤသံကွၢ်ဝဲ လၢၢ်တဖၣ်အံၤမ့ၢ်တၢ်ဒ်လဲၣ်န့ၣ်ဒီး,",
			"7": "<sup>7</sup> သုကစံးဘၣ်အဝဲသ့ၣ်လၢထံကျိယၢ်ဒ့ၣ်အထံ လၢအယွၤလီၤန့ၣ်အိၣ်ပတုာ်ဝဲဖဲယွၤအတၢ်အၢၣ်လီၤအီလီၤအတလါ ခီဂာ်ထံကျိအကတီၢ်န့ၣ်လီၤ. လၢၢ်တဖၣ်အံၤထီဘိကဒုးသ့ၣ်နီၣ်ထီၣ်ပှၤအံၣ်စရ့လးဖိတဖၣ်လၢ တၢ်လၢအမၤတ့ၢ်အသးအံၤန့ၣ်လီၤ.”",
			"8": "<sup>8</sup> ဒီးပှၤအံၣ်စရ့လးဖိမၤဝဲဒ်စီၤယိၤၡူမၤလိာ်တ့ၢ်အသိး, ဒီးဟံးထီၣ်လၢၢ်တဆံခံဖျၢၣ်လၢထံကျိယၢ်ဒ့ၣ်အခၢၣ်သး, ဒ်ယွၤစံးဘၣ်တ့ၢ်စီၤယိၤၡူ, ဒ်အံၣ်စရ့လးဖိအဒူၣ်တဖၣ်အိၣ်ဝဲ အသိး, ဒီးလဲၤစိာ်အီၤဆူသူၣ်ဒဲအလီၢ်ဒီးပာ်လီၤအီၤဖဲန့ၣ်န့ၣ်လီၤ.",
			"9": "<sup>9</sup> ဒီးစီၤယိၤၡူပာ်လီၤစ့ၢ်ကီးလၢၢ်တဆံ ခံဖျၢၣ်လၢထံကျိယၢ်ဒ့ၣ်အခၢၣ်သးလၢတၢ်လီၢ်ဖဲပှၤလုၢ်တၢ်အ ခိၣ်တဖၣ်လၢအစိာ်တၢ်အၢၣ်လီၤအီလီၤအတလါအိၣ်ဆၢထၢၣ်ဝဲန့ၣ်လီၤ. ဒီးလၢၢ်တဖၣ်န့ၣ်အိၣ်ဒံးဝဲတုၤမုၢ်မဆါတနံၤအံၤလီၤ.",
			"10": "<sup>10</sup> ပှၤလုၢ်တၢ်အခိၣ်တဖၣ်ဆၢထၢၣ်လၢထံကျိ ယၢ်ဒ့ၣ်အခၢၣ်သးတုၤလီၤလၢတၢ်လၢယွၤမၢစီၤယိၤၡူတဲ ဘၣ်အပှၤဂီၢ်မုၢ်လၢအကမၤဝဲခဲလၢာ်ဘၣ်တၢ်မၤဝံၤ အီၤတစုန့ၣ်လီၤ. တၢ်အံၤမ့ၢ်တၢ်လၢစီၤမိၤၡ့မၤလိာ်တ့ၢ်ဝဲန့ၣ်လီၤ. ဒီးပှၤဂီၢ်မုၢ်ခီဂာ်ထံကျိချ့ချ့န့ၣ်လီၤ.",
			"11": "<sup>11</sup> ဒီးဖဲအဝဲသ့ၣ်ခဲလၢာ်တုၤလၢထံကျိဝၢ်ဘးခီဒီး, ပှၤလုၢ်တၢ်အခိၣ်တဖၣ်လၢအအိၣ်ဒီးယွၤအတလါန့ၣ်လဲၤ တၢ်လၢပှၤဂီၢ်မုၢ်အမဲာ်ညါန့ၣ်လီၤ.",
			"12": "<sup>12</sup> ဒီးပှၤရူၤဘ့ၣ်ဖိအဒူၣ်, ပှၤကးဖိအဒူၣ်, ဒီးပှၤမနၤၡ့ၤဖိ အဒူၣ်တဝာ်ခီဂာ်လၢပှၤအဂၤတဖၣ်အမဲာ်ညါလၢ ကဒုးတၢ်အဂီၢ်ဒ်စီၤမိၤၡ့မၤလိာ်တ့ၢ်အဝဲသ့ၣ်အသိးန့ၣ်လီၤ.",
			"13": "<sup>13</sup> ဒီးလၢယွၤအမဲာ်ညါန့ၣ်, ပှၤအဂၤလွံၢ်ကလးဃၣ်ဃၣ် ကတဲာ်ကတီၤအသးလၢကဒုးတၢ်အဂီၢ်ဒီးခီဂာ်ဝဲဆူတၢ်ပၢၤခိၣ် ဖဲဝ့ၢ်ယရံၤဃိအကပၤန့ၣ်လီၤ.",
			"14": "<sup>14</sup> ဒီးလၢနံၤအဝဲန့ၣ်, ယွၤယူာ်ထီၣ်ထီစီၤယိၤၡူလၢအံၣ်စရ့လးခဲလၢာ်အမဲာ်ညါဒီးဒ် အဝဲသ့ၣ်, ပျံၤစီၤမိၤၡ့အသိးန့ၣ်, ပျံၤစ့ၢ်ကီးစီၤယိၤၡူတစိၤဒၣ်အီၤန့ၣ်လီၤ.",
			"15": "<sup>15</sup> ဒီးယွၤစံးဘၣ်စီၤယိၤၡူ, “မၤလိာ်ပှၤလုၢ်တၢ်အခိၣ်တဖၣ်လၢအစိာ်တၢ်အၢၣ်လီၤအီလီၤ အတလါဒ်သိးအကဟဲက့ၤထီၣ်က့ၤလၢထံကျိယၢ်ဒ့ၣ်အပူၤန့ၣ်တက့ၢ်.”",
			"17": "<sup>17</sup> လၢတၢ်န့ၣ်အဃိ, စီၤယိၤၡူမၤလိာ်ပှၤလုၢ်တၢ်အခိၣ်တဖၣ်, “ဟဲက့ၤထီၣ်က့ၤလၢထံကျိယၢ်ဒ့ၣ်အပူၤတက့ၢ်.”",
			"18": "<sup>18</sup> ဒီးဖဲပှၤလုၢ်တၢ်အခိၣ်တဖၣ်လၢအစိာ်ယွၤအတၢ်အၢၣ်လီၤအီ လီၤအတလါဟဲက့ၤထီၣ်က့ၤလၢထံကျိယၢ်ဒ့ၣ်ဒီး, တုၤအခီၣ်ညါသးယီၢ်လီၤခိန့ၣ်, ထံယွၤလီၤကဒါက့ၤလုၣ်ဘၢထံ ကၢၢ်ခိၣ်ဒ်လၢညါအသိးန့ၣ်လီၤ.",
			"19": "<sup>19</sup> ပှၤဂီၢ်မုၢ်ခီဂာ်ထံကျိယၢ်ဒ့ၣ်လၢလါအခီၣ်ထံးတလါ, လါထီၣ်ဆံဆဲၣ်သီတသီဒီးသူၣ်ဒဲဖဲဝ့ၢ် ကံးလကၤလးလၢဝ့ၢ်ယရံၤဃိအမုၢ်ထီၣ်န့ၣ်လီၤ.",
			"20": "<sup>20</sup> ဒီးဖဲန့ၣ်န့ၣ်, စီၤယိၤၡူပာ်လီၤ လၢၢ်တဆံခံဖျၢၣ်လၢအဟဲက့ၤစိာ်ဝဲလၢထံကျိယၢ်ဒ့ၣ်န့ၣ်လီၤ.",
			"21": "<sup>21</sup> ဒီးအဝဲစံးဘၣ်ပှၤအံၣ်စရ့လးဖိတဖၣ်, “လၢခံလၢလာ်ဖဲသုဖိသုလံၤတဖၣ်သံကွၢ်သုလၢလၢၢ်ထူၣ်တဖၣ်အံၤ အခီပညီမ့ၢ်တၢ်မနုၤလဲၣ်န့ၣ်ဒီး",
			"22": "<sup>22</sup> သုကစံးဘၣ်တဲဘၣ်အဝဲသ့ၣ်တၢ်အကတီၢ်လၢ ပှၤအံၣ်စရ့လးဖိတဖၣ်ခီဂာ်ထံကျိယၢ်ဒ့ၣ်လၢခိအဂ့ၢ်န့ၣ်လီၤ.",
			"23": "<sup>23</sup> စံးဘၣ်တဲဘၣ်အဝဲသ့ၣ်လၢယွၤသုကစၢ်ယွၤမၤလီၤသံး ကွံာ်ထံလၢထံကျိယၢ်ဒ့ၣ်အပူၤလၢသုဂီၢ်တုၤလၢသုခီဂာ်တၢ်တစု, ဒ်အမၤလီၤသံးကွံာ်ပီၣ်လဲၣ်ဂီၤလၢပဂီၢ်အသိးန့ၣ်တက့ၢ်.",
			"24": "<sup>24</sup> လၢတၢ်ဂ့ၢ်အံၤအဃိ, ပှၤအိၣ်လၢဟီၣ်ခိၣ်ချၢခဲလၢာ်ကသ့ၣ် ညါလၢယွၤအစိကမီၤဒိၣ်ဝဲထဲလဲၣ်, ဒီးသုကမၤလၤကပီၤယွၤ သုကစၢ်ယွၤအစိၤစိၤအဃၣ်ဃၣ်န့ၣ်လီၤ.”"
		},
		"5": {
			"1": "<sup>1</sup> ဖဲပှၤအမိၢ်ဖိအစီၤပၤခဲလၢာ်လၢ အအိၣ်လၢထံကျိယၢ်ဒ့ၣ်အမုၢ်နုာ်, ဒီးပှၤကနၤဧၣ်ဖိအစီၤပၤခဲလၢာ်လၢအအိၣ်လၢပီၣ်လဲၣ်ဖးဒိၣ် မဲးဒံးထၢၣ်ရ့နယၢၣ်အနံၤ, နၢ်ဟူဝဲလၢကစၢ်မၤလီၤသံးကွံာ်ယၢ်ဒ့ၣ်အထံတုၤလၢပှၤအံၣ်စရ့ လးဖိခဲလၢာ်ခီဂာ်တၢ်သ့သတးဒီး, အဝဲသ့ၣ်အသးလီၤစၢ်ဝဲဒီးတၢ်သူၣ်ဒူ သးဒူတအိၣ်လၢၤလၢအပူၤလၢပှၤအံၣ်စရ့လးဖိ တဖၣ်အဃိန့ၣ်လီၤ.",
			"2": "<sup>2</sup> အကတီၢ်ဖဲန့ၣ်ယွၤစံးဘၣ်စီၤယိၤၡူ, “တ့ဒီလၢၢ်တဖၣ်ဒီးကူးတရံးပှၤအံၣ်စရ့လးဖိတဖၣ်ခံဘျီ တဘျီတက့ၢ်.”",
			"3": "<sup>3</sup> အန့ၣ်ဒီး, စီၤယိၤၡူတ့ဒီလၢၢ်တဖၣ်ဒီးကူးတရံးပှၤအံၣ်စရ့လးဖိတဖၣ် ဖဲတၢ်လီၢ်လၢအဘၣ်တၢ်ကိးအီၤလၢတၢ်စိခိၣ်ဧၤရလိးအခီပညီမ့ၢ် တၢ်ကူးတရံးအတၢ်စိခိၣ်န့ၣ်လီၤ.",
			"4": "<sup>4</sup> ဒီးတၢ်အဂ့ၢ်အခၢးလၢစီၤယိၤၡူကူးတရံးအဝဲ သ့ၣ်မ့ၢ်ဒ်အံၤလီၤ. ပိာ်ခွါခဲလၢာ်လၢအဟးထီၣ်လၢကီၢ်အဲၤကူပတူး, ပှၤလၢအဒုးသုးခဲလၢာ်, သံဝဲလၢကျဲလၢပှၢ်မုၢ်ကနၢအပူၤဖဲ အဟးထီၣ်ဝံၤအလီၢ်ခံန့ၣ်လီၤ.",
			"5": "<sup>5</sup> ပှၤလၢအဟးထီၣ်ခဲလၢာ်ဘၣ်တၢ်ကူးတရံးအီၤသနာ်က့, ပှၤလၢအအိၣ်ဖျဲၣ်ထီၣ်လၢကျဲလၢပှၢ်မုၢ်ကနၢအပူၤလၢအဟးထီၣ်လၢ ကီၢ်အဲၤကူပတူးဝံၤအလီၢ်ခံတဖၣ်တဘၣ်တၢ်ကူးတရံးအီၤဒံးဘၣ်.",
			"6": "<sup>6</sup> အဂ့ၢ်မ့ၢ်လၢ, အံၣ်စရ့လးဖိတဖၣ်လဲၤတၢ်အနံၣ်လွံၢ်ဆံ လၢပှၢ်မုၢ်ကနၢအပူၤ တုၤလၢပှၤသုးဖိလၢအဟးထီၣ်လၢကီၢ်အဲၤကူပတူးသံကွံာ်ဝဲခဲလၢာ်မ့ၢ်လၢအဝဲသ့ၣ်တစူၢ်ဘၣ်ကစၢ်အကလုၢ်အဃိန့ၣ်လီၤ. ယွၤဆိၣ်လီၤအသးလၢအတပျဲအဝဲသ့ၣ်ကထံၣ်ဘၣ်ကီၢ်တဘ့ၣ်လၢအယွၤဝဲ ဒီးတၢ်နုၢ်ထံဒီးကနဲစီလၢယွၤဆိၣ်လီၤတ့ၢ်အသး လၢအကဟ့ၣ်အဝဲသ့ၣ်အမိၢ်ပၢ်ဖံဖုလၢပျၢၤန့ၣ်ဘၣ်.",
			"7": "<sup>7</sup> ပှၤသ့ၣ်တဖၣ်အံၤအဖိခွါတဖၣ်တဘၣ်တၢ်ကူးတရံးအီၤနီတဘျီ ဒံးဘၣ်, ဒီးပှၤလၢစီၤယိၤၡူကူးတရံးအီၤတဖၣ်မ့ၢ်ပှၤအသီ တစိၤအံၤတခီန့ၣ်လီၤ.",
			"8": "<sup>8</sup> တၢ်ကူးတရံးဘၣ်တၢ်မၤဝံၤအီၤဒီး, ပှၤဂီၢ်မုၢ်အိၣ်ဝဲလၢအသူၣ်ဒဲအလီၢ်တုၤအပူၤလီၢ်တဖၣ်ဘျါက့ၤ တစုန့ၣ်လီၤ.",
			"9": "<sup>9</sup> ယွၤစံးဘၣ်စီၤယိၤၡူ, “မုၢ်မဆါတနံၤအံၤယသုးကွံာ်သု တၢ်မဲာ်တြီၢ်မဲာ်ဆှးဘၣ်ဃးဒီးသုတၢ်ကဲကုၢ်လၢကီၢ်အဲၤကူ ပတူးန့ၣ်လံ.” လၢတၢ်န့ၣ်အဃိတၢ်လီၢ်ဝဲန့ၣ်တၢ်ကိးအမံၤလၢကံးလကၤလး, မံၤလၢအအိၣ်တုၤမုၢ်မဆါတနံၤအံၤလီၤ.",
			"10": "<sup>10</sup> ဖဲပှၤအံၣ်စရ့လးဖိတဖၣ်သူၣ်ဒံးဒဲဖဲကံးလကၤလး, လၢပျီလၢအဘူးဒီးဝ့ၢ်ယရံၤဃိအခါန့ၣ်, အဝဲသ့ၣ်မၤဘူၣ်လဲၤကပာ်လၢလါထီၣ်တဆံလွံၢ်သီဖဲမုၢ်ဟါလီၤ အကတီၢ်န့ၣ်လီၤ.",
			"11": "<sup>11</sup> ဒီးမုၢ်ဆ့ၣ်ထီၣ်အနံၤတနံၤဃီန့ၣ်, အဝဲသ့ၣ်အီၣ်တၢ်အီၣ်လၢအဟး ထီၣ်လၢကီၢ်ကနၤဧၣ်အဆိကတၢၢ်တဘျီလၢအမ့ၢ်ဝဲကိၣ်တအိၣ်ဘၣ်ဒီး ကိၣ်မံၤဒီးဘုဝဲာ်အသးတဖၣ်န့ၣ်လီၤ.",
			"12": "<sup>12</sup> တနံၤဃီန့ၣ်, ကိၣ်မၤနၤတလီၤလၢၤဘၣ်, ဒီးလၢပှၤအံၣ်စရ့လးဖိအဂီၢ်ကိၣ်မၤ နၤတအိၣ်ဘၣ်လၢၤဘၣ်န့ၣ်လီၤ. နံၣ်အဝဲန့ၣ်ဒီးဆူညါအဝဲသ့ၣ်အီၣ်တၢ်အီၣ်လၢအဟးထီၣ်လၢကီၢ်ကနၤဧၣ်န့ၣ်လီၤ.",
			"13": "<sup>13</sup> ဖဲစီၤယိၤၡူလဲၤဘူးဒီးဝ့ၢ်ယရံၤဃိန့ၣ်, သတူၢ်ကလာ်အဝဲထံၣ်ပှၤတဂၤဆၢထၢၣ်လၢအမဲာ်ညါ, ဟံးဃာ်ဒီးနးတဘ့ၣ်န့ၣ်လီၤ. စီၤယိၤၡူလဲၤဆူအအိၣ်ဒီးသံကွၢ်အီၤ, “နမ့ၢ်ပပှၤဧါ, မ့တမ့ၢ်ဘၣ်ဒီးပဒုၣ်ပဒါအပှၤဧါ.”",
			"14": "<sup>14</sup> အဝဲစံးဆၢဝဲ, “တမ့ၢ်ဘၣ်. ယဟဲယဲဒ်ယွၤအသုးမုၢ်အခိၣ်တဂၤအသိးန့ၣ်လီၤ.” စီၤယိၤၡူထိၣ်လီၤပှီၤအသးလၢဟီၣ်ခိၣ်လိၤဒီးဘူၣ်ထီၣ်ဘါထီၣ် အီၤဒီးစံး, “ယမ့ၢ်နကုၢ်နပှၤလီၤကစၢ်ဧၢ, နသးအိၣ်လၢယကမၤတၢ်မနုၤလဲၣ်.”",
			"15": "<sup>15</sup> ဒီးယွၤအသုးမုၢ်အခိၣ်စံးဘၣ်အီၤ, “ဘ့ၣ်လီၤကွံာ်နခီၣ်ဖံးတက့ၢ်. နဆၢထၢၣ်လၢတၢ်လီၢ်စီဆှံလီၤ.” ဒီးစီၤယိၤၡူမၤဝဲဒ်တၢ်စံးဘၣ်အီၤအသိးလီၤ."
		},
		"6": {
			"1": "<sup>1</sup> ဝ့ၢ်ယရံၤဃိအတြဲၤတဖၣ်ဘၣ်တၢ်ကးတံာ်ဒီးပၢၤဃာ်အီၤဒ်သိးပှၤအံၣ်စရ့လးဖိအသုတဟဲနုာ်တဂ့ၤအဂီၢ်ဒီးပှၤဟဲနုာ်ဒီးဟးထီၣ် လၢဝ့ၢ်ပူၤတသ့နီတဂၤဘၣ်.",
			"2": "<sup>2</sup> ယွၤစံးဘၣ်စီၤယိၤၡူ, “ယဟ့ၣ်လီၤဝ့ၢ်ယရံၤဃိ, ဃုာ်ဒီးအစီၤပၤဒီးအသုးမုၢ်သံၣ်ဘိလၢအဒူတဖၣ်ခဲလၢာ် လၢနစုပူၤလီၤ.",
			"3": "<sup>3</sup> နၤဒီးနပှၤသုးဖိတဖၣ်ကဘၣ်လဲၤတရံးဝ့ၢ်အံၤတနံၤတဝီလၢဃု နံၤဃုသီအတီၢ်ပူၤန့ၣ်လီၤ.",
			"4": "<sup>4</sup> ပှၤလုၢ်တၢ်အခိၣ်နွံဂၤ, တဂၤကစိာ်ကွဲၤတဖျၢၣ်စုာ်စုာ်, ကဘၣ်လဲၤတၢ်လၢတၢ်အၢၣ်လီၤအီလီၤ အတလါအမဲာ်ညါန့ၣ်လီၤ. ဒီးလၢနွံသီတသီန့ၣ်, နၤဒီးနသုးဖိတဖၣ်ကဘၣ်လဲၤတရံးဝ့ၢ်န့ၣ်နွံဝီဖဲပှၤလုၢ်တၢ် အခိၣ်တဖၣ်အူထီၣ်ကွဲၤအခါန့ၣ်လီၤ.",
			"5": "<sup>5</sup> ဝံၤဒီးအဝဲသ့ၣ်ကအူထီၣ်ဖးထီကွဲၤန့ၣ်လီၤ. တဘျီဃီဖဲသုနၢ်ဟူတၢ်အံၤန့ၣ်, ပှၤပိာ်ခွါခဲလၢာ်ကကိးပသူ ထီၣ်လၢအကလုၢ်ဖးဒိၣ်, အန့ၣ်ဒီးဝ့ၢ်အခိၣ်ဒူတဖၣ်ကလီၤပှီၢ်ကွံာ်ဝဲန့ၣ်လီၤ. ဝံၤဒီး, သုးမုၢ်သံၣ်ဘိဒီဖုကလဲၤနုာ်လီၤဝဲလိၤလိၤဆူဝ့ၢ်ပူၤန့ၣ် လီၤ.”",
			"6": "<sup>6</sup> စီၤယိၤၡူကိးဖှိၣ်ပှၤလုၢ်တၢ်အခိၣ်တဖၣ်ဒီးစံးဘၣ်အဝဲသ့ၣ်, “ဟံးထီၣ်တၢ်အၢၣ်လီၤအီလီၤအတလါဒီးပျဲပှၤလုၢ်တၢ်အ ခိၣ်နွံဂၤစိာ်ကွဲၤတဖၣ်ဒီးလဲၤတၢ်လၢတၢ်မဲာ်ညါန့ၣ်တက့ၢ်.”",
			"7": "<sup>7</sup> အန့ၣ်ဝံၤဒီး, စီၤယိၤၡူစံးဘၣ်အပှၤဂီၢ်မုၢ်, “လဲၤဆူညါဒီးလဲၤတရံးဝ့ၢ်န့ၣ်ဒီးပျဲပှၤစိာ်စုကဝဲၤတဖု လဲၤတၢ်လၢညါ, လၢယွၤအတၢ်အၢၣ်လီၤအီလီၤအတလါ အမဲာ်ညါန့ၣ်တက့ၢ်.”",
			"8": "<sup>8</sup> ဒီးဒ်စီၤယိၤၡူမၤလိာ်အပှၤဂီၢ်မုၢ်အသိး, ပှၤစိာ်စုကဝဲၤတဖု လဲၤတၢ်လၢပှၤလုၢ်တၢ်အခိၣ်လၢအအူကွဲၤတဖၣ်အမဲာ်ညါ, ဒီးလၢအဝဲသ့ၣ်အလီၢ်ခံတခီ, ပှၤလုၢ်တၢ်အခိၣ်တဖၣ်လၢအ စိာ်တၢ်အၢၣ်လီၤအီလီၤအတလါပိာ်ထီၣ်အခံန့ၣ်လီၤ.",
			"9": "<sup>9</sup> ဒီးပှၤစိာ်စုကဝဲၤလၢလီၢ်ခံတဖုပိာ်ထီၣ်တၢ်အၢၣ်လီၤအီလီၤအတလါအခံဒီးကွဲၤတဖၣ်ဘၣ်တၢ်အူသီၣ်ထီၣ်အီၤတထံၣ်ဃီန့ၣ်လီၤ.",
			"10": "<sup>10</sup> ဘၣ်ဆၣ်ဒီး, စီၤယိၤၡူမၤလိာ်အပှၤဂီၢ်မုၢ်, “မ့တမ့ၢ်လၢယ ခါလီၤယကလုၢ်ဘၣ်ဒီး, သုတဘၣ်ကိးပသူထီၣ်ဒီးမၤသီၣ်မၤသဲတၢ်ဘၣ်, သုတဘၣ်ကတိၤတၢ်နီတဘီဘၣ်. တုၤယခါလီၤယကလုၢ်ဒီးသုကဘၣ်ကိးပသူထီၣ်လီၤ.”",
			"11": "<sup>11</sup> အန့ၣ်ဒီး, ဒ်စီၤယိၤၡူဟ့ၣ်လီၤအကလုၢ်အသိးယွၤအတၢ်အၢၣ်လီၤအီလီၤအတလါလဲၤတရံးဝ့ၢ်တဝီန့ၣ်လီၤ. ဝံၤဒီးအဝဲသ့ၣ်ဟဲက့ၤတုၤက့ၤဖဲသူၣ်ဒဲအလီၢ်ဒီးမံဝဲဖဲန့ၣ်လီၤ.",
			"12": "<sup>12</sup> လၢခံတဂီၤ, စီၤယိၤၡူဆၢထၢၣ်ဝဲဂီၤဂီၤ, ဒီးပှၤလုၢ်တၢ်အခိၣ်တဖၣ်ဒီးပှၤ သုးဖိတဖၣ်လဲၤတရံးဝ့ၢ်ခံဘျီတဘျီဒ်အမၤတ့ၢ်ဝဲလၢအပူၤကွံာ်တသီအသိး,",
			"13": "<sup>13</sup> အဆိကတၢၢ်, ပှၤသုးဖိလၢညါတဖု, ဝံၤဒီးပှၤလုၢ်တၢ်အခိၣ်နွံ ဂၤအူကွဲၤနွံဖျၢၣ်, ဝံၤဒီးပှၤလုၢ်တၢ်အခိၣ်တဖၣ်လၢအစိာ်ယွၤအတၢ်အၢၣ်လီၤအီလီၤ အတလါ, ဒီးလၢခံကတၢၢ်ပှၤစိာ်စုကဝဲၤတဖၣ်န့ၣ်လီၤ. ဒီကတီၢ်ညါန့ၣ်, ကွဲၤတဖၣ်သီၣ်ဝဲန့ၣ်လီၤ.",
			"14": "<sup>14</sup> ဒီးလၢခံသီတသီအံၤန့ၣ်, အဝဲသ့ၣ်လဲၤတရံးဝ့ၢ်တဝီကဒီး, ဒီးဟဲက့ၤကဒါက့ၤဆူသူၣ်ဒဲအလီၢ်န့ၣ်လီၤ. အဝဲသ့ၣ်မၤဒ်အံၤလၢဃုသီအတီၢ်ပူၤန့ၣ်လီၤ.",
			"15": "<sup>15</sup> နွံသီတသီန့ၣ်အဝဲသ့ၣ်ဂဲၤဆၢထၢၣ် ဂီၤဂီၤဒီးလဲၤတရံးဝ့ၢ်နွံဝီန့ၣ်လီၤ. ထဲဒၣ်လၢနွံသီတသီအံၤန့ၣ်, အဝဲသ့ၣ်လဲၤတရံးဝ့ၢ်နွံဝီ န့ၣ်လီၤ.",
			"16": "<sup>16</sup> ဖဲလဲၤတရံးဝ့ၢ်နွံဝီန့ၣ်, ပှၤလုၢ်တၢ်အခိၣ်တဖၣ်အူထီၣ်အကွဲၤဒီး, စီၤယိၤၡူစံးဘၣ်ပှၤဂီၢ်မုၢ်, “ကိးပသူထီၣ်တက့ၢ်. ယွၤဟ့ၣ်လီၤသုဝ့ၢ်အံၤလံ.",
			"17": "<sup>17</sup> ဝ့ၢ်ဒီးကယဲၢ်မ့ၢ်တၢ်လၢအအိၣ်လၢအပူၤခဲလၢာ်ကဘၣ်တၢ်မၤဟးဂီၤ ကွံာ်အီၤဒ်အမ့ၢ်တၢ်လုၢ်မၤဘူၣ်လၢယွၤအဂီၢ်န့ၣ်လီၤ. ထဲဒၣ်ပှၤဃဲသဲမုၣ်နီၢ်ရၤဃးဒီးပှၤလၢအအိၣ်ဒီးအီၤခဲ လၢာ်လၢအဟံၣ်ပူၤကမူဝဲ, မ့ၢ်လၢအဝဲပာ် ခူသူၣ်ပပှၤကွၢ်ဟုၣ်ကွၢ်စုးတၢ်တဖၣ်လၢပမၢလီၤအီၤအဃိန့ၣ် လီၤ.",
			"18": "<sup>18</sup> ဘၣ်ဆၣ်ဒီးတၢ်လၢအကဘၣ်တၢ်မၤဟးဂီၤအီၤန့ၣ်, သုတဘၣ်ဟံးန့ၢ်နီတမံၤဘၣ်. သုမ့ၢ်မၤဒီး, သုကဟဲစိာ်တၢ်ကီတၢ်ခဲဒီးတၢ်ဟးဂီၤလၢအံၣ် စရ့လးသူၣ်ဒဲအလီၢ်န့ၣ်လီၤ.",
			"19": "<sup>19</sup> တၢ်ကိးမံၤဒဲးလၢအဘၣ်တၢ်မၤအီၤလၢစ့, ထူ, တိၢ်ဘီ, ဒီးထးန့ၣ်ကဘၣ်တၢ်ပာ်လီၤဆီအီၤလၢယွၤအဂီၢ်လီၤ. ကဘၣ်တၢ်ဒၢနုာ်အီၤလၢယွၤအတၢ်ပာ်ဖှိၣ်အလီၢ်န့ၣ်လီၤ.”",
			"20": "<sup>20</sup> သတးဒီးပှၤလုၢ်တၢ်အခိၣ်တဖၣ်အူထီၣ်အကွဲၤန့ၣ်လီၤ. တုၤပှၤဂီၢ်မုၢ်နၢ်ဟူကွဲၤအသီၣ်ဒီး, အဝဲသ့ၣ်ကိးပသူထီၣ်လၢအကလုၢ်ဖးဒိၣ်ဒီးဝ့ၢ်အခိၣ်ဒူတဖၣ် လီၤပှီၢ်ကွံာ်ဝဲန့ၣ်လီၤ. အန့ၣ်ဒီး, သုးမုၢ်သံၣ်ဘိဒီဖုလဲၤထီၣ်လိၤလိၤဆူဝ့ၢ်ပူၤဒီးမၤန့ၢ်အီၤန့ၣ်လီၤ.",
			"21": "<sup>21</sup> အဝဲသ့ၣ်မၤသံပှၤကိးဂၤဒဲးလၢဝ့ၢ် အပူၤလၢနးတဖၣ်ပှၤပိာ်ခွါ, ပှၤပိာ်မုၣ်, ပှၤသးစၢ်ဒီးပှၤသးပှၢ်တဖၣ်န့ၣ်လီၤ. အဝဲသ့ၣ်မၤသံစ့ၢ်ကီးကျီၢ်တဖၣ်, သိတဖၣ်, ဒီးကသ့ၣ်ယီၤတဖၣ်န့ၣ်လီၤ.",
			"22": "<sup>22</sup> အန့ၣ်ဒီးစီၤယိၤၡူစံးဘၣ်ပှၤခံဂၤလၢအမ့ၢ်ပှၤကွၢ်ဟုၣ်ကွၢ်စုးတၢ်, “လဲၤနုာ်ဆူပှၤဃဲသဲမုၣ်အဟံၣ်ဒီးဟဲစိာ်ထီၣ်အီၤဒီးအဒူၣ် ဖိထၢဖိတဖၣ်ဒ်သုဆိၣ်လီၤတ့ၢ်သုသးအသိးန့ၣ်တက့ၢ်.”",
			"23": "<sup>23</sup> သတးဒီးအဝဲသ့ၣ်လဲၤဒီးဟဲက့ၤကိးထီၣ်နီၢ်ရၤဃး, အပၢ်ဒီးအမိၢ်, အဒီပုၢ်ဝဲၢ်ပိာ်ခွါတဖၣ်, ဒီးအဒူၣ်ဖိထၢဖိလၢအအိၣ်လီၤတဲာ် တဖၣ်ဃုာ်ဒီးအီၤန့ၣ်လီၤ. အဝဲသ့ၣ်ဟဲက့ၤစိာ်အီၤခဲလၢာ်, ဒူၣ်ဖိထၢဖိဒီးပှၤလၢအဘၣ်ထွဲဒီးအီၤခဲလၢာ်တဖၣ် ဆူတၢ်ဘံၣ်တၢ်ဘၢအလီၢ်ဘူးဒီးအံၣ်စရ့လးသူၣ်ဒဲအလီၢ်န့ၣ်လီၤ.",
			"24": "<sup>24</sup> ဝံၤဒီးအဝဲသ့ၣ်ဒွဲၣ်အူထီၣ် ဝ့ၢ်ဒီးမ့ၣ်အူအီၣ်ကွံာ်ဝ့ၢ်ဒီးကယဲၢ်တၢ်အိၣ်လၢအပူၤခဲလၢာ် န့ၣ်လီၤ. အိၣ်တ့ၢ်ဒၣ်ထဲတၢ်လၢအဘၣ်တၢ်မၤအီၤလၢထူ, စ့, တိၢ်ဘီ, ဒီးထးလၢအဝဲသ့ၣ်ဟံးန့ၢ်ဒီးပာ်အီၤလၢယွၤအတၢ်ပာ်ဖှိၣ်အလီၢ်န့ၣ် လီၤ.",
			"25": "<sup>25</sup> ဘၣ်ဆၣ်ဒီးစီၤယိၤၡူဒုးပူၤဖျဲးကွံာ်ပှၤဃဲသဲမုၣ်နီၢ်ရၤ ဃးဒီးအဒူၣ်ဖိထၢဖိခဲလၢာ်, မ့ၢ်လၢအဝဲပာ်ခူသူၣ်ပှၤကွၢ်ဟုၣ်ကွၢ်စုးတၢ်ခံဂၤလၢစီၤယိၤ ၡူပျဲလီၤဝဲဆူဝ့ၢ်ယရံၤဃိအဃိန့ၣ်လီၤ. (အဝဲအစၢၤတဖၣ်အိၣ် မူဝဲလၢအံၣ်စရ့လးတုၤလီၤလၢမုၢ်မဆါတနံၤအံၤလီၤ.)",
			"26": "<sup>26</sup> ဖဲအကတီၢ်ဝဲအံၤ, စီၤယိၤၡူဆိၣ်အၢတၢ်လၢယွၤအမဲာ်ညါဒီးစံးဝဲ, “ပှၤတဂၤဂ့ၤတဂၤဂ့ၤလၢအကျဲးစၢးသူၣ်ထီၣ်က့ၤဝ့ၢ်ယရံၤဃိ န့ၣ်ကဘၣ်ယွၤအတၢ်ဆိၣ်အၢန့ၣ်လီၤ. ပှၤတဂၤဂ့ၤတဂၤဂ့ၤလၢအပာ်လီၤတၢ်အခီၣ်ထံးန့ၣ်, အဖိခွါအဒိၣ်ကတၢၢ်ကလီၤမၢ်ကွံာ်န့ၢ်အီၤ, ဒီး ပှၤတဂၤဂ့ၤတဂၤဂ့ၤလၢအသူၣ်ထီၣ်ဝ့ၢ်အတြဲၤတဖၣ်န့ၣ်, အဖိသဒါကလီၤမၢ်ကွံာ်န့ၢ်အီၤန့ၣ်လီၤ.”",
			"27": "<sup>27</sup> ဒီးယွၤအိၣ်ဒီးစီၤယိၤၡူ, ဒီးအမံၤဟူထီၣ်သါလီၤလၢကီၢ်ဒီ ဘ့ၣ်ညါအပူၤန့ၣ်လီၤ."
		},
		"7": {
			"1": "<sup>1</sup> ယွၤအတၢ်မၤလိာ်အံၣ်စရ့းလးလၢကဘၣ်မၤဟးဂီၤကွံာ်တၢ်ခဲလၢာ် ဒီးအသုတဟံးန့ၢ်တၢ်နီတမံၤလၢဝ့ၢ်ယရံၤဃိတဂ့ၤန့ၣ်, တဘၣ်တၢ်စူၢ်အီၤဘၣ်လီၤ. ပှၤတဂၤအမံၤမ့ၢ်ဝဲစီၤဧၤကၣ်တစူၢ်ယွၤအကလုၢ်ဘၣ်ဒီးယွၤအသး ကဲၤထီၣ်ဘၣ်ပှၤအံၣ်စရ့လးဖိန့ၣ်လီၤ. (စီၤဧၤကၣ်မ့ၢ်စီၤကၢ်မံၤအဖိခွါဒီးစီၤစးဘဒံၤအလံၤခွါ ဒီးဘၣ်ဃးဒီးစီၤစ့ရၤအဒူၣ်လၢအမ့ၢ်ယူဒၤအဒူၣ်အကျါတဒူၣ်န့ၣ်လီၤ.)",
			"2": "<sup>2</sup> စီၤယိၤၡူမၢလီၤပှၤတနီၤလၢဝ့ၢ်ယရံၤဃိဆူဝ့ၢ်ဂဲ, ဝ့ၢ်လၢအအိၣ်လၢဘ့ၤသ့လးအမုၢ်ထီၣ်ဘူးဒီးဘ့ၤသအၤဝ့ၣ်, ဒီးဟ့ၣ်လီၤအကလုၢ်လၢကလဲၤဒီးကွၢ်ဟုၣ်ကွၢ်စုးကီၢ်န့ၣ်လီၤ. ဖဲအဝဲသ့ၣ်မၤတၢ်အံၤဝံၤဒီး,",
			"3": "<sup>3</sup> အဝဲသ့ၣ်ပာ်ဖျါက့ၤတၢ်ဂ့ၢ်တၢ်ကျိၤဆူစီၤယိၤၡူအအိၣ်ဒီးစံးဝဲ, “တလိၣ်လၢပှၤကိးဂၤဒဲးကလဲၤထီၣ်ဒုးဝ့ၢ်ဂဲအဂီၢ်ဘၣ်. ပျဲလီၤထဲပှၤပိာ်ခွါခံကထိမ့တမ့ၢ်သၢကထိဃၣ်ဃၣ်ဒီးဘၣ်လီၤ. တဘၣ်ပျဲလီၤသုးမုၢ်ဒီဖုလၢကလဲၤထီၣ်ဒုးတၢ်အဂီၢ်တဂ့ၤ. တမ့ၢ်ဝ့ၢ်လၢအဒိၣ်တဝ့ၢ်ဘၣ်.”",
			"4": "<sup>4</sup> အန့ၣ်ဒီး, ပှၤအံၣ်စရ့လးဖိသၢကထိဃၣ်ဃၣ်လဲၤထီၣ်ဒုးတၢ်, ဘၣ်ဆၣ်ဒီးအဝဲသ့ၣ်ဘၣ်ဃ့ၢ်ဝဲလၢပှၤဝ့ၢ်ဂဲဖိအမဲာ်ညါန့ၣ်လီၤ.",
			"5": "<sup>5</sup> ပှၤဝ့ၢ်ဂဲဖိတဖၣ်စးထီၣ်လူၤအီၤလၢဝ့ၢ်အတြဲၤတုၤလၢၡဘၤရံၣ် ဒီးမၤသံကွံာ်ပှၤသၢဆံဃုဂၤဃၣ်ဃၣ်လၢကျဲလဲၤလီၤလၢကစၢၢ် အလိၤန့ၣ်လီၤ. ဒီးပှၤဂီၢ်မုၢ်အသးပှံၢ်လီၤကွံာ်, ဒီးမၤအသးဒ်ထံအသိးန့ၣ်လီၤ.",
			"6": "<sup>6</sup> စီၤယိၤၡူဒီးပှၤအံၣ်စရ့လးဖိအခိၣ်အနၢ်တဖၣ် ဖှီယာ်အကူအသိးလၢတၢ်သူၣ်အုးသးအုးအပူၤ, ထိၣ်လီၤပှီၤအသးလၢဟီၣ်ခိၣ်လိၤလၢယွၤအတလါစီဆှံအမဲာ်ညါ ဒီးအိၣ်မံလီၤဖဲန့ၣ်တုၤမုၢ်ဟါလီၤဒီးပာ်ဟီၣ်ခိၣ် အကမူၣ်လၢအခိၣ်အဖီခိၣ်လၢကဒုးနဲၣ်အတၢ်သးအုးအဂီၢ်န့ၣ်လီၤ.",
			"7": "<sup>7</sup> ဒီးစီၤယိၤၡူစံးဝဲဒၣ်, “အၣ်လါ, ကစၢ်ယွၤဧၢ, ဘၣ်မနုၤအဃိလၢနဒုးခီဂာ်ပှၤထံကျိ ယၢ်ဒ့ၣ်န့ၣ်လဲၣ်. မ့ၢ်လၢနကဟ့ၣ်လီၤပှၤဆူပှၤအမိၢ်ဖိအစုပူၤ လၢကမၤဟးဂီၤပှၤအဂီၢ်န့ၣ်ဧါ. ဘၣ်မနုၤအဃိလၢပတအိၣ်ဒၣ်လၢထံကျိယၢ်ဒ့ၣ်အမုၢ်ထီၣ်တခီပၤန့ၣ် လဲၣ်.",
			"8": "<sup>8</sup> ကစၢ်ဧၢ, အခဲအံၤမ့ၢ်လၢအံၣ်စရ့လးဂုၤက့ၤဆူအလီၢ်ခံလၢအဒူၣ် အဒါအမဲာ်ညါလံအဃိဒီး, ယစံးမနုၤကသ့လဲၣ်.",
			"9": "<sup>9</sup> ပှၤကနၤဧၣ်ဖိတဖၣ်ဒီးပှၤအဂၤခဲလၢာ်လၢထံကီၢ်အပူၤကနၢ်ဟူတၢ်ဂ့ၢ်အံၤ, ကကဝီၤဃာ်ပှၤဒီးကမၤသံပှၤခဲလၢာ်လီၤ. ဒီးနကမၤမနုၤလၢနကဒီဒၣ်နမံၤအလၤကပီၤအဂီၢ်န့ၣ်လဲၣ်.”",
			"10": "<sup>10</sup> ယွၤစံးဘၣ်စီၤယိၤၡူ, “ဂဲၤဆၢထၢၣ်တက့ၢ်. ဘၣ်မနုၤနမံလီၤလၢဟီၣ်ခိၣ်လိၤဒ်အံၤလဲၣ်.",
			"11": "<sup>11</sup> အံၣ်စရ့လးမၤတၢ်ဒဲးဘးလံ. အဝဲသ့ၣ်လုၢ်သ့ၣ်ခါပတာ်တၢ်အၢၣ်လီၤအီလီၤဒီးယၤလၢယမၤလိာ် တ့ၢ်အီၤလံ. အဝဲသ့ၣ်ဟံးန့ၢ်တၢ်လၢအဘၣ်တၢ်လုၢ်ထီၣ်ပာ်ထီၣ်တ့ၢ်အီၤလၢတၢ်ကမၤဟးဂီၤအီၤတဖၣ်, အဝဲသ့ၣ်ဟုၣ်တၢ်, ဒီးလီတၢ်ဒီးပာ်ဝဲလၢအတၢ်ဖိတၢ်လံၤအကျါလီၤ.",
			"12": "<sup>12</sup> အဃိသတးဒီးပှၤအံၣ်စရ့လးဖိဆၢထၢၣ်လၢအဒုၣ်အဒါတဖၣ်အမဲာ်ညါ တသ့ဘၣ်. အဝဲသ့ၣ်ဂုၤက့ၤလၢအဒုၣ်အဒါတဖၣ်အအိၣ်န့ၣ်, မ့ၢ်လၢအဝဲသ့ၣ်အကစၢ်ဒၣ်ဝဲဘၣ်တၢ်စံၣ်ညီၣ်ဃၣ်အီၤဒ်သိးကတုၤဆူ တၢ်ဟးဂီၤအဃိလီၤ. မ့တမ့ၢ်လၢသုမၤဟးဂီၤကွံာ်တၢ်လၢအဘၣ်တၢ်ဆိၣ်အၢတ့ၢ်တဖၣ်ဒီး ယတအိၣ်လၢၤဒီးသုဘၣ်န့ၣ်လီၤ.”",
			"13": "<sup>13</sup> မၤစီဆှံပှၤဂီၢ်မုၢ်ဒီးကတဲာ်ကတီၤအဝဲသ့ၣ်ဒ်သိးကအိၣ်ဖျါလၢ ယမဲာ်ညါဒီးစံးဘၣ်အီၤ, “မၤစီဆှံသုသးလၢခဲဂီၤအဂီၢ်န့ၣ်တက့ၢ်. အဂ့ၢ်ဒ်အံၤ, ယွၤအံၣ်စရ့လးအကစၢ်ယွၤစံးဝဲ, အံၣ်စရ့လးဧၢ, သုအိၣ်ဒီးတၢ်လၢအဘၣ်တၢ်ဆိၣ်အၢတ့ၢ်တဖၣ်လၢသုသိးသုကျါ, ဒီးမ့တမ့ၢ်ဘၣ်လၢသုထုးကွံာ်တၢ်လၢအဘၣ်ဆိၣ်အၢတ့ၢ်တဖၣ်လၢသု ကျါဘၣ်ဒီး, သုဆၢထၢၣ်လၢသုဒုၣ်သုဒါအမဲာ်ညါတသ့ဘၣ်န့ၣ်လီၤ.",
			"14": "<sup>14</sup> လၢမုၢ်ဂီၤအဆၢကတီၢ်န့ၣ်, သုကဘၣ်တၢ်ဟဲစိာ်ဘူးသုဒ်သုဒူၣ်တဖၣ် ဒီးဒူၣ်လၢယွၤဃုထၢအီၤန့ၣ်, ကဟဲဘူးဝဲဒ်အဒူၣ်ထၢတဖၣ်အသိး, ဒီးဒူၣ်ထၢလၢယွၤဃုထၢအီၤ န့ၣ်ကဟဲဘူးဝဲဒ်ဒူၣ်ဖိထၢဖိတဒူၣ်ဘၣ်တဒူၣ်အသိး, ဒီးဒူၣ်ဖိထၢဖိလၢယွၤဃုထၢအီၤန့ၣ်ကဟဲဘူးဝဲဒ်ပှၤတဂၤဘၣ် တဂၤအသိးန့ၣ်လီၤ.",
			"15": "<sup>15</sup> ဒီးပှၤလၢအဘၣ်တၢ်ထံၣ်န့ၢ်အီၤဃုာ်ဒီးတၢ်လၢအဘၣ်တၢ်ဆိၣ်အၢတ့ၢ်တဖၣ်န့ၣ်, အဝဲဒီးတၢ်အိၣ်ဒီးအီၤခဲလၢာ်ကဘၣ်တၢ်ဒွဲၣ်အူအီၤလၢမ့ၣ်အူ, မ့ၢ်လၢအဝဲလုၢ်သ့ၣ်ခါပတာ်ယွၤအ တၢ်အၢၣ်လီၤအီလီၤဒီးမၤတ့ၢ်တၢ်လီၤမဲာ်ဆှးလၢအံၣ်စရ့လး အကျါအဃိန့ၣ်လီၤ.”",
			"16": "<sup>16</sup> မုၢ်ဆ့ၣ်ထီၣ်တနံၤဂီၤဂီၤန့ၣ်, စီၤယိၤၡူဒုးဟဲဘူးအံၣ်စရ့လးတဒူၣ်ဘၣ်တဒူၣ်ဒီးတၢ်ဃုထၢ လီၤဘၣ်လၢယူဒၤအဒူၣ်န့ၣ်လီၤ.",
			"17": "<sup>17</sup> ဒီးအဝဲဒုးဟဲဘူးယူဒၤအဒူၣ်လၢညါ, တၢ်မဲာ်အဒူၣ်ထၢတ ဖၣ်တဒူၣ်ဘၣ်တဒူၣ်ဒီးတၢ်ဃုထၢပှၤစ့ရၤဖိအဒူၣ်ထၢန့ၣ်လီၤ. ဝံၤဒီးဒုးဟဲဘူးပှၤစ့ရၤဖိအဒူၣ်ထၢတဒူၣ်ဘၣ်တ ဒူၣ်ဒီးတၢ်ဃုထၢထီၣ်စီၤစးဘဒံၤလီၤ.",
			"18": "<sup>18</sup> ဝံၤဒီးဒုးဟဲဘူးစီၤစးဘဒံၤအဒူၣ်ဖိထၢဖိအကျါပှၤတဂၤဘၣ် တဂၤ, ဒီးတၢ်ဃုထၢထီၣ်စီၤဧၤကၣ်လၢ အမ့ၢ်စီၤကၢ်မံၤအဖိခွါဒီးစီၤစးဘဒံၤအလံၤခွါန့ၣ်လီၤ.",
			"19": "<sup>19</sup> စီၤယိၤၡူစံးဘၣ်အီၤ, “ယဖိခွါဧၢ, တဲတၢ်မ့ၢ်တၢ်တီလၢယွၤအံၣ်စရ့လးကစၢ်ယွၤ အမဲာ်ညါဒီးအၢၣ်လီၤနသးတက့ၢ်. တၢ်လၢနမၤန့ၣ်တဲဘၣ်ယၤခဲအံၤတက့ၢ်. တဘၣ်ပာ်ခူသူၣ်တၢ်လၢယၤတဂ့ၤ.”",
			"20": "<sup>20</sup> စီၤဧၤကၣ်စံးဆၢဝဲ, “မ့ၢ်မးယမၤကမၣ်ဘၣ်လံယွၤအံၣ်စရ့လးအကစၢ်ယွၤဒီးတၢ်လၢ ယမၤန့ၣ်မ့ၢ်အအံၤလီၤ.",
			"21": "<sup>21</sup> တၢ်လၢပဂုာ်န့ၢ်အကျါ, ယထံၣ်ဘၣ်ဆ့ကၤဘၤဘူၤလိၣ်လၢအဃံလၤတဘ့ၣ်, ဒီးစ့ညၣ်လီၤတယၢၢ်အဘးခံကယၤ, ဒီးထူတဘိလၢအ လီၤတယၢၢ်အဘးယဲၢ်ဆံဒီးယသးလီဘၣ်အီၤဒိၣ်မးတုၤဒၣ်လဲာ်ယဟံး န့ၢ်ဘၣ်အီၤန့ၣ်လီၤ. နကထံၣ်ဘၣ်တၢ်သ့ၣ်တဖၣ်အံၤလၢအဘၣ်တၢ်ခူၣ်လီၤဃာ်အီၤလၢဟီၣ်ခိၣ် လာ်လၢယဒဲပူၤဒီးစ့န့ၣ်အိၣ်ဝဲလၢအဖီလာ်ကတၢၢ်လီၤ.”",
			"22": "<sup>22</sup> အန့ၣ်ဒီး, စီၤယိၤၡူမၢလီၤပှၤတနီၤလၢအလဲၤဃ့ၢ်ဝဲ ဆူဒဲအိၣ်တၢ်အလီၢ်ဒီးထံၣ်နီၢ်ကီၢ်ဝဲလၢတၢ်လၢအဘၣ်ဆိၣ်အၢ တ့ၢ်တဖၣ်အံၤဘၣ်တၢ်ခူၣ်လီၤဃာ်အီၤဖဲန့ၣ်ဒီးစ့န့ၣ်အိၣ် ဝဲလၢအဖီလာ်ကတၢၢ်န့ၣ်လီၤ.",
			"23": "<sup>23</sup> အဝဲသ့ၣ်ဟဲက့ၤစိာ်ထီၣ်က့ၤတၢ်သ့ၣ်တဖၣ်အံၤလၢဒဲအပူၤဆူ စီၤယိၤၡူဒီးပှၤအံၣ်စရ့လးဖိခဲလၢာ်အအိၣ်ဒီး ပာ်လီၤအီၤလၢယွၤအမဲာ်ညါန့ၣ်လီၤ.",
			"24": "<sup>24</sup> စီၤယိၤၡူဒီးပှၤအံၣ်စရ့လးဖိခဲလၢာ်ဟံးန့ၢ်စီၤဧၤကၣ်, စ့ဒီးဆ့ကၤဖးဒိၣ်, ထူတဘိဃုာ်ဒီးစီၤဧၤကၣ်အဖိခွါ ဒီးအဖိမုၣ်တဖၣ်, အကျီၢ်, ကသ့ၣ်ယီၤတဖၣ်, ဒီးသိ, အဒဲဒီးတၢ်အဂၤခဲလၢာ်လၢမ့ၢ်အတၢ်ဒီးစိာ်တၢ်တဖၣ်န့ၣ်ဆူတၢ်ပၢၤခိၣ်လၢ ကစၢၢ်ကဆူးဧၤကိၢ်အခီပညီမ့ၢ်တၢ်ကီတၢ်ခဲန့ၣ်လီၤ.",
			"25": "<sup>25</sup> ဒီးစီၤယိၤၡူစံးဝဲဒၣ်, “ဘၣ်မနုၤအဃိနဟဲစိာ်တၢ်ကီတၢ်ခဲလၢပဂီၢ်န့ၣ်လဲၣ်. အခဲအံၤယွၤကဟဲစိာ်တၢ်ကီတၢ်ခဲလၢနဂီၢ်န့ၣ်လီၤ.” အန့ၣ်ဒီးပှၤအံၣ်စရ့လးဖိခဲလၢာ်ကွံာ်သံအီၤလၢလၢၢ်န့ၣ်လီၤ. အဝဲသ့ၣ်ကွံာ်သံဒီးဒွဲၣ်အူထီၣ်ကွံာ်အဒူၣ်ဖိထၢဖိ ဒီးအတၢ်ဖိတၢ်လံၤခဲလၢာ်ခဲဆ့န့ၣ်လီၤ.",
			"26": "<sup>26</sup> ဝံၤဒီးအဝဲသ့ၣ်ပာ်ဖှိၣ်လၢၢ် သ့ၣ်တဖၣ်လၢအဖီခိၣ်လၢအအိၣ်ဝဲ တုၤမုၢ်မဆါတနံၤအံၤန့ၣ်လီၤ. လၢတၢ်န့ၣ်အဃိ, တၢ်ကိးန့ၢ်တၢ်လီၢ်တတီၤအံၤအမံၤလၢတၢ်ပၢၤ ခိၣ်လၢကစၢၢ်ကဆူးဧၤကိၢ်, အခီပညီတၢ်ကီတၢ်ခဲန့ၣ်လီၤ. အန့ၣ်ဝံၤဒီးယွၤတသးဒိၣ်အဝဲသ့ၣ်လၢၤဘၣ်န့ၣ်လီၤ."
		},
		"8": {
			"1": "<sup>1</sup> ယွၤစံးဘၣ်စီၤယိၤၡူ, “ဟံးန့ၢ်ပှၤသုးဖိခဲလၢာ်ဒီးနၤဒီးလဲၤထီၣ်ဆူဝ့ၢ်ဂဲတ က့ၢ်. တဘၣ်ပျံၤတၢ်တဂ့ၤ, တဘၣ်သးဟးဂီၤတဂ့ၤ. ယကဟ့ၣ်နၤတၢ်မၤနၢၤလၢဝ့ၢ်ဂဲအစီၤပၤအဖီ ခိၣ်န့ၣ်လီၤ. အပှၤဂီၢ်မုၢ်, အဝ့ၢ်ဒီးအကီၢ်ကကဲထီၣ်နတၢ်လီၤ.",
			"2": "<sup>2</sup> နကဘၣ်မၤဝ့ၢ်ဂဲဒီးအစီၤပၤဒ်နမၤဝ့ၢ်ယရံၤဃိဒီးအစီၤ ပၤအသိးန့ၣ်လီၤ. ဘၣ်ဆၣ်ဒီးတဘျီအံၤသုကဟံးန့ၢ်အတၢ်ဖိတၢ်လံၤဒီးအဆၣ်ဖိကီၢ် ဖိတဖၣ်လၢသုဂီၢ်ဒၣ်သုဝဲန့ၣ်လီၤ. ကတဲာ်ကတီၤသုသးလၢတၢ်ခူသူၣ်အပူၤလၢသုကဒုးဝ့ၢ်အံၤလၢအလီၢ် ခံတက့ၢ်.”",
			"3": "<sup>3</sup> အန့ၣ်ဒီးစီၤယိၤၡူကတဲာ်ကတီၤအသးလၢက လဲၤဆူဝ့ၢ်ဂဲဃုာ်ဒီးအသုးဖိခဲလၢာ်န့ၣ်လီၤ. အဝဲဃုထၢထီၣ်အပှၤသုးဖိအဂ့ၤက တၢၢ်အဂၤသၢကလးဒီးဆှၢထီၣ်အဝဲသ့ၣ်လၢမုၢ်နၤခီ",
			"4": "<sup>4</sup> ဒီးမၤလိာ်ဝဲ, “အိၣ်ခူသူၣ်လၢဝ့ၢ်အလီၢ်ခံဘၣ်ဆၣ်ဒီးအိၣ်ယံၤကဲၣ်ဆိးတဂ့ၤ, ဒီးအိၣ်ကတဲာ်ကတီၤသုသးလၢသုကဒုးတၢ်အဂီၢ်တက့ၢ်.",
			"5": "<sup>5</sup> ယၤဒီးယပှၤတဖၣ်ကသုးဘူးအသးဆူဝ့ၢ်ဒီးဖဲပှၤ ဝ့ၢ်ဂဲဖိတဖၣ်ဟဲထီၣ်ထီဒါပှၤဒီး, ပကဃၣ်တရံး ဒီးဃ့ၢ်လၢအမဲာ်ညါဒ်ပမၤတ့ၢ်အခီၣ်ထံးတဘျီအသိးန့ၣ်လီၤ.",
			"6": "<sup>6</sup> အဝဲသ့ၣ်ကလူၤပှၤတုၤပဆှၢပူၤထီၣ်ကွံာ်အဝဲသ့ၣ်လၢဝ့ၢ်န့ၣ်လီၤ. အဝဲသ့ၣ်ကဆိကမိၣ်ဝဲလၢပထွးထီၣ်ဃ့ၢ်ကွံာ်လၢအအိၣ်, ဒ်ပမၤတ့ၢ်လၢအပူၤကွံာ်တဘျီအသိးန့ၣ်လီၤ.",
			"7": "<sup>7</sup> အန့ၣ်ဒီး, သုကဟဲထီၣ်လၢသုအိၣ်ခူသူၣ်အလီၢ် ဒီးဒုးန့ၢ်ဝ့ၢ်န့ၣ်လီၤ. ယွၤသုကစၢ်ယွၤကဟ့ၣ်လီၤအီၤလၢသုစုပူၤန့ၣ်လီၤ.",
			"8": "<sup>8</sup> သုဒုးန့ၢ်ဝ့ၢ်ဝံၤဒီး, ဒွဲၣ်အူထီၣ်အီၤလၢမ့ၣ်အူဒ်ယွၤမၤလိာ်တ့ၢ်သုအသိးန့ၣ်တက့ၢ်. အအံၤမ့ၢ်တၢ်မၤလိာ်တဖၣ်လၢသုဂီၢ်န့ၣ်လီၤ.”",
			"9": "<sup>9</sup> အန့ၣ်ဒီး, စီၤယိၤၡူမၢလီၤအဝဲသ့ၣ်, ဒီးအဝဲသ့ၣ်လဲၤဝဲဆူအ တၢ်အိၣ်ခူသူၣ်အလီၢ်ဒီးအိၣ်ခိးတၢ်ဖဲန့ၣ်ဖဲဝ့ၢ်ဂဲအမုၢ်နုာ်လၢဝ့ၢ်ဂဲ ဒီးဝ့ၢ်ဘ့ၤသ့လးအဘၢၣ်စၢၤန့ၣ်လီၤ. စီၤယိၤၡူအိၣ်သီတနၤကျၢၤဖဲပှၤသူၣ်ဒဲအလီၢ်န့ၣ်လီၤ.",
			"10": "<sup>10</sup> လၢဂီၤခီဂီၤဂီၤန့ၣ်, စီၤယိၤၡူဂဲၤဆၢထၢၣ်ဒီးကိးဖှိၣ်အသုးဖိ တပူၤဃီလီၤ. ဝံၤဒီးအဝဲဒီးပှၤအံၣ်စရ့လးဖိအခိၣ်အနၢ်တဖၣ်ဆှၢအဝဲသ့ၣ်ဆူ ဝ့ၢ်ဂဲန့ၣ်လီၤ.",
			"11": "<sup>11</sup> သုးဖိလၢအအိၣ်ဒီးအီၤတဖၣ်လဲၤဝဲဆူကျဲစၢၤလၢအလဲၤနုာ်ဆူ ဝ့ၢ်ပူၤဒီးသူၣ်ဒဲလၢဝ့ၢ်ဂဲအကလံၤစိးဒီးတၢ်ပၢၤခိၣ်လၢကစၢၢ် ကဆူးအိၣ်လၢအဝဲသ့ၣ်ဒီးဝ့ၢ်ဂဲအဘၢၣ်စၢၤန့ၣ်လီၤ.",
			"12": "<sup>12</sup> အဝဲဟံးန့ၢ်ပှၤသုးဖိယဲၢ်ကထိဒီးပာ်ခူသူၣ်အ ဝဲသ့ၣ်လၢဝ့ၢ်အမုၢ်နုာ်လၢဝ့ၢ်ဂဲဒီးဝ့ၢ်ဘ့ၤသ့လးအဘၢၣ်စၢၤ န့ၣ်လီၤ.",
			"13": "<sup>13</sup> သုးဖိတဖၣ်ဘၣ်တၢ်ကျဲၤလီၤအီၤလၢတၢ်ဒုးအဂီၢ်ဒီးသုးအ မိၢ်ပှၢ်တဖုဘၣ်တၢ်ပာ်လီၤအီၤလၢဝ့ၢ်ဂဲအကလံၤစိး, ဒီးသုးဖိလၢအအိၣ်တီၢ်တဖၣ်လၢဝ့ၢ်အမုၢ်နုာ်တကပၤန့ၣ်လီၤ. စီၤယိၤၡူအိၣ်သီတနၤကျၢၤဖဲယၤဒ့ၣ်တၢ်ပၢၤခိၣ်န့ၣ်လီၤ.",
			"14": "<sup>14</sup> ဖဲဝ့ၢ်ဂဲအစီၤပၤထံၣ်စီၤယိၤၡူအသုးဖိတဖၣ်ဒီးအဝဲမၤဝဲချ့ချ့လီၤ. အဝဲဒီးအပှၤခဲလၢာ်လဲၤဝဲဆူတၢ်ပၢၤခိၣ်လၢကစၢၢ်ကဆူးဖဲယၤ ဒ့ၣ်, လၢအကဒုးပှၤအံၣ်စရ့လးဖိတဖၣ်လၢတၢ်လီၢ်တတီၤဃီဒ်လၢညါအ သိး, ဒီးတသ့ၣ်ညါဝဲလၢအဝဲကဘၣ်တၢ်ဒုးအီၤလၢဝ့ၢ်အလီၢ်ခံတကပၤန့ၣ် ဘၣ်.",
			"15": "<sup>15</sup> စီၤယိၤၡူဒီးအပှၤခဲလၢာ်ပာ်မၤအသးဒ်အဂုၤက့ၤအလီၢ်ခံအသိး, ဒီးဃ့ၢ်ဝဲဆူပှၢ်မုၢ်ကနၢန့ၣ်လီၤ.",
			"16": "<sup>16</sup> အန့ၣ်ဒီး, ပှၤလၢဝ့ၢ်ပူၤခဲလၢာ်ဘၣ်တၢ်ကိးဖှိၣ်အီၤလၢအကလူၤ အဝဲသ့ၣ်, ဒီးတုၤအလူၤစီၤယိၤၡူန့ၣ်, အဝဲသ့ၣ်ယံၤထီၣ်ယံၤထီၣ်ဒီးဝ့ၢ် န့ၣ်လီၤ.",
			"17": "<sup>17</sup> ပှၤလၢဝ့ၢ်ဂဲဒီးဝ့ၢ်ဘ့ၤသ့လးအပူၤခဲလၢာ်ထွးထီၣ်လူၤ ပှၤအံၣ်စရ့လးဖိတဖၣ်, ဒီးဝ့ၢ်န့ၣ်ဘၣ်တၢ်ပာ်တီၢ်အီၤအီကဘီဒီးပှၤလၢအကအိၣ်ခိးတြီ ဆၢတၢ်တအိၣ်နီတဂၤဘၣ်န့ၣ်လီၤ.",
			"18": "<sup>18</sup> အန့ၣ်ဒီးယွၤစံးဘၣ်စီၤယိၤၡူ, “ယူာ်ထီၣ်ဘီလၢအအိၣ်လၢနစုပူၤတဘိဆူဝ့ၢ်ဂဲန့ၣ်တက့ၢ်. ယကဟ့ၣ်လီၤအီၤလၢနစုပူၤလီၤ.” ဒီးစီၤယိၤၡူမၤဝဲဒ်တၢ်စံးဘၣ်အီၤအသိးန့ၣ်လီၤ.",
			"19": "<sup>19</sup> ဒီးတဘျီဃီဖဲအဝဲယူာ်ထီၣ်အစုန့ၣ်, ပှၤလၢအအိၣ်ခူသူၣ်တဖၣ်ဆၢထၢၣ်ဝဲချ့ချ့, ဃ့ၢ်နုာ်ဆူဝ့ၢ်ပူၤဒီးမၤန့ၢ်ဝဲဒီးတဘျီဃီဒွဲၣ်အူထီၣ်ဝ့ၢ် န့ၣ်လၢမ့ၣ်အူန့ၣ်လီၤ.",
			"20": "<sup>20</sup> ဖဲပှၤဝ့ၢ်ဂဲဖိတဖၣ်ကွၢ်ကဒါက့ၤတၢ်ဒီး, ထံၣ်ဘၣ်ဝဲလၢမ့ၣ်အူလုၣ်ခုၣ်ထီၣ်ဝဲဆူမူခိၣ်န့ၣ်လီၤ. အဝဲသ့ၣ်ကဃ့ၢ်ပူၤဖျဲးအဂီၢ်ကျဲတအိၣ်လၢၤဘၣ်. အဂ့ၢ်ဒ်လဲၣ်န့ၣ်, ပှၤအံၣ်စရ့လးဖိလၢအဃ့ၢ်ဆူ ပှၢ်မုၢ်ကနၢတဖၣ်ဃၣ်ကဒါက့ၤအသးလၢ ကဒုးအဝဲသ့ၣ်အဂီၢ်န့ၣ်လီၤ.",
			"21": "<sup>21</sup> ဖဲစီၤယိၤၡူဒီးအပှၤတဖၣ်ထံၣ် ဝဲလၢအပှၤလၢအခိးခူသူၣ်တၢ်တဖၣ်မၤန့ၢ်ဝ့ၢ် ဒီးဒွဲၣ်အူထီၣ်ဝဲလၢမ့ၣ်အူလံသတးဒီး, အဝဲသ့ၣ်ဃၣ်ကဒါက့ၤအသးဒီးမၤသံကွံာ်ပှၤဝ့ၢ်ဂဲဖိတဖၣ်န့ၣ်လီၤ.",
			"22": "<sup>22</sup> ပှၤအံၣ်စရ့လးဖိလၢဝ့ၢ်ပူၤတဖၣ်ဟးထီၣ်ဒီးဒုးတၢ်စ့ၢ်ကီးန့ၣ်လီၤ. သတးဒီးပှၤဝ့ၢ်ဂဲဖိတဖၣ်ထံၣ်ဘၣ်ဝဲလၢအဘၣ်တၢ်ကဝီၤဃာ်အီၤလၢ ပှၤအံၣ်စရ့လးဖိတဖၣ်ဒီးအဝဲသ့ၣ်ဘၣ်တၢ်မၤသံကွံာ်အီၤခဲလၢာ် န့ၣ်လီၤ. ပှၤတပူၤဖျဲးနီတဂၤဒီးပှၤတအိၣ်လီၤတဲာ်နီတဂၤဘၣ်န့ၣ်လီၤ.",
			"23": "<sup>23</sup> မ့မ့ၢ်, ဝ့ၢ်ဂဲအစီၤပၤဘၣ်တၢ်ဖီၣ်န့ၢ်အီၤမူဒံး, ဒီးဘၣ်တၢ်ဟဲ စိာ်အီၤဆူစီၤယိၤၡူအအိၣ်န့ၣ်လီၤ.",
			"24": "<sup>24</sup> ပှၤအံၣ်စရ့လးဖိတဖၣ်မၤသံကွံာ်အဒုၣ်အဒါ ခဲလၢာ်ဖဲတၢ်လီၢ်လီၤပျီလၢအဝဲသ့ၣ်လူၤဝဲအလီၢ်န့ၣ်လီၤ. ဝံၤဒီး, အဝဲသ့ၣ်က့ၤကဒါက့ၤဆူဝ့ၢ်ဂဲဒီးမၤသံပှၤဖဲန့ၣ် ခဲလၢာ်လီၤ.",
			"25": "<sup>25</sup> ဒီးနံၤအဝဲန့ၣ်ပှၤဝ့ၢ်ဂဲဖိလၢအသံခဲလၢာ်, မုၣ်မုၣ်ခွါခွါမ့ၢ်ဝဲပှၤအ ဂၤတကလးခံကထိန့ၣ်လီၤ.",
			"26": "<sup>26</sup> စီၤယိၤၡူယူာ်ဃီၤအဘီဆူဝ့ၢ်ဂဲဒီးတချုးလၢပှၤဖဲန့ၣ်သံခဲလၢာ်ဒံးဘၣ်ဒီး, အဝဲတပာ်လီၤအဘီဘၣ်.",
			"27": "<sup>27</sup> ပှၤအံၣ်စရ့လးဖိဟံးန့ၢ်ဆၣ်ဖိကီၢ်ဖိဒီးတၢ်ဖိတၢ်လံၤတဖၣ်လၢ အမၤန့ၢ်ဝဲလၢဝ့ၢ်ပူၤလၢအဂီၢ်ဒၣ်ဝဲဒ်ယွၤစံးဘၣ်စီၤယိၤၡူအသိးန့ၣ်လီၤ.",
			"28": "<sup>28</sup> စီၤယိၤၡူဒွဲၣ်အူထီၣ်ဝ့ၢ်ဂဲဒီးပာ်တီၢ်အီၤလၢတၢ်ဟးဂီၤဖးဒိၣ်အပူၤန့ၣ်လီၤ. အိၣ်ဒၣ်ဒ်န့ၣ်တုၤလီၤလၢမုၢ်မဆါတနံၤအံၤန့ၣ်လီၤ.",
			"29": "<sup>29</sup> ဒီးအဝဲစၢသံဝ့ၢ်ဂဲအစီၤပၤလၢသ့ၣ်တထူၣ်အလိၤဒီးပာ်အစိၣ် ဒ်န့ၣ်တုၤမုၢ်ဟါလီၤန့ၣ်လီၤ. တုၤမုၢ်လီၤနုာ်ဒီးစီၤယိၤၡူဟ့ၣ်လီၤအကလုၢ်လၢအစိၣ်ကဘၣ်တၢ်သုးကွံာ် အီၤဒီးအစိၣ်ဘၣ်တၢ်ကွံာ်လီၤကွံာ်အီၤဖဲဝ့ၢ်အတြဲၤအခီၣ်ထံး ဒီးဘၣ်တၢ်မၤဘၢအီၤလၢလၢၢ်ကိၢ်လိၢ်ဖးဒိၣ်တဖၣ်ဒီးအိၣ်ဝဲတုၤမုၢ်မဆါတနံၤအံၤန့ၣ်လီၤ.",
			"30": "<sup>30</sup> တုၤနုၤတစုစီၤယိၤၡူမၤထီၣ်တၢ်လုၢ်လီၢ်လၢ ယွၤအံၣ်စရ့လးအကစၢ်ယွၤအဂီၢ်လၢကစၢၢ်ဧ့ၤဘါလးအလိၤန့ၣ်လီၤ.",
			"31": "<sup>31</sup> အဝဲမၤတၢ်အံၤဒ်ယွၤအခ့အပှၤစီၤမိၤၡ့မၤလိာ်ပှၤအံၣ်စရ့လးဖိတဖၣ်လၢစီၤမိၤၡ့အလံာ်တၢ်သိၣ်တၢ်သီအပူၤအသိးလၢအစံးဝဲ, တၢ်လုၢ်လီၢ်လၢအဘၣ်တၢ်မၤအီၤလၢလၢၢ်တဖၣ်လၢအတဘၣ်တၢ်ဒီၣ်တဲာ် အီၤလၢထး” န့ၣ်လီၤ. ဒီးလၢတၢ်လုၢ်လီၢ်အံၤန့ၣ်အဝဲသ့ၣ်လုၢ်တၢ်လုၢ်မ့ၣ် အူလၢယွၤအဂီၢ်ဒီးလုၢ်တၢ်လုၢ်မၤဃူမၤဖိးတၢ်တဖၣ်လီၤ.",
			"32": "<sup>32</sup> ဒီးဖဲန့ၣ်, ဖဲပှၤအံၣ်စရ့လးဖိတဖၣ်အမဲာ်ညါန့ၣ်, စီၤယိၤၡူကွဲးလီၤစီၤမိၤၡ့အတၢ်သိၣ်တၢ်သီလၢလၢၢ်တဖၣ်အလိၤ တၢ်သိၣ်တၢ်သီလၢစီၤမိၤၡ့အကစၢ်ဒၣ်ဝဲကွဲးတ့ၢ်ဝဲန့ၣ်လီၤ.",
			"33": "<sup>33</sup> ပှၤအံၣ်စရ့လးဖိတဖၣ်, ဃုာ်ဒီးအခိၣ်အနၢ်တဖၣ်, အသုးခိၣ်သုးနၢ်တဖၣ်, ဒီးစံၣ်ညီၣ်ကွီၢ်တဖၣ်, ဃုာ်ဒီးပှၤတခီဘီမုၢ်ဖိလၢအကျါတဖၣ်, ဆၢထၢၣ်လၢယွၤအတၢ်အၢၣ်လီၤအီလီၤအတလါအကပၤခံကပၤလိာ်ဒီး ကွၢ်ဃီၤတၢ်ဆူပှၤလ့ၤဝံဖိပှၤလုၢ်တၢ်အခိၣ်တဖၣ်လၢအစိာ်တလါ အအိၣ်န့ၣ်လီၤ. ပှၤတဝာ်ဆၢထၢၣ်ဝဲဒီးဒီအချၢဆူကစၢၢ်ကရံးစံၣ်ဒီး အဂၤတဝာ်ဒီအချၢဆူကစၢၢ်ဧ့ၤဘါလးန့ၣ်လီၤ. ယွၤအခ့အပှၤစီၤမိၤၡ့မၤလိာ်တ့ၢ်အဝဲသ့ၣ်လၢကမၤတၢ်အံၤဖဲ တၢ်ဆၢကတီၢ်တုၤဃီၤဝဲလၢအဝဲသ့ၣ်ကဒိးန့ၢ်ဘၣ်တၢ်ဆိၣ်ဂ့ၤအဂီၢ် န့ၣ်လီၤ.",
			"34": "<sup>34</sup> ဝံၤဒီးစီၤယိၤၡူဖးထီၣ်တၢ်သိၣ်တၢ်သီခဲလၢာ်, လၢအပၣ် ဃုာ်ဒီးတၢ်ဆိၣ်ဂ့ၤဒီးတၢ်ဆိၣ်အၢတဖၣ်, ဒ်အဘၣ်တၢ်ကွဲးဃာ်အီၤ လၢလံာ်တၢ်သိၣ်တၢ်သီအပူၤအသိးန့ၣ်လီၤ.",
			"35": "<sup>35</sup> စီၤယိၤၡူဖးထီၣ်စီၤမိၤၡ့အတၢ်မၤလိာ်ကိးထံၣ်ကိးဘီဒဲး လၢပှၤလၢအပာ်ဖှိၣ်သးခဲလၢာ်အမဲာ်ညါ, လၢအပၣ်ဃုာ်ဒီးပိာ်မုၣ်တဖၣ်ဒီးဖိသၣ်တဖၣ်, ဃုာ်ဒီးပှၤတခီဘီမုၢ်ဖိတဖၣ်လၢအအိၣ်လၢအဝဲသ့ၣ်အကျါန့ၣ်လီၤ."
		},
		"9": {
			"1": "<sup>1</sup> အံၣ်စရ့လးအတၢ်မၤနၢၤအံၤဘၣ်တၢ်သ့ၣ်ညါအီၤလၢစီၤပၤတဖၣ်လၢ ထံကျိယၢ်ဒ့ၣ်အမုၢ်နုာ်လၢကစၢၢ်ကလိတဖၣ်, လၢကစၢၢ်ခီၣ်ထံးတဖၣ်, ဒီးလၢပီၣ်လဲၣ်ဖးဒိၣ်မဲးဒံးထၢၣ်ရ့နယၢၣ်အဃၢၤ, ဒီးလၢကလံၤစိးန့ၣ်ယံၤဝဲတုၤလၢလဘၤနိၣ်, လၢအမ့ၢ်ပှၤဃ့ၤသးဖိ, ပှၤအမိၢ်ဖိ, ပှၤကနၤဧၣ်ဖိ, ပှၤပရးစၤဖိ, ပှၤဃံၤဝံဖိ, ဒီးပှၤယဘူၣ်ဖိ အစီၤပၤတဖၣ်အအိၣ်န့ၣ်လီၤ.",
			"2": "<sup>2</sup> အဝဲသ့ၣ်ပာ်ဖှိၣ်ထီၣ်အသးခဲလၢာ်လၢအသးတဖျၢၣ်ဃီလၢကဒုးစီၤ ယိၤၡူဒီးပှၤအံၣ်စရ့လးဖိအဂီၢ်န့ၣ်လီၤ.",
			"3": "<sup>3</sup> ဘၣ်ဆၣ်ဒီးပှၤကံးဘိၣ်ဖိလၢအမ့ၢ် ပှၤဃံၤဝံဖိတဖၣ်နၢ်ဟူတၢ်လၢစီၤယိၤၡူမၤတ့ၢ်ဘၣ်ဝ့ၢ်ယရံၤဃိဒီးဝ့ၢ်ဂဲ,",
			"4": "<sup>4</sup> ဒီးအဝဲသ့ၣ်ပာ်လီၤအသးလၢကလီန့ၢ်အီၤလီၤ. အဝဲသ့ၣ်လဲၤစိာ်တၢ်အီၣ်တနီၤ, ဒီးတီၣ်ထီၣ်ထၢၣ်လီၢ်လံၤဒီး စပံးထံအဒၢလီၢ်လံၤတဖၣ်လၢအကသ့ၣ်ယီၤတဖၣ်အလိၤဒီးလဲၤတၢ်လီၤ.",
			"5": "<sup>5</sup> အဝဲသ့ၣ်ကူကၤထီၣ်တၢ်ကူတၢ်ကၤအလီၢ်လံၤဖီဃးတဖၣ်ဒီးခီၣ်ဖံး လၢအဘၣ်တၢ်ဆးကျးအီၤ, ဒီးကိၣ်လၢအစိာ်ဝဲလၢအသကိးစ့ၢ်ကီးဃ့ထီဒီးကုၤထီၣ်ဝဲ လီၤ.",
			"6": "<sup>6</sup> ဝံၤဒီးအဝဲသ့ၣ်လဲၤဝဲဆူသူၣ်ဒဲ အလီၢ်လၢဝ့ၢ်ကံးလကၤလးဒီးစံးဘၣ်စီၤယိၤၡူဒီးပှၤအံၣ်စရ့လးဖိတဖၣ်, “ပဟဲလၢကီၢ်လၢအယံၤတဘ့ၣ်လီၤ. ပအဲၣ်ဒိးလၢနကမၤတၢ်အၢၣ်လီၤအီ လီၤဒီးပှၤလီၤ.”",
			"7": "<sup>7</sup> ဘၣ်ဆၣ်ဒီးပှၤအံၣ်စရ့လးဖိတဖၣ်စံးဘၣ်ပှၤဃ့ၤဝံဖိတဖၣ်, “ဘၣ်တဘၣ်သုအိၣ်သုဆိးလၢပကျါအဃိဒီး, ပမၤတၢ်အၢၣ်လီၤအီ လီၤဒီးသုကသ့ဒ်လဲၣ်.”",
			"8": "<sup>8</sup> အဝဲသ့ၣ်စံးဘၣ်စီၤယိၤၡူ, “ပမ့ၢ်နခ့နပှၤတဖၣ်လီၤ.” ဒီးစီၤယိၤၡူစံးဘၣ်အဝဲသ့ၣ်, “သုမ့ၢ်မတၤတဖၣ်လဲၣ်. ဒီးသုဟဲဖဲလဲၣ်ခီလဲၣ်.”",
			"9": "<sup>9</sup> အဝဲသ့ၣ်စံးဘၣ်အီၤ, “ပဝဲနခ့နပှၤတဖၣ်အံၤပဟဲလၢထံကီၢ်လၢအယံၤတဘ့ၣ်, မ့ၢ်လၢပနၢ်ဟူဘၣ်ယွၤနကစၢ်အဂ့ၢ်အဃိလီၤ. ပနၢ်ဟူဘၣ်တၢ်ခဲလၢာ်လၢအဝဲမၤဝဲလၢကီၢ်အဲၤကူပတူး အပူၤ,",
			"10": "<sup>10</sup> ဒီးတၢ်လၢအမၤဘၣ်ပှၤအမိၢ်ဖိအစီၤ ပၤခံဂၤလၢထံကျိယၢ်ဒ့ၣ်အမုၢ်ထီၣ်ဃ့ၡဘိၣ်အစီၤပၤစံ ဃိၣ်, ဒီးဘၤၡၣ်အစီၤပၤဧိာ်လၢအအိၣ်ဝဲလၢဧၤၡၤတြိးန့ၣ်လီၤ.",
			"11": "<sup>11</sup> ဒီးပခိၣ်ပနၢ်တဖၣ်ဒီးကယဲၢ်မ့ၢ်ပှၤအိၣ်လၢပကီၢ်ပူၤ ခဲလၢာ်စံးဘၣ်ပှၤလၢပကဟံးန့ၢ်တၢ်အီၣ်တၢ်အီလၢပတၢ်လဲၤထံၣ် လိာ်သုအဂီၢ်ဒီးစံးဘၣ်သု, ပမ့ၢ်သုခ့သုပှၤတဖၣ်လီၤ. အခဲအံၤမၤတၢ်အၢၣ်လီၤအီလီၤဒီးပှၤတက့ၢ်.",
			"12": "<sup>12</sup> ကွၢ်ပကိၣ်တက့ၢ်. ဖဲပဟးထီၣ်လၢပဟံၣ်လၢပကထံၣ်လိာ်ပသးဒီးသုအဂီၢ်န့ၣ်, ပကိၣ်အံၤလၢၤဒံးဝဲအဖၢလီၤ. ဘၣ်ဆၣ်ကွၢ်တက့ၢ်. အခဲအံၤဃ့ထီဒီးကုၤထီၣ်လံ.",
			"13": "<sup>13</sup> ဖဲပမၤပှဲၤစပံးထံဒၢတၢ်ဖံးတဖၣ်အံၤအခါ, မ့ၢ်တၢ်အသီလီၤ. ဘၣ်ဆၣ်ကွၢ်တက့ၢ်. ယာ်လၢာ်လံ. ပကူပကၤဒီးပခီၣ်ဖံးတ ဖၣ်စ့ၢ်ကီးလီၢ်လံၤဒီးယာ်ကွံာ်လၢပတၢ်ဟဲယံၤဝဲအဃိလီၤ.”",
			"14": "<sup>14</sup> ပှၤအံၣ်စရ့လးဖိတဖၣ်တူၢ်လိာ်တၢ်အီၣ်တနီၤလၢအဝဲသ့ၣ်ဟဲစိာ် ဝဲ, ဘၣ်ဆၣ်ဒီး အဝဲသ့ၣ်တဃ့တၢ်ဟ့ၣ်ကူၣ်လၢ ယွၤလၢတၢ်ဂ့ၢ်အံၤ ဘၣ်.",
			"15": "<sup>15</sup> ဒီးစီၤယိၤၡူမၤတၢ်ဃူတၢ်ဖိးအတၢ်အၢၣ်လီၤအီလီၤဒီးအဝဲ သ့ၣ်လၢအကပျဲအဝဲသ့ၣ်အိၣ်မူအဂီၢ်န့ၣ်လီၤ. ဒီးပှၤအံၣ်စရ့လးဖိအခိၣ်အနၢ်တဖၣ်ဆိၣ်လီၤအသးလၢအကဟံးဃာ် ဂၢၢ်ကျၢၤတၢ်အၢၣ်လီၤအီလီၤအံၤန့ၣ်လီၤ.",
			"16": "<sup>16</sup> အဝဲသ့ၣ်မၤတၢ်အၢၣ်လီၤအီလီၤဝံၤသၢသီအလီၢ်ခံန့ၣ်, ပှၤအံၣ်စရ့လးဖိတဖၣ်သ့ၣ်ညါဘၣ်ဝဲလၢပှၤသ့ၣ်တဖၣ် အံၤမ့ၢ်ဒၣ်ပှၤလၢအခိၣ်အဃၢၤဒီးအိၣ်ဆိးလၢအဝဲသ့ၣ်အသိးအကျါ န့ၣ်လီၤ.",
			"17": "<sup>17</sup> သတးဒီးအံၣ်စရ့လးဖိတဖၣ်ဟးထီၣ်ဒီးသၢသီတသီ န့ၣ်လဲၤတုၤဝဲလၢအဝဲသ့ၣ်အဝ့ၢ်တဖၣ်လၢအမ့ၢ်ကံးဘိၣ်, ကဖံရၤ, ဘအ့ရိး, ဒီးကံးရယးယဧၤရံၣ်န့ၣ်လီၤ.",
			"18": "<sup>18</sup> ဘၣ်ဆၣ်ဒီးပှၤအံၣ်စရ့လးဖိတဖၣ်မၤသံအဝဲသ့ၣ်တသ့ဘၣ်. မ့ၢ်လၢအဝဲသ့ၣ်အခိၣ်အနၢ်တဖၣ်ဆိၣ်လီၤတ့ၢ်လံအသးလၢယွၤ, အံၣ်စရ့လးအကစၢ်ယွၤ, အမံၤအပူၤအဃိန့ၣ်လီၤ. ပှၤဂီၢ်မုၢ်ခဲလၢာ်ကဒူးကဒ့ၣ်တၢ်ထီဒါပှၤခိၣ်ပှၤနၢ်တဖၣ်န့ၣ် လီၤ.",
			"19": "<sup>19</sup> ဘၣ်ဆၣ်ဒီးအဝဲသ့ၣ်စံးဆၢဝဲ, “ပဆိၣ်လီၤပသးဒီးအဝဲသ့ၣ်လၢယွၤ, အံၣ်စရ့လးအကစၢ်ယွၤအမံၤအပူၤအဃိ, ပထိးဘူးအဝဲသ့ၣ်တသ့ဘၣ်န့ၣ်လီၤ.",
			"20": "<sup>20</sup> မ့ၢ်လၢပဆိၣ်လီၤပသးလံအဃိပဘၣ်ပျဲအိၣ်မူအဝဲသ့ၣ်န့ၣ်လီၤ. ပမ့ၢ်တမၤဒ်န့ၣ်ဘၣ်ဒီး, ကစၢ်ယွၤအတၢ်သးဒိၣ်ကလီၤဘၣ်ပှၤလီၤ.”",
			"21": "<sup>21</sup> ဒီးပှၤခိၣ်ပှၤနၢ်တဖၣ်စံးဘၣ်အဝဲသ့ၣ်, “ပျဲအဝဲသ့ၣ်အိၣ်မူတက့ၢ်. ဘၣ်ဆၣ်ဒီးအဝဲသ့ၣ်ကဘၣ်ကျီသ့ၣ်မုၣ်ဒီးကဘၣ်ဒၢၣ်ထံလၢပဝဲ ခဲလၢာ်အဂီၢ်န့ၣ်လီၤ.” အဝဲအံၤမ့ၢ်တၢ်လၢပှၤခိၣ်ပှၤနၢ်တဖၣ်ဟ့ၣ်ကူၣ်ဝဲန့ၣ်လီၤ.",
			"22": "<sup>22</sup> စီၤယိၤၡူဟ့ၣ်လီၤအကလုၢ်လၢပှၤက ဟဲကိးပှၤကံးဘိၣ်ဖိတဖၣ်ဆူအအိၣ်ဒီးအဝဲသံကွၢ်အဝဲသ့ၣ်, “ဘၣ်မနုၤအဃိသုလီပှၤဒီးစံးလၢသုဟဲလၢတၢ်လီၢ်ဖးယံၤ န့ၣ်လဲၣ်. တၢ်နီၢ်နီၢ်တခီသုအိၣ်ဒၣ်ဖဲအံၤလီၤ.",
			"23": "<sup>23</sup> မ့ၢ်လၢသုမၤတၢ်ဒ်အံၤအဃိ, သုဘၣ်တၢ်ဆိၣ်အၢဒီးသုကမ့ၢ်ဒၣ်ကုၢ်ထီဘိဒီးသုကဘၣ်ကျီ သ့ၣ်မုၣ်ဒီးဒၢၣ်ထံလၢယကစၢ်ယွၤအဟံၣ်အဂီၢ်န့ၣ်လီၤ.”",
			"24": "<sup>24</sup> အဝဲသ့ၣ်စံးဆၢက့ၤစီၤယိၤၡူ, “ပမၤတၢ်အံၤမ့ၢ်လၢပဘၣ်တၢ်စံးဘၣ်တဲဘၣ်ပှၤလၢယွၤနကစၢ်ယွၤ မၤလိာ်တ့ၢ်အခ့အပှၤစီၤမိၤၡ့ လီၤတံၢ်လီၤဆဲးလၢအကဟ့ၣ်လီၤသုလၢကီၢ်ဒီဘ့ၣ်ညါ, ဒီးသုကဘၣ်မၤသံပှၤလၢကီၢ်ပူၤခဲလၢာ်ဖဲသုလဲၤထီၣ်ဒုးတၢ် အဃိန့ၣ်လီၤ. သတးဒီးပပျံၤတၢ်လၢပသးသမူအဂီၢ်ဒိၣ်မးဒီးပပျံၤနၤအဃိ, ပမၤဘၣ်တၢ်အံၤန့ၣ်လီၤ.",
			"25": "<sup>25</sup> ဒီး, ကွၢ်ကွၢ်, ခဲအံၤပအိၣ်လၢနစုပူၤလီၤ. တၢ်လၢနဆိက မိၣ်လၢအဘၣ်ဒီးဂ့ၤလၢနမဲာ်န့ၣ်, မၤဘၣ်ပှၤတက့ၢ်.”",
			"26": "<sup>26</sup> ဒီးတၢ်လၢစီၤယိၤၡူမၤဝဲန့ၣ်မ့ၢ်တၢ်အံၤလီၤ. အဝဲဒီဒၣ်အဝဲ သ့ၣ်ဒီးတပျဲပှၤအံၣ်စရ့လးဖိမၤသံအဝဲသ့ၣ်ဘၣ်န့ၣ်လီၤ.",
			"27": "<sup>27</sup> ဘၣ်ဆၣ်ဒီး, တကတီၢ်ဃီန့ၣ်အဝဲဒုးကဲထီၣ်အဝဲသ့ၣ်လၢကုၢ်တဖၣ် လၢအကျီသ့ၣ်မုၣ်ဒီးဒၢၣ်ထံလၢပှၤအံၣ်စရ့လးဖိတဖၣ်အဂီၢ်ဒီး လၢယွၤအတၢ်လုၢ်လီၢ်အဂီၢ်န့ၣ်လီၤ. အဝဲသ့ၣ်မၤတၢ်မၤအံၤတုၤလီၤလၢမုၢ်မဆါတနံၤအံၤလၢတၢ်လီၢ် ဖဲယွၤဃုထၢလၢပှၤကဘူၣ်ထီၣ်ဘါထီၣ်အီၤအဂီၢ်န့ၣ်လီၤ."
		},
		"10": {
			"1": "<sup>1</sup> တုၤဝ့ၢ်ယရူၤၡလ့ၣ်အစီၤပၤအဒိၤနံၤစ့ဒ့းနၢ်ဟူဝဲလၢစီၤယိၤၡူ မၤန့ၢ်ဒီးမၤဟးဂီၤဝ့ၢ်ဂဲလၢာ်လၢာ်ဆ့ဆ့ဒီးမၤသံအစီၤပၤဒ်အ မၤတ့ၢ်ဝဲလၢဝ့ၢ်ယရံၤဃိဒီးအစီၤပၤအသိး, ဒီးပှၤကံးဘိၣ်ဖိ တဖၣ်မၤဃူမၤဖိးအသးဒီးပှၤ အံၣ်စရ့လးဖိတဖၣ်ဒီးအိၣ်ဆိးလၢအဝဲသ့ၣ်အကျါလံန့ၣ်,",
			"2": "<sup>2</sup> ပှၤဝ့ၢ်ယရူၤၡလ့ၣ်ဖိတဖၣ်ပျံၤ တၢ်ဖုးတၢ်ဒိၣ်မးလၢတၢ်ဂ့ၢ်အံၤအဃိန့ၣ်လီၤ. အဂ့ၢ်မ့ၢ်လၢကံးဘိၣ်မ့ၢ်ဝ့ၢ်လၢအဒိၣ်ထဲသိးဝ့ၢ်အဂၤတဖၣ်လၢ အအိၣ်ဒီးအစီၤပၤ, ဒီးမ့ၢ်ဝ့ၢ်လၢအဒိၣ်န့ၢ်ဒံးဝ့ၢ်ဂဲဒီးအပှၤတဖၣ်မ့ၢ်ပှၤလၢ အဒုးတၢ်သ့အဃိန့ၣ်လီၤ.",
			"3": "<sup>3</sup> အန့ၣ်ဒီး, ဝ့ၢ်ယရူၤၡလ့ၣ်အစီၤပၤအဒိၤနံၤစ့ဒ့းဆှၢလီၤတၢ်ကစီၣ်ဆူဝ့ၢ်ဃ့ဘြိၣ်အစီၤပၤဟိဟၣ်, ဝ့ၢ်ယၢ်မူသးအစီၤပၤပံးရၣ်, ဝ့ၢ်လၤကံၣ်အစီၤပၤယၤဖံ, ဒီးဝ့ၢ်ဧ့းကလိၣ်အစီၤပၤဒဘံၢ်အအိၣ်ဒီးစံးဝဲ,",
			"4": "<sup>4</sup> “ဟဲဒီးမၤစၢၤယၤဒ်သိးပကဒုးပှၤကံးဘိၣ်ဖိမ့ၢ်လၢအမၤ တၢ်ဃူတၢ်ဖိးဒီးစီၤယိၤၡူဒီးပှၤအံၣ်စရ့လးဖိတဖၣ်အဃိတက့ၢ်.”",
			"5": "<sup>5</sup> အန့ၣ်ဒီး, ပှၤအမိၢ်ဖိအစီၤပၤယဲၢ်ဂၤလၢအမ့ၢ်ဝဲစီၤပၤတဖၣ်လၢဝ့ၢ် ယရူၤၡလ့ၣ်, ဃ့ဘြိၣ်, ယၢ်မူသး, လၤကံၣ်ဒီးဧ့းကလိၣ်ပာ်ဖှိၣ်အသုးမုၢ်တဖၣ်, ကဝီၤဃာ်ဝ့ၢ်ကံးဘိၣ်ဒီးဒုးအီၤန့ၣ်လီၤ.",
			"6": "<sup>6</sup> ဒီးပှၤကံးဘိၣ်ဖိတဖၣ်ဆှၢလီၤတၢ် ကစီၣ်ဆူစီၤယိၤၡူလၢအသူၣ်ဒဲလၢဝ့ၢ်ကံးလကၤလးအအိၣ်ဒီးစံး ဝဲ, “တဘၣ်ပာ်တီၢ်ပှၤတဂ့ၤ. ဟဲတဘျီဃီဒီးမၤစၢၤပှၤတက့ၢ်. ဟဲမၤပူၤဖျဲးပှၤလၢပှၤအမိၢ်ဖိအစီၤပၤလၢအအိၣ်လၢကစၢၢ်ခံကလိ လိၤလၢအပာ်ဖှိၣ်အသးဒီးဒုးတၢ်ဒီးပှၤတဖၣ်အစုပူၤတက့ၢ်.”",
			"7": "<sup>7</sup> အန့ၣ်ဒီး, စီၤယိၤၡူဒီးအသုးမုၢ်ခဲလၢာ်လၢအပၣ်ဃုာ် ဒီးအသုးဖိလၢအဒုးတၢ်သ့ကတၢၢ်တဖၣ်ဟးထီၣ်လၢဝ့ၢ်ကံးလကၤလး န့ၣ်လီၤ.",
			"8": "<sup>8</sup> ယွၤစံးဘၣ်စီၤယိၤၡူ, “တဘၣ်ပျံၤအဝဲသ့ၣ်တဂ့ၤ. ယဟ့ၣ်လီၤတ့ၢ်နၤတၢ်မၤနၢၤလံ. ပှၤလၢအဆၢထၢၣ်ထီဒါနၤသ့တအိၣ်နီတဂၤဘၣ်.”",
			"9": "<sup>9</sup> စီၤယိၤၡူဒီးအသုးမုၢ်ဟးထီၣ်လၢဝ့ၢ်ကံးလကၤလးဒီးလဲၤဝဲ ဒီနၤညါဆူဝ့ၢ်ကံးဘိၣ်ဒီးသတူၢ်ကလာ်ဒုးပှၤအမိၢ်ဖိတဖၣ်န့ၣ်လီၤ.",
			"10": "<sup>10</sup> ဒီးယွၤဒုးလီၤဘၣ်တၢ်ပျံၤတၢ်ဖုးလၢပှၤအမိၢ်ဖိတဖၣ်အလိၤဖဲ အထံၣ်ဘၣ်အံၣ်စရ့လးအသုးမုၢ်န့ၣ်လီၤ. ပှၤအံၣ်စရ့လးဖိ တဖၣ်မၤသံကွံာ်အဝဲသ့ၣ်ဖဲဝ့ၢ်ကံးဘိၣ်ဒီးလူၤလီၤအဝဲသ့ၣ် လၢကျဲလဲၤဆူဝ့ၢ်ဘ့ၤသဃိရိၣ်, ဒီးကျီကွံာ်အီၤပၢၢ်လၢဝ့ၢ်ဧစ့ ကၤဒီးဝ့ၢ်မးက့ဒၤန့ၣ်လီၤ.",
			"11": "<sup>11</sup> ဖဲပှၤအမိၢ်ဖိတဖၣ်ဃ့ၢ်လီၤဝဲလၢပှၤအံၣ်စရ့လးဖိအသုးမုၢ်အ မဲာ်ညါန့ၣ်, ယွၤဒုးလီၤသူၣ်ဖးဒိၣ်တဖၣ်လၢမူခိၣ်ဆူအဝဲသ့ၣ်အဖီခိၣ်ဒီ ကျဲညါတုၤလီၤလၢဝ့ၢ်ဧစ့ကၤဒီးအဝဲသ့ၣ်သံဝဲလီၤ. ပှၤဘၣ်ဒိသံလၢသူၣ်တဖၣ်န့ၣ် အါန့ၢ်ဒံးပှၤလၢပှၤအံၣ်စရ့လးဖိမၤသံလၢနးတက့ၢ်န့ၣ်လီၤ.",
			"12": "<sup>12</sup> မုၢ်တနံၤလၢယွၤဟ့ၣ်ပှၤအံၣ်စရ့လးဖိ တၢ်မၤနၢၤလၢပှၤအမိၢ်ဖိအဖီခိၣ်န့ၣ်, စီၤယိၤ ၡူကတိၤတၢ်ဒီးယွၤလၢပှၤအံၣ်စရ့လးဖိတဖၣ်အမဲာ်ညါဒီးစံးဝဲ, “မုၢ်ဧၢ, အိၣ်ဂၢၢ်တပၢၢ်လၢဝ့ၢ်ကံးဘိၣ်အဖီခိၣ်ဒီးလါဧၢ, အိၣ်ကတီၢ်လၢအးယၤလိၣ်အကစၢၢ်ကဆူးအဖီခိၣ်န့ၣ်တက့ၢ်.”",
			"13": "<sup>13</sup> ဒီးမုၢ်န့ၣ်အိၣ်ဂၢၢ်တပၢၢ်ဒီးလါန့ၣ်အိၣ်ကတီၢ်ဝဲ တုၤလီၤလၢပှၤဂီၢ်မုၢ်မၤနၢၤကွံာ်အဒုၣ်အဒါတဖၣ်န့ၣ်လီၤ. တၢ်ဂ့ၢ်အံၤကွဲးအသးလၢလံာ်ယၤၡၣ်အပူၤလၢမုၢ်န့ၣ် ဆၢထၢၣ်ဂၢၢ်တပၢၢ်လၢမူခိၣ်အသးကံၢ်ပူၤဒီးဒီနံၤညါန့ၣ် တလီၤနုာ်ဝဲဘၣ်.",
			"14": "<sup>14</sup> မုၢ်နံၤဒ်သိးအံၤလၢသီမ့ၢ်ဂ့ၤ, လၢခံမ့ၢ်ဂ့ၤတအိၣ်နီတဘျီဘၣ်. အဂ့ၢ်ဒ်အံၤယွၤဒိကနၣ်ပှၤကညီအကလုၢ်ဒီးဒုးတၢ်လၢပှၤအံၣ်စရ့လးဖိအဂီၢ် န့ၣ်လီၤ.",
			"15": "<sup>15</sup> အန့ၣ်ဝံၤဒီး, စီၤယိၤၡူဒီးအသုးမုၢ်က့ၤကဒါက့ၤဆူသူၣ်ဒဲ အလီၢ်လၢဝ့ၢ်ကံးလကၤလးန့ၣ်လီၤ.",
			"16": "<sup>16</sup> ပှၤအမိၢ်ဖိအစီၤပၤယဲၢ်ဂၤထွး ထီၣ်ဃ့ၢ်ဝဲဒီးအိၣ်ခူသူၣ်ဝဲလၢတၢ်ကအိပူၤဖဲဝ့ၢ်မးက့ဒၤန့ၣ်လီၤ.",
			"17": "<sup>17</sup> ပှၤထံၣ်အဝဲသ့ၣ်ဒီးအဝဲသ့ၣ်အိၣ်ခူသူၣ်ဖဲလဲၣ်န့ၣ်ပှၤတဲဘၣ်စီၤယိၤၡူ န့ၣ်လီၤ.",
			"18": "<sup>18</sup> ဒီးစီၤယိၤၡူစံးဝဲ, “တလ့ၢ်လၢၢ်ဖးဒိၣ်တဖၣ်လၢတၢ်ကအိ ပူၤအခိၣ်ထိးဒီးပာ်လီၤပှၤခိးတၢ်စှၤဂၤဖဲန့ၣ်တက့ၢ်.",
			"19": "<sup>19</sup> ဘၣ်ဆၣ်ဒီးအိၣ်သုဝဲဖဲန့ၣ်တဂ့ၤ. လူၤထွဲသုဒုၣ်သုဒါတဖၣ်ဒီးဒုးအဝဲသ့ၣ်လၢအလီၢ်ခံတက့ၢ်. တဘၣ်ပျဲအဝဲသ့ၣ်က့ၤဆူအဝ့ၢ်တဖၣ်တဂ့ၤ. ယွၤသုကစၢ်ဟ့ၣ်လီၤသုလၢတၢ်မၤနၢၤအဝဲသ့ၣ်လံ.”",
			"20": "<sup>20</sup> စီၤယိၤၡူဒီးပှၤအံၣ်စရ့လးဖိတဖၣ်မၤသံကွံာ်အဝဲသ့ၣ်ဘူးကလၢာ်, ဘၣ်ဆၣ်အဝဲသ့ၣ်အကျါတနီၤထံၣ်တၢ်ပူၤဖျဲးအလီၢ်ဖဲအက့ၤတုၤလၢ အဝ့ၢ်ခိၣ်ဒူတဖၣ်အပူၤန့ၣ်ဒီးတဘၣ်တၢ်မၤသံအီၤဘၣ်န့ၣ်လီၤ.",
			"21": "<sup>21</sup> ဝံၤဒီးစီၤယိၤၡူအပှၤခဲလၢာ်ဟဲက့ၤက့ၤ ပူၤပူၤဖျဲးဖျဲးဆူအအိၣ်လၢသူၣ်ဒဲအလီၢ်ဖဲဝ့ၢ်မးက့ဒၤန့ၣ်လီၤ. ပှၤကတိၤထီဒါပှၤအံၣ်စရ့လးဖိတဖၣ်တဘူၣ်နီတဂၤဒၣ်လဲာ်ဘၣ်န့ၣ် လီၤ.",
			"22": "<sup>22</sup> အန့ၣ်ဒီးစီၤယိၤၡူစံးဝဲ, “အိးထီၣ်တၢ်ကအိပူၤအခိၣ်ထိးဒီးဟဲဆှၢထီၣ်စီၤပၤယဲၢ်ဂၤန့ၣ်ဆူ ယအိၣ်တက့ၢ်.”",
			"23": "<sup>23</sup> ဒီးအဝဲသ့ၣ်မၤဒ်န့ၣ်, ဒီးဟဲဆှၢထီၣ်စီၤပၤယဲၢ်ဂၤန့ၣ်လၢတၢ်က အိပူၤဆူအအိၣ်, ဝ့ၢ်ယရူၤၡလ့ၣ်အစီၤပၤ, ဃ့ဘြိၣ်အစီၤပၤ, ယၢ်မူသးအစီၤပၤ, လၤကံၣ်အစီၤပၤ, ဒီးဧ့းကလိၣ်အစီၤပၤန့ၣ် လီၤ.",
			"24": "<sup>24</sup> ဒီးဖဲအဝဲသ့ၣ်ဟဲဆှၢထီၣ်စီၤပၤတဖၣ်ဆူစီၤယိၤၡူအအိၣ်န့ၣ်, စီၤယိၤၡူကိးဖှိၣ်ပှၤအံၣ်စရ့လးဖိခဲ လၢာ်ဒီးစံးဘၣ်သုးခိၣ်သုးနၢ်လၢအလဲၤတၢ်ဒီးအီၤတဖၣ်လၢအကဟဲ ဒီးပာ်ထီၣ်အခီၣ်လၢစီၤပၤတဖၣ်အံၤအကိာ်လိၤန့ၣ်လီၤ. ဒီးအဝဲသ့ၣ်မၤဝဲဒ်န့ၣ်လီၤ.",
			"25": "<sup>25</sup> ဝံၤဒီးစီၤယိၤၡူစံးဘၣ်အသုးခိၣ်တဖၣ်, “တဘၣ်ပျံၤတၢ်တဂ့ၤဒီးတဘၣ်တ့ၢ်စၢ်လီၤသုဂံၢ်သုဘါတဂ့ၤ. ပာ်ဆူၣ်သုသးဒီးအိၣ်ဒီးတၢ်သးဒူတက့ၢ်. အဂ့ၢ်ဒ်အံၤ, ယွၤကမၤတၢ်ဒ်သိးအံၤဒီးသုဒုၣ်သုဒါခဲလၢာ်န့ၣ်လီၤ.”",
			"26": "<sup>26</sup> ဝံၤဒီးစီၤယိၤၡူမၤသံစီၤပၤတဖၣ်, ဒီးဘျးလီၤစဲၤအဝဲသ့ၣ်လၢသ့ၣ်ယဲၢ်ထံးအလိၤ, ဒီးအစိၣ်တဖၣ်အိၣ်ဝဲဖဲန့ၣ်တုၤမုၢ်ဟါလီၤန့ၣ်လီၤ.",
			"27": "<sup>27</sup> တုၤမုၢ်လီၤနုာ်ဒီးစီၤယိၤၡူဟ့ၣ်လီၤအကလုၢ် ဒီးအဝဲသ့ၣ်အစိၣ်တဖၣ်ဘၣ်တၢ်စိာ်လီၤကွံာ်အီၤလၢသ့ၣ်အလိၤ ဒီးကွံာ်နုာ်အီၤဆူတၢ်လီၢ်ကအိအပူၤလၢအဝဲသ့ၣ်အိၣ်ခူသူၣ်တ့ၢ်ဝဲန့ၣ်လီၤ. လၢၢ်ဖးဒိၣ်တဖၣ်ဘၣ်တၢ်ပာ်လီၤအီၤလၢတၢ်လီၢ်ကအိအပူၤအခိၣ်ထိး ဒီးအိၣ်ဝဲဖဲန့ၣ်တုၤမုၢ်မဆါတနံၤအံၤန့ၣ်လီၤ.",
			"28": "<sup>28</sup> စီၤယိၤၡူဒုးဒီးမၤန့ၢ်ဝ့ၢ်မးက့ဒၤဒီးအစီၤပၤတနံၤဃီန့ၣ်လီၤ. အဝဲမၤသံပှၤလၢဝ့ၢ်ပူၤခဲလၢာ်ဒီးပှၤတအိၣ်မူတီၢ်နီတဂၤဘၣ်. ဒ်အမၤတ့ၢ်ဝ့ၢ်ယရံၤဃိအစီၤပၤအသိး, ဝဲမၤဝ့ၢ်မးက့ဒၤအစီၤပၤဒ်န့ၣ်အသိးလီၤ.",
			"29": "<sup>29</sup> တၢ်အံၤဝံၤဒီး, စီၤယိၤၡူဒီးအသုးမုၢ်လဲၤထီၣ်လၢဝ့ၢ်မးက့ ဒၤဆူဝ့ၢ်လံးဘနၤဒီးဒုးတၢ်ဒီးပှၤဝ့ၢ်လံးဘနၤဖိန့ၣ်လီၤ.",
			"30": "<sup>30</sup> ဒီးယွၤဟ့ၣ်လီၤစ့ၢ်ကီးဝ့ၢ်လံးဘနၤဒီးအစီၤပၤဆူပှၤအံၣ်စရ့လးဖိအစု ပူၤန့ၣ်လီၤ. အဝဲသ့ၣ်တဒုးပူၤဖျဲးပှၤနီတဂၤဘၣ်ဒီးမၤသံပှၤခဲ လၢာ်လၢဝ့ၢ်ပူၤန့ၣ်လီၤ. ဒ်အဝဲသ့ၣ်မၤတ့ၢ်ဝ့ၢ်ယရံၤဃိအစီၤပၤအသိး, မၤဝ့ၢ်လံးဘနၤအစီၤပၤဒ်န့ၣ်အသိးလီၤ.",
			"31": "<sup>31</sup> တၢ်အံၤဝံၤဒီးစီၤယိၤၡူဒီးအသုးမုၢ်လဲၤထီၣ်လၢဝ့ၢ်လံးဘနၤဆူဝ့ၢ်လၤ ကံၣ်, ကဝီၤဃာ်ဝ့ၢ်ဒီးဒုးအီၤန့ၣ်လီၤ.",
			"32": "<sup>32</sup> ဒီးယွၤဟ့ၣ်လီၤဝ့ၢ်လၤကံၣ်ဆူပှၤအံၣ်စရ့လးဖိအစုပူၤ ဒီးမၤန့ၢ်မၤနၢၤဝဲလၢတၢ်ဒုးခံသီ တသီန့ၣ်လီၤ. ဒ်အဝဲသ့ၣ်မၤတ့ၢ်ဝဲလၢဝ့ၢ်လံးဘနၤအသိး, တဒုးပူၤဖျဲးပှၤနီတဂၤဘၣ်ဒီးမၤသံပှၤခဲလၢာ်လၢဝ့ၢ်ပူၤန့ၣ်လီၤ.",
			"33": "<sup>33</sup> ဝ့ၢ်က့စံၢ်အစီၤပၤဟိရၣ်ဟဲဝဲဒ်သိးအကမၤစၢၤပှၤဝ့ၢ်လၤကံၣ်ဖိ ဘၣ်ဆၣ်ဒီးစီၤယိၤၡူကျီကွံာ်အီၤဒီးအပှၤခဲလၢာ်ဒီးတပျဲအအိၣ်တီၢ်နီတဂၤဘၣ်န့ၣ်လီၤ.",
			"34": "<sup>34</sup> ဝံၤဒီး, စီၤယိၤၡူဒီးအသုးမုၢ်လဲၤထီၣ်လၢဝ့ၢ်လၤကံၣ်ဆူဝ့ၢ်ဧ့းကလိၣ်, ကဝီၤဃာ်ဝ့ၢ်ဒီးဒုးအီၤန့ၣ်လီၤ.",
			"35": "<sup>35</sup> တနံၤဃီအဝဲသ့ၣ်မၤန့ၢ်ဝ့ၢ်န့ၣ်ဒီးမၤသံပှၤဖဲန့ၣ်ကိးဂၤဒဲး, ဒ်အမၤတ့ၢ်ဝဲလၢဝ့ၢ်လၤကံၣ်အသိးန့ၣ်လီၤ.",
			"36": "<sup>36</sup> တၢ်အံၤဝံၤဒီး, စီၤယိၤၡူဒီးအသုးမုၢ်ဟးထီၣ်လၢဝ့ၢ်ဧ့းက လိၣ်ဆူဝ့ၢ်ဃ့ဘြိၣ်ဒီးဒုးအီၤန့ၣ်လီၤ.",
			"37": "<sup>37</sup> ဒီးမၤန့ၢ်အီၤ, ဒီးကျီသံကွံာ်စီၤပၤဒီးပှၤကိးဂၤဒဲးလၢအအိၣ်လၢဝ့ၢ်ပူၤ ဃုာ်ဒီးဝ့ၢ်လၢအဘူးအတံၢ်တဖၣ်န့ၣ်လီၤ. အဝဲမၤဟးဂီၤဝ့ၢ်အံၤလၢာ်လၢာ်ဆ့ဆ့ဒ်အမၤတ့ၢ်ဝဲလၢဝ့ၢ် ဧ့းကလိၣ်အသိးန့ၣ်လီၤ. ပှၤတအိၣ်မူတီၢ်လၢဝ့ၢ်ပူၤနီတဂၤဘၣ်.",
			"38": "<sup>38</sup> ဝံၤဒီး, စီၤယိၤၡူဒီးအသုးမုၢ်ဃၣ်ကဒါက့ၤဆူဝ့ၢ်ဒဘံၢ်ဒီးဒုးအီၤန့ၣ်လီၤ.",
			"39": "<sup>39</sup> ဒီးမၤန့ၢ်အီၤဃုာ်ဒီးအစီၤပၤဒီးဝ့ၢ်လၢအဘူးအတံၢ်တဖၣ်ခဲလၢာ်န့ၣ်လီၤ. အဝဲသ့ၣ်မၤသံပှၤဖဲန့ၣ်ခဲလၢာ်လီၤ. စီၤယိၤၡူမၤဘၣ်ပှၤဝ့ၢ်ဒဘံၢ်ဖိဒီး အစီၤပၤဒ်အမၤဘၣ်တ့ၢ်ဝ့ၢ်ဃ့ဘြိၣ်ဒီးဝ့ၢ်လံးဘနၤအစီၤပၤအသိးန့ၣ်လီၤ.",
			"40": "<sup>40</sup> စီၤယိၤၡူမၤန့ၢ်မၤနၢၤကီၢ်ဒီဘ့ၣ်ညါန့ၣ်လီၤ. မၤနၢၤစီၤပၤတ ဖၣ်လၢကစၢၢ်ကလိအကီၢ်, မုၢ်ထီၣ်တၢ်ပၢၤလီၤတဖၣ်, ဒီးမုၢ်နုာ်ကစၢၢ်ဂံၢ်ထံးတဖၣ်ဃုာ်ဒီးကလံၤထံးအကီၢ်လၢအဃ့ထီ ဝဲန့ၣ်လီၤ. တပျဲပူၤပှၤနီတဂၤဘၣ်. မၤသံပှၤကိးဂၤဒဲးန့ၣ်လီၤ. တၢ်အံၤမ့ၢ်တၢ်လၢယွၤအံၣ်စရ့လးအကစၢ်မၤလိာ်တ့ၢ်ဝဲန့ၣ်လီၤ.",
			"41": "<sup>41</sup> စီၤယိၤၡူမၤနၢၤအဝဲသ့ၣ်စးထီၣ်လၢဝ့ၢ်ကၤဒ့ၣ်ဘၢ်န့တုၤလၢ ဝ့ၢ်ဂါစၤ, ဒီးကိၡ့ၣ်အကီၢ်ဒီဘ့ၣ်ညါတုၤလီၤလၢဝ့ၢ်ကံးဘိၣ်န့ၣ်လီၤ.",
			"42": "<sup>42</sup> ဒီးစီၤယိၤၡူမၤန့ၢ်စီၤပၤတဖၣ်အံၤခဲလၢာ်ဃုာ်ဒီးအထံအကီၢ်တဘျီဃီ, မ့ၢ်လၢယွၤအံၣ်စရ့လးအကစၢ်ယွၤဒုးတၢ်လၢ အံၣ်စရ့လးအဂီၢ်အဃိန့ၣ်လီၤ.",
			"43": "<sup>43</sup> တၢ်အံၤဝံၤဒီး, စီၤယိၤၡူဒီးအသုးမုၢ်က့ၤကဒါက့ၤဆူသူၣ်ဒဲအလီၢ်လၢ ဝ့ၢ်ကံးလကၤလးန့ၣ်လီၤ."
		},
		"11": {
			"1": "<sup>1</sup> တုၤဝ့ၢ်ဃါစိၢ်အစီၤပၤယၤဘံၣ်နၢ်ဟူအံၣ်စရ့လးအတၢ်မၤနၢၤအဂ့ၢ်ဒီး, အဝဲဆှၢလီၤတၢ်ကစီၣ်ဆူဝ့ၢ်မၤဒိၣ်အစီၤပၤယိဘာ်အအိၣ်ဒီးဝ့ၢ် ၡံးမရိၣ်ဒီးဝ့ၢ်အးကၡးအစီၤပၤတဖၣ်အအိၣ်,",
			"2": "<sup>2</sup> ဒီးဆူစီၤပၤတဖၣ်လၢကစၢၢ်ကလိလၢကလံၤစိးတခီ, ယၢ်ဒ့ၣ်တၢ်ပၢၤခိၣ်လၢပီၣ်လဲၣ်ကၤလံၤလါကလံၤထံးတခီ, လၢကစၢၢ်တဖၣ်အဂံၢ်ထံး, ဒီးလၢပီၣ်လဲၣ်ကၢၢ်ခိၣ်ဘူးဒီးဝ့ၢ်ဒိၢ် န့ၣ်လီၤ.",
			"3": "<sup>3</sup> အဝဲဆှၢလီၤစ့ၢ်ကီးတၢ်ကစီၣ်ဆူပှၤကနၤဧၣ်ဖိလၢထံကျိယၢ်ဒ့ၣ် ခံကပၤလိာ်, ပှၤအမိၢ်ဖိ, ပှၤဃ့ၤသးဖိ, ပှၤပရးစၤဖိဒီးပှၤယဘူၣ်ဖိလၢကစၢၢ်ကလိအလိၤ, ဒီးဆူပှၤဃံၤဝံဖိလၢအအိၣ်လၢကစၢၢ်ဃ့ရမိၣ်အခီၣ်ထံးလၢကီၢ် မံးစပၤအပူၤအအိၣ်န့ၣ်လီၤ.",
			"4": "<sup>4</sup> အဝဲသ့ၣ်ဟဲဝဲဒီးအသုးဖိခဲလၢာ်သုးမုၢ်လၢအပှၤကညီအါဝဲဒ် မဲးလၢပီၣ်လဲၣ်နံၤအသိးန့ၣ်လီၤ. အဝဲသ့ၣ်အိၣ်စ့ၢ်ကီးဒီးက သ့ၣ်ဒီးလ့ၣ်ကဟၣ်လၢအအါမးန့ၣ်လီၤ.",
			"5": "<sup>5</sup> စီၤပၤတဖၣ်အံၤခဲလၢာ်ပာ်ဖှိၣ်အသးဒီးဟဲဝဲဒ်သိးသိးဒီးသူၣ်အ ဒဲဖဲမ့ၤရိၣ်အထံကျိဖိအနံၤလၢကဒုးတၢ်ဒီးအံၣ်စရ့လးအဂီၢ်န့ၣ်လီၤ.",
			"6": "<sup>6</sup> ယွၤစံးဘၣ်စီၤယိၤၡူ, “တဘၣ်ပျံၤအဝဲသ့ၣ်တဂ့ၤ. အဂ့ၢ်မ့ၢ်လၢခဲမုၢ်ဆ့ၣ်ဒ်သိးအံၤအဆၢကတီၢ်န့ၣ်ယကမၤသံအဝဲ သ့ၣ်ခဲလၢာ်ဒီးဟ့ၣ်လီၤအီၤလၢအံၣ်စရ့လးအစုပူၤအဃိန့ၣ် လီၤ. သုကဘၣ်ကျီတဲာ်အကသ့ၣ်တဖၣ်အခီၣ်ထူၣ်ဒီးဒွဲၣ်အူ ထီၣ်အလ့ၣ်ကဟၣ်တဖၣ်လၢမ့ၣ်အူန့ၣ်လီၤ.”",
			"7": "<sup>7</sup> အန့ၣ်ဒီးစီၤယိၤၡူဒီးအပှၤခဲလၢာ်ဒုးအဝဲသ့ၣ်သတူၢ်ကလာ်ဖဲ မ့ၤရိၣ်ထံကျိဖိအနံၤန့ၣ်လီၤ.",
			"8": "<sup>8</sup> ဒီးယွၤဟ့ၣ်လီၤအဝဲသ့ၣ်လၢအံၣ်စရ့လးဖိအစုပူၤဒီးဘၣ်တၢ်ကျီ သံကွံာ်အီၤဒီးလူၤအီၤပၢၢ်တုၤလၢဝ့ၢ်စံဒိၣ်ဖးဒိၣ်ဒီး ဝ့ၢ်မံးစြဖိးမၤယံၣ်လၢကလံၤစိးတကပၤ, ဒီးပၢၢ်တုၤလၢမံးစပၤ တၢ်ပၢၤခိၣ်ကစၢၢ်ကဆူးလၢမုၢ်ထီၣ်တကပၤန့ၣ်လီၤ. တၢ်ဒုးမၤအသးတုၤလၢဒုၣ်ဒါတအိၣ်မူလၢၤနီတဂၤဘၣ်န့ၣ်လီၤ.",
			"9": "<sup>9</sup> ဒီးစီၤယိၤၡူမၤဒ်ယွၤမၤလိာ်တ့ၢ်အီၤအသိး, ကျီတဲာ်ကွံာ်အဝဲ သ့ၣ်အကသ့ၣ်တဖၣ်အခီၣ်ထူၣ် ဒီးဒွဲၣ်အူထီၣ်ကွံာ်အဝဲသ့ၣ်အလ့ၣ်ကဟၣ်တဖၣ်လၢမ့ၣ်အူန့ၣ်လီၤ.",
			"10": "<sup>10</sup> ဒီးအကတီၢ်ဖဲန့ၣ်စီၤယိၤၡူဃၣ်ကဒီး အသးဆူဝ့ၢ်ဃါစိၢ်ဒီးဒုးန့ၢ်အီၤဝံၤကျီသံကွံာ်အစီၤပၤလၢ နးန့ၣ်လီၤ. (အကတီၢ်ဖဲန့ၣ်ဝ့ၢ်ဃါစိၢ်အစိကမီၤဒိၣ်ကတၢၢ် လၢထံကီၢ်သ့ၣ်တဖၣ်အကျါလီၤ.)",
			"11": "<sup>11</sup> အဝဲသ့ၣ်ကျီသံကွံာ်ပှၤဖဲန့ၣ်ခဲလၢာ်လၢနးန့ၣ်လီၤ. ပှၤအိၣ်မူတီၢ်တအိၣ်နီတဂၤဘၣ်ဒီးဘၣ်တၢ်ဒွဲၣ်အူထီၣ်အီၤလၢ မ့ၣ်အူန့ၣ်လီၤ.",
			"12": "<sup>12</sup> စီၤယိၤၡူမၤန့ၢ်ဝ့ၢ်တဖၣ်ဒီးအစီၤပၤတဖၣ်ခဲလၢာ်, ဒီးကျီသံကွံာ်ပှၤကိးဂၤလၢနးဒ်ယွၤအခ့အပှၤစီၤ မိၤၡ့မၤလိာ်တ့ၢ်အဝဲသ့ၣ်အသိးန့ၣ်လီၤ.",
			"13": "<sup>13</sup> ဘၣ်ဆၣ်ဒီးပှၤအံၣ်စရ့လးဖိတဖၣ်တဒွဲၣ်အူထီၣ်ဝ့ၢ်တဖၣ်လၢ အဘၣ်တၢ်သူၣ်ထီၣ်အီၤလၢတၢ်စိခိၣ်န့ၣ်ဘၣ်. စီၤယိၤၡူဒွဲၣ်ဒၣ်ထဲဝ့ၢ်ဃါစိၢ်တဖျၢၣ်ဧိၤန့ၣ်လီၤ.",
			"14": "<sup>14</sup> ပှၤအံၣ်စရ့လးဖိတဖၣ်ဟံးန့ၢ်တၢ်လုၢ်ဒိၣ်ပှ့ၤဒိၣ်ခဲလၢာ်ဒီးဆၣ်ဖိ ကီၢ်ဖိလၢဝ့ၢ်တဖၣ်အံၤအပူၤဒီးပာ်အီၤလၢအဂီၢ်ဒၣ်ဝဲလီၤ. မ့မ့ၢ်ပှၤကညီန့ၣ်မၤသံကွံာ်ဝဲခဲလၢာ်လၢနးဒီးတပာ်မူတီၢ်ဝဲနီတဂၤဘၣ်န့ၣ်လီၤ.",
			"15": "<sup>15</sup> ဒ်ယွၤမၤလိာ်တ့ၢ်အခ့အပှၤစီၤမိၤၡ့အသိး, စီၤမိၤၡ့မၤလိာ်တ့ၢ်စီၤယိၤၡူဒီးစီၤယိၤၡူမၤဝဲဒ်န့ၣ်အသိးလီၤ. တၢ်လၢယွၤမၤလိာ်တ့ၢ်စီၤမိၤၡ့ခဲလၢာ်န့ၣ်, အဝဲတပာ်လီၤတဲာ်ဝဲနီတမံၤဘၣ်.",
			"16": "<sup>16</sup> စီၤယိၤၡူမၤန့ၢ်ကီၢ်ခဲလၢာ်, ကီၢ်လၢကစၢၢ်ကလိအလိၤဒီးအဂံၢ်ထံးတဖၣ်, ကီၢ်လၢကလံၤစိးဒီးကလံၤထံး, ကိၡ့ၣ်ဒီကီၢ်ညါဒီးကီၢ်လၢအဃ့ထီလၢအကလံၤထံး, ဃုာ်ဒီးထံကျိယၢ်ဒ့ၣ်အတၢ်ပၢၤခိၣ်န့ၣ်လီၤ.",
			"17": "<sup>17</sup> တၢ်လီၢ်တဖၣ်အံၤစးထီၣ်အသးလၢကစၢၢ်ဃးလးလၢကလံၤထံးဘူးဒီး ကီၢ်စ့အၢ်, ပၢၢ်တုၤလၢဝ့ၢ်ဘဧၤလးကးလၢကလံၤစိးလၢလဘၤနိၣ်တၢ်ပၢၤခိၣ် လၢကစၢၢ်ဃ့ရမိၣ်အကလံၤထံးန့ၣ်လီၤ. ဒီးမၤန့ၢ်အစီၤပၤခဲလၢာ်, ကျီသံကွံာ်အီၤ, ဒီးမၤသံကွံာ်အီၤခဲလၢာ်န့ၣ်လီၤ.",
			"18": "<sup>18</sup> စီၤယိၤၡူဒုးတၢ်ဒီးစီၤပၤတဖၣ်အံၤဖးယံာ်ညါန့ၣ်လီၤ.",
			"19": "<sup>19</sup> ဝ့ၢ်ထဲတဝ့ၢ်ဧိၤလၢအမၤတၢ်ဃူတၢ်ဖိး ဒီးပှၤအံၣ်စရ့လးဖိတဖၣ်န့ၣ်မ့ၢ်ဝ့ၢ်ကံးဘိၣ်, ဖဲပှၤဃံၤဝံဖိတနီၤအိၣ်ဝဲန့ၣ်လီၤ. မ့မ့ၢ်ဝ့ၢ်အဂၤတဖၣ်ဘၣ်တၢ်ဒုးန့ၢ်အီၤခဲလၢာ်န့ၣ်လီၤ.",
			"20": "<sup>20</sup> အဂ့ၢ်မ့ၢ်လၢယွၤမၤကိၤထီၣ်အဝဲသ့ၣ်အသးတဖၣ်လၢကဟဲ ထီဒါအံၣ်စရ့လးလၢတၢ်ဒုးအပူၤ, ဒ်သိးအဝဲသ့ၣ်ကဘၣ်တၢ်မၤဟးဂီၤကွံာ်အီၤခဲလၢာ်ဒီးတဒိးန့ၢ်တၢ်သးကညီၤဘၣ်ဒီးကဘၣ်တၢ်မၤ သံကွံာ်အီၤခဲလၢာ်ဒ်ယွၤမၤလိာ်တ့ၢ်စီၤမိၤၡ့အသိးအဃိန့ၣ်လီၤ.",
			"21": "<sup>21</sup> ဒီးအကတီၢ်ဖဲန့ၣ်စီၤယိၤၡူလဲၤဒီးမၤဟး ဂီၤကွံာ်ပှၤနီၢ်ဒိၣ်တကလုာ်လၢအဘၣ်တၢ်ကိးအီၤလၢပှၤဧနးဖိလၢ အအိၣ်လၢကီၢ်လၢကစၢၢ်ကလိအလိၤလၢအမ့ၢ်ဃ့ဘြိၣ်, ဒဘံၢ်, ဧနး, ဒီးလၢယူဒၤဒီးအံၣ်စရ့လးအကီၢ်လၢကစၢၢ်ကလိအလိၤခဲ လၢာ်န့ၣ်လီၤ.",
			"22": "<sup>22</sup> ဒီးလၢပှၤအံၣ်စရ့လးဖိတဖၣ်အကီၢ်ပူၤန့ၣ်, ပှၤဧနးဖိ တအိၣ်လီၤတဲာ်နီတဂၤလၢၤဘၣ်န့ၣ်လီၤ. အိၣ်တီၢ်ဒၣ်စှၤဂၤလၢဝ့ၢ်ဂါစၤ, ဝ့ၢ်ကၤသးဒီးဝ့ၢ်အၤစဒိာ် အပူၤန့ၣ်လီၤ.",
			"23": "<sup>23</sup> အန့ၣ်ဒီးစီၤယိၤၡူမၤန့ၢ်ကီၢ်ဒီ ဘ့ၣ်ညါဒ်ယွၤကတိၤတ့ၢ်တၢ်ဒီးစီၤမိၤၡ့အသိးန့ၣ်လီၤ. ဒီးစီၤယိၤၡူဟ့ၣ်လီၤပှၤအံၣ်စရ့လးဖိ တဖၣ်ဒ်အတၢ်န့ၢ်သါအသိး ဒီးနီၤဖးလီၤဝဲတဒူၣ်ဘၣ်တဒူၣ်အဂီၢ်အတၢ်န့ၢ်သါစုာ်စုာ်န့ၣ်လီၤ. ဒီးပှၤအိၣ်ဘှံးလၢတၢ်ဒုးတၢ်ယၤလီၤ."
		},
		"12": {
			"1": "<sup>1</sup> အအံၤမ့ၢ်ထံကီၢ်အစီၤပၤတဖၣ်လၢ ပှၤအံၣ်စရ့လးဖိတဖၣ်မၤနၢၤတ့ၢ်ဒီးဟံးန့ၢ်လံအကီၢ်လၢထံကျိယၢ်ဒ့ၣ်အမုၢ်ထီၣ်တကပၤ စးထီၣ်လၢအၢ်နိၣ်တၢ်ပၢၤခိၣ် ထီၣ်ဆူထံကျိယၢ်ဒ့ၣ်တၢ်ပၢၤခိၣ်တုၤလၢကစၢၢ်ဃ့ရမိၣ်လၢကလံၤ စိးန့ၣ်လီၤ. အဝဲသ့ၣ်မၤနၢၤစီၤပၤခံဂၤန့ၣ်လီၤ.",
			"2": "<sup>2</sup> တဂၤမ့ၢ်ဝဲစီၤစံဃိၣ်, ပှၤအမိၢ်ဖိအစီၤပၤလၢအပၢတၢ်ဖဲဝ့ၢ်ဃ့ၡဘိၣ်လီၤ. အဘီမုၢ်ပၣ်ဃုာ်ဒီးကီၢ်ကံးလဧးတဝာ်, စးထီၣ်လၢဝ့ၢ်ဧရိၤဧ့ၢ် (လၢအအိၣ်လၢထံကျိအၢ်နိၣ်အတၢ်ပၢၤခိၣ်အထိးနါ) ဒီးလၢဝ့ၢ်လၢအအိၣ်လၢတၢ်ပၢၤခိၣ်န့ၣ်အခၢၣ်သး, ပၢၢ်တုၤလၢထံကျိယးဘိးလၢအအိၣ်လၢဧၣ်မိၣ်အကီၢ်ဆၢ,",
			"3": "<sup>3</sup> ဒီးပၣ်ဃုာ်ဒီးထံကျိယၢ်ဒ့ၣ် အတၢ်ပၢၤခိၣ်စးထီၣ်လၢပီၣ်လဲၣ်ကၤလံၤလါကလံၤထံး ဆူဘ့ၤသၤယၡံမိး (ပီၣ်လဲၣ်အံသၣ်အမုၢ်ထီၣ်) ဒီးတုၤဆူကစၢၢ်ပံးစကၤအခီၣ်ထံးန့ၣ်လီၤ.",
			"4": "<sup>4</sup> အဝဲသ့ၣ်မၤနၢၤကီၢ်ဘၤၡၣ်အစီၤပၤစ့ၢ်ကီး, လၢအမ့ၢ်ပှၤနီၢ်ဒိၣ်ဖိလၢအအိၣ်လီၤတဲာ် အကျါတဂၤဒီးအဝဲပၢတၢ်ဖဲဝ့ၢ်ဧၤၡတြိးဒီးဝ့ၢ်အ့ဒြံၤန့ၣ်လီၤ.",
			"5": "<sup>5</sup> အဝဲအဘီမုၢ်ပၣ်ဃုာ်ဒီးကစၢၢ်ဃ့ရမိၣ်, ဝ့ၢ်စၤလကး, ဒီးကီၢ်ဘၤၡၣ်ခဲလၢာ်ပၢၢ်တုၤလၢကၡူၢ်ဒီးမၤကးအကီၢ်ဆၢတဖၣ်, ပၣ်ဃုာ်ဒီးကီၢ်ကံးလဧးတဝာ်ပၢၢ်တုၤလၢဝ့ၢ်ဃ့ၡဘိၣ် အစီၤပၤစံဃိၣ်အကီၢ်န့ၣ်လီၤ.",
			"6": "<sup>6</sup> စီၤပၤခံဂၤအံၤဘၣ်တၢ်မၤနၢၤအီၤလၢစီၤမိၤၡ့ဒီးပှၤအံၣ်စရ့လးဖိ န့ၣ်လီၤ. ယွၤအခ့အပှၤစီၤမိၤၡ့ဟ့ၣ်လီၤအကီၢ်ဆူရူၤဘ့ၣ်ဒီးကးအဒူၣ် ဖိတဖၣ်ဒီးမနၤၡ့ၣ်အဒူၣ်တဝာ်လၢအတၢ်န့ၢ်သါအဂီၢ်န့ၣ်လီၤ.",
			"7": "<sup>7</sup> စီၤယိၤၡူဒီးပှၤအံၣ်စရ့လးဖိတဖၣ်မၤနၢၤစီၤပၤခဲလၢာ်လၢအအိၣ် လၢထံကျိယၢ်ဒ့ၣ်အမုၢ်နုာ်, စးထီၣ်လၢဝ့ၢ်ဘဧၤလးကးလၢလဘၤ နိၣ်ကစၢၢ်ကဆူးအတၢ်ပၢၤခိၣ်တုၤလၢကစၢၢ်ဃၤလးလၢကလံၤထံး ဘူးဒီးကီၢ်စ့ဧၢ်န့ၣ်လီၤ. စီၤယိၤၡူနီၤဖးဒီးဟ့ၣ်လီၤကီၢ်အံၤဆူပှၤအံၣ် စရ့လးဖိအဒူၣ်တဖၣ်လၢကကဲထီၣ်အတၢ်န့ၢ်သါအဂၢၢ်အကျၢၤအဂီၢ် န့ၣ်လီၤ.",
			"8": "<sup>8</sup> တၢ်နီၤလီၤအံၤမ့ၢ်ဝဲကစၢၢ်ကလိအကီၢ်, မုၢ်နုာ်ကစၢၢ်ဂံၢ်ထံးတဖၣ်, ထံကျိယၢ်ဒ့ၣ်အတၢ်ပၢၤခိၣ်ဒီး အကစၢၢ်ဂံၢ်ထံးတဖၣ်မုၢ်ထီၣ်အတၢ်ပၤလီၤတဖၣ်, ဒီးကီၢ်လၢအဃ့ထီလၢကလံၤထံးန့ၣ်လီၤ. ကီၢ်အံၤမ့ၢ်တ့ၢ်ပှၤဃ့ၤသးဖိ, ပှၤအမိၢ်ဖိ, ပှၤကနၤဧၣ်ဖိ, ပှၤပရးစၤဖိ, ပှၤဃံၤဝံဖိ, ဒီးပှၤယဘူၣ်ဖိအလီၢ်အိၣ်လီၢ်ဆိးန့ၣ်လီၤ.",
			"9": "<sup>9</sup> ပှၤအံၣ်စရ့လးဖိတဖၣ်မၤနၢၤဝ့ၢ်လၢလာ်တဖၣ်အံၤအစီၤပၤတဖၣ် န့ၣ်လီၤ. ယရံၤဃိ, ဂဲ (ဘူးဒီးဘ့ၤသ့လး)",
			"10": "<sup>10</sup> ယရူၤၡလ့ၣ်, ဃ့ဘြိၣ်, ယၢ်မူသး, လၤကံၣ်, ဧ့းကလိၣ်, က့စ့ၢ်, ဒဘံၢ်, က့ဒ့ၢ်, ဃိၢ်မါ, ဧရး, လံးဘနၤ, ဧဒူးလၣ်, မးက့ဒၤ, ဘ့ၤသ့လး, တးပူၤ, ဃ့ဖ့ၢ်, အဖ့း, လးၡၤရိၣ်, မၤဒိၣ်, ဃါစိၢ်, ၡံးမံရိၣ်မရိၣ်, အၤကၡး, တၤနး, မကံဒိၤ, က့ဒ့ၣ်, ယၤကနၣ် (လၢကၢ်မ့ၤလးအပူၤ), ဒိၢ် (လၢပီၣ်လဲၣ်ကၢၢ်နံၤ), ကံးလကၤလး (လၢကၤလံၤလါ) ဒီးတံးရစၢ်ဒီးစီၤပၤခဲလၢာ်မ့ၢ်ဝဲသၢဆံတဂၤန့ၣ်လီၤ."
		},
		"13": {
			"1": "<sup>1</sup> အခဲအံၤစီၤယိၤၡူအသးပှၢ်ဒီးနုာ်လီၤလၢနံၣ်ဧိၤလါဧိၤ အပူၤလံ. ယွၤစံးဘၣ်အီၤ, “နသးပှၢ်လံဒီးထံကီၢ်လၢတၢ်ကဘၣ်မၤန့ၢ်အီၤန့ၣ်အိၣ်ဒံးဝဲ အါမးလီၤ.",
			"2": "<sup>2</sup> အအံၤမ့ၢ်ထံကီၢ်လၢအအိၣ်လီၤတဲာ်တဖၣ်လီၤ. မ့ၢ်ပှၤဖလ့ၡသးဖိအကီၢ်ခဲလၢာ်ဒီးပှၤကၡူၢ်ဖိအကီၢ်ဒီဘ့ၣ်ညါ,",
			"3": "<sup>3</sup> ဃုာ်ဒီးပှၤဧၤဝံဖိအကီၢ်လၢကလံၤထံးန့ၣ်လီၤ. (ကီၢ်လၢထံကျိဖိၡံဃိၢ်လၢကီၢ်အဲၤကူပတူးအမုၢ်ထီၣ်ဆူကလံၤစိး တုၤဆူဧ့ကြိၣ်အကီၢ်ဆၢလၢတၢ် ပာ်လၢပှၤကနၤဧၣ်ဖိအဂီၢ်န့ၣ်လီၤ. ပှၤဖလ့ၡသးဖိအစီၤပၤအိၣ်ဝဲယဲၢ်ဂၤ လၢအမ့ၢ်ဝဲဂါစၤအၤစဒိာ်, အၤၡကလိၣ်, ကၤသး, ဧ့ကြိၣ်အစီၤပၤန့ၣ်လီၤ).",
			"4": "<sup>4</sup> အိၣ်ဒံးဝဲပှၤကနၤဧၣ်ဖိအကီၢ်ဒီဘ့ၣ်ဒီးဝ့ၢ်မၤရါ (လၢအဘၣ်ဃးဒီးပှၤစံဒိၣ်ဖိတဖၣ်) ဒီးတုၤလၢဝ့ၢ်အဖ့းလၢ ပှၤအမိၢ်ဖိအကီၢ်ဆၢ,",
			"5": "<sup>5</sup> ဒီးပှၤကံးဘလးဖိအကီၢ်, ကီၢ်လဘၤနိၣ်ဒီဘ့ၣ်တုၤလၢမုၢ်ထီၣ်, စးထီၣ်လၢဝ့ၢ်ဘဧၤလးကးလၢအအိၣ်လၢကစၢၢ်ဃ့ရမိၣ်အက လံၤထံးတုၤလၢတၢ်လဲၤနုာ်ဆူဝ့ၢ်ဃမါသးလီၤ.",
			"6": "<sup>6</sup> အဝဲအံၤပၣ်ဃုာ်ဒီးပှၤစံဒိၣ်ဖိအကီၢ်ခဲလၢာ်, ပှၤစံဒိၣ်ဖိလၢအအိၣ်လၢကစၢၢ်ကလိလၢလဘၤနိၣ်ဒီး မံးစြဖိးမၤယံၣ်အဘၢၣ်စၢၤန့ၣ်လီၤ. ယကဟီထီၣ်ကွံာ်ပှၤသ့ၣ်တဖၣ်အံၤခဲ လၢာ်ဖဲပှၤအံၣ်စရ့လးဖိတဖၣ်ဟဲထီၣ်ဝဲအခါန့ၣ်လီၤ. နကဘၣ်နီၤဖးထံဧိၤကီၢ်ဧိၤလၢပှၤအံၣ်စရ့လးဖိတဖၣ်အကျါဒ်ယမၤ လိာ်တ့ၢ်နၤအသိးန့ၣ်လီၤ.",
			"7": "<sup>7</sup> ဒီးခဲကနံၣ်အံၤ, နီၤဖးထံဧိၤကီၢ်ဧိၤလၢဒူၣ်အဂၤခွံဒူၣ်အကျါဒီးပှၤမနၤၡ့ၤ အဒူၣ်တဝာ်ဒ်သိးအဝဲသ့ၣ်ကန့ၢ်ဘၣ်ဝဲဒ် အတၢ်န့ၢ်သါဒၣ်ဝဲအသိးန့ၣ်တက့ၢ်.”",
			"8": "<sup>8</sup> မ့မ့ၢ်ဒူၣ်တဖၣ်လၢအမ့ၢ်ဝဲရူၤဘ့ၣ်ဒီးကးဒီးမနၤၡ့ၤအဒူၣ် တဝာ်ဒိးန့ၢ်တ့ၢ်လံဝဲအတၢ်န့ၢ်သါလၢယွၤအခ့အပှၤစီၤမိၤၡ့ ဟ့ၣ်လီၤအဝဲသ့ၣ်န့ၣ်လီၤ. ကီၢ်အံၤအိၣ်လၢထံကျိယၢ်ဒ့ၣ်အမုၢ်ထီၣ်တကပၤန့ၣ်လီၤ.",
			"9": "<sup>9</sup> အဝဲသ့ၣ်အကီၢ်လဲၤတုၤလၢဝ့ၢ်ဧရိၤဧ့ၢ် (လၢအၢ်နိၣ်တၢ်ပၢၤခိၣ် အထိးနါ) ဒီးဝ့ၢ်လၢအအိၣ်လၢတၢ်ပၢၤခိၣ်န့ၣ်အခၢၣ်သးပၣ်ဃုာ်ဒီး မ့ဒဘၤအတၢ်ပၢၤခိၣ်ထီၣ်ထီတုၤလၢဒံဘိၣ်န့ၣ်လီၤ.",
			"10": "<sup>10</sup> ဒီးလဲၤတုၤဝဲလၢပှၤဧၣ်မိၣ်ဖိအကီၢ်ဆၢ, ပၣ်ဃုာ်ဒီးဝ့ၢ်တဖၣ်လၢအဘၣ်တၢ်ပၢအီၤလၢပှၤအမိၢ်ဖိအစီၤပၤစံဃိၣ်လၢအပၢတၢ်ဖဲ ဝ့ၢ်ဃ့ၡဘိၣ်န့ၣ်လီၤ.",
			"11": "<sup>11</sup> ပၣ်ဃုာ်ဒီးကီၢ်ကံးလဧး, ပှၤကၡူၢ်ဖိဒီးပှၤမၤကးဖိအကီၢ်, ကစၢၢ်ဃ့ရမိၣ်ဒီဖျၢၣ်, ဒီးဘၤၡၣ်ဒီကီၢ်တုၤလၢဝ့ၢ်စၤလကးန့ၣ်လီၤ.",
			"12": "<sup>12</sup> ပၣ်ဃုာ်ဒီးစီၤပၤဧိာ်အဘီမုၢ်, ပှၤနီၢ်ဒိၣ်ဖိလၢအအိၣ်လီၤတဲာ်လၢအပၢတၢ်ဖဲဝ့ၢ်ဧၤၡတြိးဒီး အ့ဒြံၤန့ၣ်လီၤ. စီၤမိၤၡ့မၤနၢၤတ့ၢ်ပှၤတဖၣ်အံၤဒီးဟီထီၣ်ကွံာ်လံအဝဲသ့ၣ် န့ၣ်လီၤ.",
			"13": "<sup>13</sup> နာ်က့, ပှၤအံၣ်စရ့လးဖိတဖၣ်တဟီထီၣ်ကွံာ်ပှၤကၡူၢ်ဖိဒီးပှၤ မၤကးဖိတဖၣ်ဘၣ်. အဝဲသ့ၣ်အိၣ်ဒံးဝဲလၢပှၤအံၣ်စရ့လးဖိ တဖၣ်အကျါန့ၣ်လီၤ.",
			"14": "<sup>14</sup> စီၤမိၤၡ့တနီၤဖးလီၤကီၢ်လၢပှၤလ့ၤဝံဖိအဂီၢ်ဘၣ်. ဒ်ယွၤစံးဘၣ်တ့ၢ်စီၤမိၤၡ့အသိး, အဝဲသ့ၣ်ကဒိးန့ၢ်ဘၣ်အတၢ် န့ၢ်သါလၢအမ့ၢ်တၢ်လုၢ်တဖၣ်လၢတၢ်လုၢ်ထီၣ်ပာ်ထီၣ်အီၤလၢယွၤ အံၣ်စရ့လးအကစၢ်အတၢ်လုၢ်လီၢ်အဖီခိၣ်န့ၣ်လီၤ.",
			"15": "<sup>15</sup> စီၤမိၤၡ့ဟ့ၣ်လီၤတ့ၢ်တၢ်လီၢ်တနီၤဆူရူၤဘ့ၣ်အဒူၣ်အဒူၣ်ဖိ ထၢဖိတဖၣ်လၢအတၢ်န့ၢ်သါအဂီၢ်လီၤ.",
			"16": "<sup>16</sup> အဝဲသ့ၣ်အထံအကီၢ်လဲၤတုၤလၢဧရိၤဧ့ၢ် (လၢအၢ်နိၣ်အတၢ်ပၢၤခိၣ် အထိးနါ) ဒီးဝ့ၢ်လၢအအိၣ်လၢတၢ်ပၢၤခိၣ်အဝဲန့ၣ်အခၢၣ်သးဒီး ပၣ်ဃုာ်ဒီးတၢ်ပၢၤခိၣ်ထီၣ်ထီဝးတရံးမ့ဒဘၤလီၤ.",
			"17": "<sup>17</sup> ပၣ်ဃုာ်ဒီးဝ့ၢ်ဃ့ၡဘိၣ်ဒီးတၢ်ပၢၤခိၣ်ထီၣ်ထီလၢအမ့ၢ်ဝဲဒံၤဘိၣ်, ဘၤမိးဘဧၤလး, ဘ့ၤသဘဧၤလးမဧိၣ်,",
			"18": "<sup>18</sup> ယးဟစၤ, ကဒမိး, မ့ဖၤ, ကံးရယးသံၣ်, စံးဘမၤ, စ့ၤရ့းၡဃၢ်လၢတၢ်ပၢၤခိၣ်အကစၢၢ်လိၤ,",
			"20": "<sup>20</sup> ဘ့ၤသပဧိၢ်, ကစၢၢ်ပံးစကၤအတၢ်ပၤလီၤတဖၣ်, ဒီးဘ့ၤသၤယၡံမိးန့ၣ်လီၤ.",
			"21": "<sup>21</sup> အဝဲန့ၣ်မ့ၢ်ဝဲဝ့ၢ်ခဲလၢာ်လၢတၢ်ပၢၤခိၣ်ထီၣ်ထီဒီး ပှၤအမိၢ်ဖိအစီၤပၤစံဃိၣ်, လၢအပၢတၢ်ဖဲဝ့ၢ်ဃ့ၡဘိၣ်, အဘီမုၢ်န့ၣ်လီၤ. စီၤမိၤၡ့မၤနၢၤတ့ၢ်အီၤဃုာ်ဒီးကီၢ်မံးဒယၣ်အပှၤပၢၤ တၢ်တဖၣ်, လၢအမ့ၢ်စီၤအဝံၤ, စီၤရ့က့ၣ်, စီၤစူၢ်, စီၤဃူၢ်, ဒီးစီၤရ့ဘၤန့ၣ်လီၤ. အဝဲသ့ၣ်ခဲလၢာ်ပၢတၢ်လၢထံဧိၤ ကီၢ်ဧိၤလၢစီၤပၤစံဃိၣ်အဂီၢ်န့ၣ်လီၤ.",
			"22": "<sup>22</sup> ပှၤလၢပှၤအံၣ်စရ့လးဖိတဖၣ်မၤသံအကျါ ပၣ်ဃုာ်ဒီးစီၤဘဧိၢ်အဖိခွါပှၤဖးတၢ်ဟဲဝံဟဲစိာ် စီၤဘံးလၣ်န့ၣ်လီၤ.",
			"23": "<sup>23</sup> ထံကျိယၢ်ဒ့ၣ်မ့ၢ်ပှၤရူၤဘ့ၣ်ဖိအဒူၣ်အမုၢ်နုာ်ကီၢ်ဆၢန့ၣ်လီၤ. တၢ်အံၤမ့ၢ်ဝဲဝ့ၢ်ဒီးဝ့ၢ်ဖိတဖၣ်လၢအဘၣ်တၢ်ဟ့ၣ်လီၤအီၤဆူ ရူၤဘ့ၣ်အဒူၣ်အဒူၣ်ဖိထၢဖိတဖၣ်လၢအတၢ်န့ၢ်သါအဂီၢ်န့ၣ်လီၤ.",
			"24": "<sup>24</sup> စီၤမိၤၡ့ဟ့ၣ်လီၤတ့ၢ်စ့ၢ်ကီးတၢ်လီၢ်တနီၤလၢကးအဒူၣ်အဒူၣ် ဖိထၢဖိတဖၣ်လၢအတၢ်န့ၢ်သါအဂီၢ်န့ၣ်လီၤ.",
			"25": "<sup>25</sup> အတၢ်လီၢ်ပၣ်ဃုာ်ဒီးဝ့ၢ်ယၤစ့ၢ်ဒီးကီၢ်ကံးလဧးအဝ့ၢ်ခဲလၢာ်, ဧၣ်မိၣ်အကီၢ်တဝာ်ပၢၢ်တုၤလၢဝ့ၢ်ဧရိၤဧ့ၢ်လၢအအိၣ်လၢ ဝ့ၢ်ရးဘးအမုၢ်ထီၣ်လီၤ.",
			"26": "<sup>26</sup> အတၢ်လီၢ်စးထီၣ်အသးဖဲဝ့ၢ်ဃ့ၡဘိၣ်ဒီးတုၤလၢဝ့ၢ်ရၤမါ, မံးစပၤဒီးဝ့ၢ်ဘတိနံၣ်, လၢဝ့ၢ်မၤဃန့ၤပၢၢ်တုၤလၢ လိၤဒဘံၢ်အကီၢ်ဆၢလီၤ.",
			"27": "<sup>27</sup> လၢထံကျိယၢ်ဒ့ၣ်အတၢ်ပၢၤခိၣ်အံၤအိၣ်ဒီးဝ့ၢ်ဘ့ၤသဟၤရၣ်, ဝ့ၢ်ဘ့ၤသနံးမရၤ, ဝ့ၢ်စူးကိၤသး, ဝ့ၢ်စၤဖိၣ်ဒီးဃ့ၡဘိၣ်အစီၤပၤစံဃိၣ် အဘီမုၢ်လၢအအိၣ်လီၤတဲာ်တဖၣ်န့ၣ်လီၤ. အမုၢ်နုာ်ကီၢ်ဆၢမ့ၢ်ဝဲထံကျိယၢ်ဒ့ၣ်ဒီးတုၤလၢ ပီၣ်လဲၣ်ကၤလံၤလါလၢကလံၤစိးန့ၣ်လီၤ.",
			"28": "<sup>28</sup> တၢ်အံၤမ့ၢ်ဝဲဝ့ၢ်ဒီးဝ့ၢ်ဖိတဖၣ်လၢအဘၣ်တၢ်ဟ့ၣ်လီၤကးအဒူၣ်, အဒူၣ်ဖိထၢဖိတဖၣ်လၢအတၢ်န့ၢ်သါအဂီၢ်န့ၣ်လီၤ.",
			"29": "<sup>29</sup> စီၤမိၤၡ့ဟ့ၣ်လီၤတ့ၢ်တၢ်လီၢ်တနီၤဆူပှၤမနၤၡ့ၤအဒူၣ်တဝာ်, အဒူၣ်ဖိထၢဖိတဖၣ်လၢအတၢ်န့ၢ်သါအဂီၢ်န့ၣ်လီၤ.",
			"30": "<sup>30</sup> အတၢ်လီၢ်လဲၤတုၤဝဲလၢဝ့ၢ်မၤဃန့ၤ, ပၣ်ဃုာ်ဒီးဘၤၡၣ်ဒီကီၢ်, ဘၤၡၣ်အစီၤပၤစီၤဧိာ်အဘီမုၢ်ဒီဘ့ၣ်ညါဃုာ်ဒီးစီၤယၤအံၢ် အဝ့ၢ်အဖျၢၣ်ဃုဆံလၢကီၢ်ဘၤၡၣ်အပူၤန့ၣ်လီၤ.",
			"31": "<sup>31</sup> ပၣ်ဃုာ်ဒီးကီၢ်ကံးလဧးတဝာ်, ဃုာ်ဒီးဧၤၡတြိးဒီးအ့ဒြံၤ, လၢအမ့ၢ်ဝ့ၢ်ခိၣ်တဖၣ်လၢစီၤပၤစီၤဧိာ်အဘီအမုၢ်လၢ ကီၢ်ဘၤၡၣ်အပူၤန့ၣ်လီၤ. တၢ်ခဲလၢာ်အံၤဘၣ်တၢ်ဟ့ၣ်လီၤအီၤဆူစီၤမနၤၡ့ၤအဖိခွါစီၤ မၤက့ၢ်အဖိအလံၤအဒူၣ်ဖိထၢဖိတဝာ်န့ၣ်လီၤ.",
			"32": "<sup>32</sup> အအံၤမ့ၢ်စီၤမိၤၡ့အတၢ်နီၤလီၤထံဧိၤကီၢ်ဧိၤလၢဝ့ၢ် ယရံၤဃိဒီးထံကျိယၢ်ဒ့ၣ်အမုၢ်ထီၣ်, ဖဲအဝဲအိၣ်ဝဲလၢကီၢ်မိၤအးအပျီတဖၣ်အပူၤအခါန့ၣ်လီၤ.",
			"33": "<sup>33</sup> ဘၣ်ဆၣ်ဒီးစီၤမိၤၡ့တဟ့ၣ်လီၤတၢ်လီၢ်ဆူ ပှၤလ့ၤဝံဖိအဒူၣ်ဘၣ်. အဝဲစံးဘၣ်အဝဲသ့ၣ် လၢအတၢ်န့ၢ်သါကမ့ၢ်ဒၣ်ယွၤအံၣ်စရ့လးအကစၢ်ယွၤအတၢ်မၤဘူၣ် တနီၤလီၤ."
		},
		"14": {
			"1": "<sup>1</sup> အအံၤမ့ၢ်တၢ်ဂ့ၢ်ဘၣ်ထွဲဒီးတၢ်နီၤဖးလီၤကီၢ်ကနၤဧၣ်လၢထံ ကျိယၢ်ဒ့ၣ်အမုၢ်နုာ်လၢပှၤအံၣ်စရ့လးဖိတဖၣ်အကျါဒ်လဲၣ်န့ၣ် လီၤ. ပှၤလုၢ်တၢ်အခိၣ်စီၤအလၤဧစၢ်, စီၤနိၣ်အဖိခွါစီၤယိၤၡူ, ဒီးအံၣ်စရ့လးအဒူၣ်တဖၣ်အဒူၣ်ဖိထၢဖိအခိၣ်အနၢ်တဖၣ်နီၤလီၤ ကီၢ်အံၤလၢအဝဲသ့ၣ်အကျါန့ၣ်လီၤ.",
			"2": "<sup>2</sup> ဒ်ယွၤမၤလိာ်စီၤမိၤၡ့အသိး, ပှၤခွံဒူၣ်ဒီးဒူၣ်တဝာ်လၢထံကျိယၢ်ဒ့ၣ်အမုၢ်နုာ်တဖၣ်ဘၣ်တၢ် နီၤဖးန့ၢ်အထံအကီၢ်ခီဖျိတၢ်ဖီၣ်တၢ်ဖးန့ၣ်လီၤ.",
			"3": "<sup>3</sup> စီၤမိၤၡ့ဟ့ၣ်လီၤတ့ၢ်လံထံ ကျိယၢ်ဒ့ၣ်အမုၢ်ထီၣ်ဆူဒူၣ်အဂၤခံဒူၣ်ဒီးဒူၣ်တဝာ်န့ၣ်လီၤ. (စီၤယိၤသးအစၢၤတဖၣ်ဘၣ်တၢ်နီၤဖးလီၤအီၤခံဒူၣ်လၢအမ့ၢ်ဝဲ မနၤၡ့ၤဒီးအ့ဖရဲၣ်န့ၣ်လီၤ.)",
			"4": "<sup>4</sup> မ့မ့ၢ်, စီၤမိၤၡ့တဟ့ၣ်ပှၤလ့ၤဝံဖိတၢ်န့ၢ်သါလၢအကျါဘၣ်. အခိၣ်တလိာ်, အဝဲသ့ၣ်ဒိးန့ၢ်ဘၣ်ဝ့ၢ်တဖၣ်လၢကအိၣ်ဆိးဝဲလၢ အပူၤဃုာ်ဒီးပျီတဖၣ်လၢအဂီၤဖံးဒီးအသိတဖၣ်ကအီၣ်အဆၣ်အဂီၢ်န့ၣ်လီၤ.",
			"5": "<sup>5</sup> အံၣ်စရ့လးအပှၤတဖၣ်နီၤဖးလီၤထံ ဧိၤကီၢ်ဧိၤဒ်ယွၤမၤလိာ်တ့ၢ်စီၤမိၤၡ့အသိးန့ၣ်လီၤ.",
			"6": "<sup>6</sup> ဘၣ်တနံၤပှၤယူဒၤအဒူၣ်ဖိတနီၤဟဲဆူစီၤယိၤၡူအအိၣ်ဖဲဝ့ၢ်ကံး လကၤလးန့ၣ်လီၤ. အကျါတဂၤလၢအမ့ၢ်ပှၤကနးဖိစီၤယဖူန့ၤအဖိခွါစီၤကၤလ့းန့ၣ်စံးဘၣ်အီၤ, “နသ့ၣ်ညါတၢ်လၢယွၤစံးဘၣ်စီၤမိၤၡ့လၢယဂ့ၢ်ဒီးနဂ့ၢ် ဖဲဝ့ၢ်ကၤဒ့ၣ်ဘၢ်န့အပူၤကစီဒီလီၤ.",
			"7": "<sup>7</sup> ယသးအိၣ်အနံၣ်လွံၢ်ဆံဖဲယွၤအခ့အပှၤစီၤမိၤၡ့မၢလီၤယၤလၢဝ့ၢ်ကၤဒ့ၣ်တၢ်န့ ဒ်သိးယကကွၢ်ဟုၣ်ကွၢ်စူးထံကီၢ်ဝဲအံၤဒီးယဟဲက့ၤစိာ် တၢ်ပာ်ဖျါအမ့ၢ်အတီဆူအအိၣ်န့ၣ်လီၤ.",
			"8": "<sup>8</sup> ဘၣ်ဆၣ်ပှၤလၢအလဲၤတၢ်ဒီးယၤတဖၣ်မၤပျံၤမၤဖုးပပှၤဂီၢ်မုၢ်န့ၣ်လီၤ. မ့မ့ၢ်ယဲယစူၢ်ယွၤယကစၢ်ယွၤလၢလၢပှဲၤပှဲၤန့ၣ်လီၤ.",
			"9": "<sup>9</sup> မ့ၢ်လၢယမၤဒ်န့ၣ်အဃိ, စီၤမိၤၡ့အၢၣ်လီၤယၤလၢယၤဒီးယဖိယလံၤတဖၣ် ပကဒိးန့ၢ်ဘၣ်သါထံကီၢ်လၢယခီၣ်ယီၢ်လီၤတ့ၢ်အီၤန့ၣ်လီၤ.",
			"10": "<sup>10</sup> ဘၣ်ဆၣ်ဒီးခဲအံၤကွၢ်တက့ၢ်. တၢ်လၢယွၤစံးဘၣ်တ့ၢ်စီၤမိၤၡ့ အံၤအိၣ်လံလွံၢ်ဆံယဲၢ်နံၣ်လံ. အကတီၢ်မ့ၢ်ဝဲဖဲပှၤအံၣ်စရ့လးဖိ လဲၤခီဖျိပှၢ်မုၢ်ကနၢန့ၣ်လီၤ. ဒီးယွၤ, ဒ်အတၢ်အၢၣ်လီၤအိၣ်ဝဲအသိး, ဒုးမူဒံးယၤစးထီၣ်လၢန့ၣ်လံၤလံၤလီၤ. ကွၢ်ယၤတက့ၢ်. ယအိၣ်ဃိးဆံယဲၢ်နံၣ်လံ,",
			"11": "<sup>11</sup> ဒီးတနံၤအံၤယဂံၢ်ယဘါဆူၣ်ဒံးဒၣ်ဒ်ယမ့ၢ်တ့ၢ်ဝဲဖဲစီၤမိၤၡ့မၢလီၤယၤအကတီၢ်န့ၣ်လီၤ. ယဂံၢ်ယဘါဆူၣ်ဒံးလၢတၢ်ဒုးတၢ်ယၤအဂီၢ်မ့ၢ်ဂ့ၤ, တၢ်ဂ့ၢ်အဂၤတမံၤမံၤအဂီၢ်မ့ၢ်ဂ့ၤန့ၣ်လီၤ.",
			"12": "<sup>12</sup> လၢတၢ်န့ၣ်အဃိ, အခဲအံၤဟ့ၣ်လီၤယၤလၢကစၢၢ်န့ၣ်လၢယွၤအၢၣ်လီၤတ့ၢ်ယၤတနံၤဃီ ဖဲယၤဒီးယပှၤတဖၣ်ပပာ်ဖျါက့ၤတၢ်ဂ့ၢ်န့ၣ်တက့ၢ်. ပစံးဘၣ်တ့ၢ်သုလၢပှၤ အနီၢ်ဒိၣ်လၢအဘၣ်တၢ်ကိးအီၤလၢပှၤဧနးဖိတဖၣ်အိၣ် ဖဲန့ၣ်လၢဝ့ၢ်တဖၣ်လၢအအိၣ်ဒီးအခိၣ်ဒူဖးဒိၣ်အပူၤန့ၣ်လီၤ. ယွၤမ့ၢ်အိၣ်ဒီးယၤဒီးယကဟီထီၣ်ကွံာ်အဝဲသ့ၣ်ဒ်ယွၤစံးဘၣ်တ့ၢ်အသိးန့ၣ်လီၤ.”",
			"13": "<sup>13</sup> စီၤယိၤၡူဆိၣ်ဂ့ၤဒီးဟ့ၣ်လီၤစီၤယဖူန့ၤအဖိခွါစီၤကၤလ့းလၢဝ့ၢ်ဃ့ဘြိၣ်ဒ် အတၢ်န့ၢ်သါအသိးန့ၣ်လီၤ.",
			"14": "<sup>14</sup> ဝ့ၢ်ဃ့ဘြိၣ်ဘၣ်ဃးဒံးဒၣ်ဒီးပှၤကနးဖိစီၤယဖူန့ၤအဖိခွါစီၤကၤလ့းအစၢၤ တဖၣ်မ့ၢ်လၢအဝဲစူၢ်ယွၤ, အံၣ်စရ့လးအကစၢ်လၢတၢ်သးတီအပူၤ အဃိန့ၣ်လီၤ.",
			"15": "<sup>15</sup> တချုးတၢ်အံၤန့ၣ်, ဝ့ၢ်ဃ့ဘြိၣ်ဘၣ်တၢ်ကိးအီၤလၢဝ့ၢ်အၢ်ဘၤလီၤ. (အၢ်ဘၤမ့ၢ်တ့ၢ်ပှၤအဒိၣ်ကတၢၢ်လၢပှၤဧနးက့ၣ်ဖိအကျါန့ၣ်လီၤ.) ဒီးထံကီၢ်ဆိကတီၢ်ဝဲလၢတၢ်ဒုးတၢ်ယၤလီၤ."
		},
		"15": {
			"1": "<sup>1</sup> ယူဒၤအဒူၣ်, အဒူၣ်ဖိထၢဖိတဖၣ်ဒိးန့ၢ်ဘၣ်တၢ်လီၢ်တနီၤဒ် တၢ်ပာ်ဖျါလၢလာ်အံၤအသိးန့ၣ်လီၤ. အဝဲသ့ၣ်အကီၢ်လဲၤတုၤလၢကလံၤ ထံးလၢပှၢ်မုၢ်ကနၢစံၣ်အကလံၤထံးကတၢၢ်တတီၤဖဲကီၢ်အဒိၣ်အကီၢ် ဆၢန့ၣ်လီၤ.",
			"2": "<sup>2</sup> ကလံၤထံးကီၢ်ဆၢအံၤစးထီၣ်အသးဖဲပီၣ်လဲၣ်အံသၣ်အကလံၤထံးအကတၢၢ်,",
			"3": "<sup>3</sup> ဒီးလဲၤဝဲဆူကလံၤထံးတကပၤစးထီၣ်လၢဧးကရးဘံၣ်အတၢ်စိခိၣ် ဒီးတုၤလၢပှၢ်မုၢ်ကနၢစံၣ်န့ၣ်လီၤ. လဲၤကဒီးဆူဝ့ၢ်ကၤဒ့ၣ်ဘၢ်န့အကလံၤထံး, ပူၤကွံာ်ဝ့ၢ်ဃ့စရိာ်ဒီးတုၤလၢဝ့ၢ်အးဒၢ်, တရံးအသးဆူဝ့ၢ်ကၢ်ကၤ,",
			"4": "<sup>4</sup> ဒီးလဲၤထီၣ်ဆူဝ့ၢ်ဧၤစမိၣ်, ဒီးပိာ်ထွဲထံကျိဖိလၢကီၢ်အဲၤကူပတူးအကီၢ်ဆၢတုၤလၢပီၣ် လဲၣ်ဖးဒိၣ်မဲးဒံးထၢၣ်ရ့နယၢၣ်ဖဲကီၢ်ဆၢကတၢၢ်ဝဲန့ၣ်လီၤ. အဝဲအံၤမ့ၢ်ယူဒၤအကီၢ်ဆၢလၢကလံၤထံးတခီန့ၣ်လီၤ.",
			"5": "<sup>5</sup> ဒီးကီၢ်ဆၢလၢမုၢ်ထီၣ်တခီမ့ၢ်ဝဲပီၣ် လဲၣ်အံသၣ်ဒီးတရဲၣ်ဃီတုၤလီၤလၢထံကျိယၢ်ဒ့ၣ်အထံထၣ်န့ၣ်လီၤ. ကီၢ်ဆၢလၢကလံၤစိးတခီစးထီၣ်အသးဖဲန့ၣ်,",
			"6": "<sup>6</sup> ဒီးလဲၤထီၣ်ဆူဝ့ၢ်ဘ့ၤသဃါ ကလၤဒီးလဲၤဆူဝ့ၢ်ဘ့ၤသဧါရဘၤ လၢကလံၤစိးတခီဒီးကီၢ်အဆၢန့ၣ်လဲၤထီၣ်ဆူစီၤရူၤဘ့ၣ်အဖိခွါစီၤဘိဟၣ်အလၢၢ်တဖျၢၣ်,",
			"7": "<sup>7</sup> ဒီးကီၢ်အဆၢန့ၣ်လဲၤထီၣ်ဆူဝ့ၢ်ဒဘံၢ်လၢကစၢၢ် ကဆူးဧၤကိၢ်ဒီးဆူကလံၤစိးဝံၤတရံး အသးဆူဝ့ၢ်ကံၤလကၤလးလၢအအိၣ်တခီတကပၤဒီးအဒူမံၣ်အတၢ်စိခိၣ်လၢအအိၣ်လၢကစၢၢ်ကဆူး ကလံၤထံးဒီးကီၢ်ဆၢန့ၣ်လဲၤ တၢ်တုၤလၢဧၣ်ၡ့မ့ၣ်အထံထီၣ်ပၢၢ်ဒီးကတၢၢ်ဝဲဖဲဧ့ၣ်ရိၤက့လး အထံထီၣ်ပၢၢ်န့ၣ်လီၤ.",
			"8": "<sup>8</sup> ဝံၤဒီးကီၢ်ဆၢန့ၣ်လဲၤထီၣ်ဝဲဆူ ဟံၣ်နိၣ်ကစၢၢ်ကဆူးလၢကစၢၢ်ကလံၤထံးတကပၤဖဲပှၤယဘူၣ်ဖိအဝ့ၢ်လၢအမ့ၢ်ဝဲဝ့ၢ်ယရူၤၡလ့ၣ် အိၣ်တၢ်အလီၢ်န့ၣ်လီၤ. ကီၢ်ဆၢလဲၤထီၣ်ဆူကစၢၢ်အဒီခိၣ်လၢဟံၣ်နိၣ်ကစၢၢ်ကဆူးအမုၢ် နုာ်တကပၤဖဲပှၤနီၢ်ဒိၣ်ဖိအကစၢၢ်ကဆူးအကလံၤစိး ကတၢၢ်န့ၣ်လီၤ.",
			"9": "<sup>9</sup> ဖဲန့ၣ်ဝံၤဒီးလဲၤဆူန့ဖတိၤအထံထီၣ် ပၢၢ်ဒီးဟးထီၣ်ဝဲဆူဝ့ၢ်တဖၣ်လၢအအိၣ်လၢကစၢၢ်ဧ့ၤဖရိၣ်အကပၤလီၤ. ဖဲန့ၣ်တရံးအသးဆူဝ့ၢ်ဘဧၤလၤ (မ့တမ့ၢ်ကံးရယးယဧၤရံၣ်,)",
			"10": "<sup>10</sup> ဒီးဖဲန့ၣ်လဲၤတရံးတၢ်လၢဘဧၤလၤအမုၢ်နုာ် ဆူကီၢ်အဒိၣ်အကစၢၢ်ကလိ, ဒီးလဲၤဆူကစၢၢ်ယဧၤရံၣ်အကလံၤစိး (မ့တမ့ၢ်ကစ့လိၣ်), ဒီးလီၤဆူဝ့ၢ်ဘ့ၤသၡ့မ့ၣ်ဒီးလဲၤပူၤကွံာ်ဝ့ၢ်တံးမနၤလီၤ.",
			"11": "<sup>11</sup> ကီၢ်ဆၢန့ၣ်လဲၤထီၣ်ဆူကစၢၢ်လၢဝ့ၢ်ဧ့ကြိၣ်အကလံၤစိး, တရံးအသးဆူဝ့ၢ်ၡံကြိၣ်ပူၤကွံာ်ကစၢၢ်ဘဧၤလးဒီးဆူညါဆူ ဝ့ၢ်ယးဘန့လးလီၤ. လဲၤကတၢၢ်ဝဲဖဲပီၣ်လဲၣ်ဖးဒိၣ်မဲးဒံးထၢၣ်ရ့နယၢၣ်",
			"12": "<sup>12</sup> လၢအမ့ၢ်ကီၢ်အဆၢလၢမုၢ်နုာ်တခီန့ၣ်လီၤ. လၢကီၢ်အဆၢတဖၣ်အပူၤ အံၤပှၤယူဒၤအဒူၣ်ဖိထၢဖိတဖၣ်အိၣ်ဝဲန့ၣ်လီၤ.",
			"13": "<sup>13</sup> ဒ်ယွၤမၤလိာ်စီၤမိၤၡ့အသိး, ပှၤယူဒၤဖိအကီၢ်တနီၤဘၣ်တၢ်ဟ့ၣ်လီၤအီၤဆူစီၤယဖူန့ၤအဖိ ခွါစီၤကၤလ့းလၢယူဒၤအဒူၣ်တခီန့ၣ်လီၤ. အဝဲဒိးန့ၢ်ဘၣ်ဃ့ဘြိၣ်, ဝ့ၢ်လၢအဘၣ်ဃးဒီးစီၤအၢ်ဘၤလၢအမ့ၢ်စီၤဧနးအပၢ်န့ၣ်လီၤ.",
			"14": "<sup>14</sup> စီၤကၤလ့းဟီထီၣ်ကွံာ်စီၤ ဧနးအစၢၤအသွဲၣ်တဖၣ်လၢဝ့ၢ်အပူၤလၢအမ့ၢ်စီၤၡ့ၡဲ, စီၤအဃံမ့ၣ်ဒီးစီၤတးလမဲအဒူၣ်ထၢတဖၣ်န့ၣ်လီၤ.",
			"15": "<sup>15</sup> ဒီးလဲၤထီၣ်ဝဲဖဲန့ၣ်ထီဒါပှၤဝ့ၢ်ဒဘံၢ်ဖိတဖၣ်လီၤ. (ဝ့ၢ်ဒဘံၢ်အမံၤလၢအပူၤကွံာ်မ့ၢ်ဝဲကံးရယးစ့ဖ့ၢ်လီၤ.)",
			"16": "<sup>16</sup> ဒီးစီၤကၤလ့းစံးဝဲ, “ပှၤလၢအဒုးဒီးမၤန့ၢ်ဝ့ၢ်ကံးရယးစ့ဖ့ၢ်န့ၣ်, ယကဟ့ၣ်လီၤယဖိမုၣ်နီၢ်ဧၤကစ့ၤလၢကကဲထီၣ်အမါအဂီၢ် န့ၣ်လီၤ.",
			"17": "<sup>17</sup> ဒီးစီၤကၤလ့းအဒီပုၢ်ဝဲၢ်စီၤ ကနးစးအဖိခွါစီၤဧီၤသန့လးဒုးန့ၢ်ဝ့ၢ်န့ၣ်သတးဒီး စီၤကၤလ့းဟ့ၣ်လီၤအဖိမုၣ်နီၢ်ဧၤကစ့ၤ လၢတၢ်တ့တၢ်ဖျီအဂီၢ်န့ၣ်လီၤ.",
			"18": "<sup>18</sup> ဖဲအဖျီအသးအနံၤန့ၣ်, စီၤဧီၤသန့လးသဆၣ်ထီၣ်အခံလၢအကဃ့န့ၢ်စံာ်ပျီလၢအပၢ်အအိၣ် န့ၣ်လီၤ. ပိာ်မုၣ်န့ၣ်စံၣ်လီၤလၢကသ့ၣ်ယီၤအလိၤဒီးစီၤကၤလ့း သံကွၢ်အီၤတၢ်လၢအဝဲသးလီဝဲန့ၣ်လီၤ.",
			"19": "<sup>19</sup> အဝဲစံးဆၢဝဲ, “ယသးလီထံမူအပူၤတနီၤလီၤ. စံာ်ပျီလၢနဟ့ၣ်လီၤယၤန့ၣ်အိၣ်လၢတၢ်ဃ့ထီအလီၢ်န့ၣ်လီၤ.” အန့ၣ်ဒီးစီၤကၤလ့းဟ့ၣ်လီၤအီၤထံထီၣ်ပၢၢ်လၢထးဒီးလၢလာ်တဖၣ်န့ၣ်လီၤ.",
			"20": "<sup>20</sup> အဝဲအံၤမ့ၢ်ပှၤယူဒၤဖိအဒူၣ်အတၢ်န့ၢ်သါဒ်အဒူၣ်ဖိထၢဖိတဖၣ် အိၣ်ဝဲအသိးန့ၣ်လီၤ.",
			"21": "<sup>21</sup> ဝ့ၢ်တဖၣ်လၢအဘၣ်ဃးဒီးပှၤယူဒၤဖိအဒူၣ် လၢကလံၤထံးကတၢၢ်ဆူကီၢ်အဒိၣ်အကီၢ်ဆၢန့ၣ်မ့ၢ်ဝဲဘစ့လး, ဧ့စ့ၢ်, ဒီးယၤကူၢ်,",
			"22": "<sup>22</sup> ကံနၤ, ဒံမိၤနၤ, ဧဒၤဒၤ, ကၤဒ့ၣ်, ဃါစိၢ်, ယံသနၣ်,",
			"24": "<sup>24</sup> စံဖး, တ့လ့ၣ်, ဘဧၤလိး, ဃါစိၢ်ဃဒးတၤ, ကရံယိး, ဃ့စရိၣ် (မ့တမ့ၢ်ဃါစိၢ်) အမၣ်, ၡမၤ,",
			"27": "<sup>27</sup> မိၤလဒၤ, ဃစၣ်ကးဒၤ, ဃ့ၡမိၣ်, ဘ့ၤသပၤလ့း, ဃစၢ်ၡူဧလး, ဘ့ၢ်ၡဘၤ, ဘံစယိၤသၤ,",
			"29": "<sup>29</sup> ဘဧၤလၤ, ဧံယံၣ်, ဧၤစ့ၣ်, အ့းလတိလး, ကသံလး, ဃိၢ်မါ, စံကလး, မၤဒမးနၤ, စၤနစးနၤ,",
			"32": "<sup>32</sup> လဘၤအိသး, ၡံလဃံၣ်, ဧ့ၣ်, ဒီးရံးမိၣ်န့ၣ်လီၤ. ခဲလၢာ်မ့ၢ်ဝဲခံဆံခွံဝ့ၢ်ဃုာ်ဒီးဝ့ၢ်ဖိ လၢအအိၣ်ဝးတရံးအီၤတဖၣ်န့ၣ်လီၤ.",
			"33": "<sup>33</sup> ဒီးဝ့ၢ်လၢကစၢၢ်ဂံၢ်ထံးတဖၣ်တခီမ့ၢ်ဝဲအ့ၤၡတိလး, စိးရဧၤ, အါၡနၤ, စါနိ, ဧ့ၣ်ကနၣ်, တးပူၤ, ဧ့ၤနၣ်,",
			"35": "<sup>35</sup> ယၢ်မူသး, ဧဒူးလၣ်, စိကိၤ, ဧစ့ကၤ, ၡၤရယံၣ်, ဧဒံသၣ်, ကဒ့ရၤ, ဒီးကဒ့ရိၤသံၣ်န့ၣ်လီၤ. မ့ၢ်ဝ့ၢ်တဆံလွံၢ်ဝ့ၢ်ဃုာ်ဒီးဝ့ၢ်ဖိလၢအအိၣ်ဝးတ ရံးအီၤတဖၣ်န့ၣ်လီၤ.",
			"37": "<sup>37</sup> အိၣ်စ့ၢ်ကီးဒီးစနၣ်, ကဒါၡၤ, မံးကဒးလကး,",
			"38": "<sup>38</sup> ဒံလၣ်, မံးစပၤ, ယိးကသ့လး,",
			"39": "<sup>39</sup> လၤကံၣ်, ဘိးစကး, ဧ့ၣ်ကလိၣ်,",
			"40": "<sup>40</sup> ကးဘိၣ်, လၤမၣ်, ကံသလံၣ်,",
			"41": "<sup>41</sup> ကဒ့ရိၣ်, ဘ့ၤသဒၤကိၣ်, နၤဧမၣ်, ဒီးမးက့ဒၤန့ၣ်လီၤ. မ့ၢ်ဝ့ၢ်တဆံဃုဝ့ၢ်ဃုာ်ဒီးဝ့ၢ်ဖိလၢအအိၣ်ဝးတ ရံးအီၤတဖၣ်န့ၣ်လီၤ.",
			"42": "<sup>42</sup> အိၣ်စ့ၢ်ကီးဒီးလံးဘနၤ, ဧ့သ့ၢ်, ဧၤၡၣ်, ယံးဖတၤ, အါနၤ, နစံာ်,",
			"43": "<sup>43</sup> ကံလၤ, အၤကစံာ်, ဒီးမရ့ၡၤန့ၣ်လီၤ. မ့ၢ်ဝ့ၢ်ခွံဝ့ၢ်ဃုာ်ဒီး ဝ့ၢ်ဖိလၢအအိၣ်ဝးတရံးအီၤတဖၣ်န့ၣ်လီၤ.",
			"45": "<sup>45</sup> အိၣ်ဒီးဧ့ကြိၣ်ဃုာ်ဒီးအဝ့ၢ်ဖိဒီးအသဝီတဖၣ်, ဒီးဝ့ၢ်ဒီးဝ့ၢ်ဖိအိၣ်ဘူးဒီးအၤစဒိာ် ခဲလၢာ်စးထီၣ်လၢဧ့ကြိၣ်တုၤလီၤလၢပီၣ်လဲၣ်ဖးဒိၣ်မဲးဒံးထၢၣ်ရ့နယၢၣ်န့ၣ်လီၤ.",
			"47": "<sup>47</sup> အိၣ်ဒီးအၤစဒိာ်ဒီးဂါစၤဃုာ် ဒီးအဝ့ၢ်ဖိဒီးအသဝီတဖၣ်တုၤလၢထံကျိဖိလၢအဲၤကူပတူး အကီၢ်ဆၢဒီးပီၣ်လဲၣ်ဖးဒိၣ်မဲးဒံးထၢၣ်ရ့နယၢၣ်အနံၤန့ၣ်လီၤ.",
			"48": "<sup>48</sup> လၢကစၢၢ်ခိၣ်တခီအိၣ်ဒီးၡၤမံၢ်, ယးတံၢ်, စိကိၤ, ဒးနၤ, ကံးရယးစးနၤ (မ့တမ့ၢ်ဒဘံၢ်,)",
			"50": "<sup>50</sup> ဧနာ်, အ့ၡတမိး, ဧၤနံၣ်,",
			"51": "<sup>51</sup> ကိၡၣ်, ဟိလိၣ်, ဒီးကံလိၤန့ၣ်လီၤ. မ့ၢ်ဝ့ၢ်တဆံတဝ့ၢ်ဃုာ်ဒီး ဝ့ၢ်ဖိလၢအအိၣ်ဝးတရံးအီၤတဖၣ်န့ၣ်လီၤ.",
			"52": "<sup>52</sup> အိၣ်ဒီးအၤရာ်, ဒူမၤ, အ့ၡၣ်, ယၤနူၣ်, ဘ့ၤသတးပူၤ, အဖ့ကၤ,",
			"54": "<sup>54</sup> ဃူမတၤ, ဃ့ဘြိၣ်, ဒီးစံဧိၢ်န့ၣ်လီၤ. မ့ၢ်ဝ့ၢ်ခွံဝ့ၢ်ဃုာ်ဒီးဝ့ၢ်ဖိလၢအအိၣ်ဝးတရံးအီၤတဖၣ်န့ၣ် လီၤ.",
			"55": "<sup>55</sup> အိၣ်ဒီးမၤဧိၣ်, ကၢ်မ့လး, စံဖး, ယူးတၤ, ယံးစကံလး, ယိးကဒၣ်, စါနိၤ,",
			"57": "<sup>57</sup> ကၤယံၣ်, ကံဘဧၤ, ဒီးတံးမနၤန့ၣ်လီၤ. မ့ၢ်ဝ့ၢ်တဆံဝ့ၢ်ဃုာ် ဒီးဝ့ၢ်ဖိလၢအအိၣ်ဝးတရံးအီၤတဖၣ်န့ၣ်လီၤ.",
			"58": "<sup>58</sup> အိၣ်ဒီးဃၤလဃူလး, ဘ့ၤသစူၢ်, ကဒိၣ်,",
			"59": "<sup>59</sup> မၤရး, ဘ့ၤသၤနိး, ဒီးအ့လတးကိၣ်န့ၣ်လီၤ. မ့ၢ်ဝ့ၢ်ဃုဝ့ၢ်ဃုာ်ဒီးဝ့ၢ်ဖိတဖၣ်လၢအအိၣ်ဝးတရံၤအီၤန့ၣ်လီၤ.",
			"60": "<sup>60</sup> အိၣ်ဒီးကံးရယးဘဧၤလး (မ့တမ့ၢ်ကံးရယးယဧၤရံၣ်) ဒီးရးဘးန့ၣ်လီၤ. မ့ၢ်ဝ့ၢ်ခံဝ့ၢ်ဃုာ်ဒီးဝ့ၢ်ဖိလၢအအိၣ်ဝးတရံးအီၤတဖၣ်န့ၣ်လီၤ.",
			"61": "<sup>61</sup> လၢပှၢ်မုၢ်ကနၢတခီအိၣ်ဝဲဒီးဘ့ၤသဧါရဘၤ, မံးဒံၣ်, စကၤကၤ,",
			"62": "<sup>62</sup> နံးဘၡၣ်, ဝ့ၢ်အံသၣ်, ဒီးဧ့ၣ်က့ဒံၤန့ၣ်လီၤ. မ့ၢ်ဝ့ၢ်ဃုဝ့ၢ်ဃုာ်ဒီးဝ့ၢ်ဖိလၢအအိၣ်ဝးတရံးအီၤတဖၣ်န့ၣ်လီၤ.",
			"63": "<sup>63</sup> ဘၣ်ဆၣ်ဒီးပှၤယူၤဒၤဖိတဖၣ်ဟီထီၣ်ကွံာ် ပှၤယဘူၣ်ဖိလၢအအိၣ်လၢဝ့ၢ်ယရူၤၡလ့ၣ်အပူၤတဖၣ်တသ့ဘၣ်လီၤ. ပှၤယဘူၣ်ဖိတဖၣ်အိၣ်ဒံးဒၣ်ဝဲဖဲန့ၣ်ဃုာ်ဒီးပှၤယူဒၤဖိတဖၣ် တုၤမုၢ်မဆါတနံၤအံၤန့ၣ်လီၤ."
		},
		"16": {
			"1": "<sup>1</sup> စီၤယိၤသးအစၢၤအသွဲၣ်တဖၣ်အဂီၢ်တၢ်လီၢ်လၢတၢ်နီၤလီၤန့ၢ်အီၤန့ၣ် စးထီၣ်လၢထံကျိယၢ်ဒ့ၣ်ဖဲဝ့ၢ်ယရံၤဃိအဃၢၤ, ယရံၤဃိ အထံမူကျိအမုၢ်ထီၣ်တခီပၢၢ်တုၤလၢပှၢ်မုၢ်ကနၢ လၢအလဲၤထီၣ်လၢဝ့ၢ်ယရံၤဃိပၢၢ်တုၤလၢကစၢၢ်ကလိအကျါလၢ ဝ့ၢ်ဘ့ၤသ့လး,",
			"2": "<sup>2</sup> ဝံၤဒီးလဲၤထီၣ်လၢဝ့ၢ်ဘ့ၤသ့လးဆူဝ့ၢ်လူးစးဒီးလဲၤတုၤ လၢဧးတၤရိးလၢအမ့ၢ်ပှၤအၢ်ကံဖိအကီၢ်,",
			"3": "<sup>3</sup> ဝံၤဒီးလဲၤလီၤလၢမုၢ်နုာ်တကပၤဆူ ပှၤယးဖလ့တံၤဖိအကီၢ်တုၤလီၤလၢဝ့ၢ်ဘ့ၤသဃိရိၣ်လၢလာ်ခီ, ဝံၤဒီးဆူဝ့ၢ်က့စ့ၢ်ဒီးလဲၤကတၢၢ်လၢပီၣ်လဲၣ်ဖးဒိၣ်မဲးဒံးထၢၣ်ရ့နယၢၣ်န့ၣ်လီၤ.",
			"4": "<sup>4</sup> စီၤယိၤသးအစၢၤအသွဲၣ်တဖၣ်လၢအမ့ၢ်အ့ဖရဲၣ် အဒူၣ်ဒီးမုၢ်နုာ်မနၤၡ့ၤအဒူၣ်န့ၣ်ဒိးန့ၢ်ဘၣ်ကီၢ်အံၤဒ် အတၢ်န့ၢ်သါလီၤ.",
			"5": "<sup>5</sup> အအံၤမ့ၢ်ပှၤအ့ဖရဲၣ်ဖိအဒူၣ်ဖိထၢဖိတဖၣ်အထံကီၢ် န့ၣ်လီၤ. အကီၢ်ဆၢစးထီၣ်အသးဖဲဝ့ၢ်ဧးတၤရိးအးဒၤလၢမုၢ်ထီၣ်တခီတုၤ ဆူဝ့ၢ်ဘ့ၤသဃိရိၣ်လၢထးခီ,",
			"6": "<sup>6</sup> ဒီးကီၢ်ဆၢန့ၣ်လဲၤဆူပီၣ်လဲၣ်ဖးဒိၣ်မဲးဒံးထၢၣ်ရ့နယၢၣ်န့ၣ်လီၤ. ဝ့ၢ်မံးကမသၤအိၣ်လၢအဝဲသ့ၣ်အကလံၤစိးန့ၣ်လီၤ. ဒီးလၢမုၢ်ထီၣ်တခီကီၢ်ဆၢလဲၤတရံးကဒါဆူဝ့ၢ်တၤနး ၡံလိၤဒီးလဲၤပူၤကွံာ်လၢမုၢ်ထီၣ်တခီဆူဝ့ၢ်ယၤနိဃၤန့ၣ်လီၤ.",
			"7": "<sup>7</sup> ဝံၤဒီးလဲၤလီၤလၢဝ့ၢ်ယၤနိဃၤဆူဝ့ၢ်ဧးတၤရိး ဒီးဆူဝ့ၢ်နၤရးတုၤလၢဝ့ၢ်ယရံၤဃိဒီးလဲၤကတၢၢ်လၢထံကျိယၢ်ဒ့ၣ်လီၤ.",
			"8": "<sup>8</sup> ကီၢ်ဆၢလဲၤဆူမုၢ်နုာ်လၢဝ့ၢ်တးပူၤဆူထံကျိ ဖိကါနၤဒီးလဲၤကတၢၢ်လၢပီၣ်လဲၣ်ဖးဒိၣ်မဲးဒံးထၢၣ်ရ့နယၢၣ် န့ၣ်လီၤ. အဝဲအံၤမ့ၢ်အ့ဖရဲၣ်အဒူၣ်, အဒူၣ်ဖိထၢဖိတဖၣ်အတၢ်န့ၢ်သါ,",
			"9": "<sup>9</sup> ဃုာ်ဒီးဝ့ၢ်ဒီးဝ့ၢ်ဖိခဲလၢာ် လၢအဘၣ်တၢ်ပာ်လီၤဆီန့ၢ်လၢ အ့ဖရဲၣ်ဖိတဖၣ်အဂီၢ်လၢပှၤမနၤၡ့ၤဖိတဖၣ်အတၢ်န့ၢ်သါအပူၤန့ၣ်လီၤ.",
			"10": "<sup>10</sup> နာ်က့ဒီး, အဝဲသ့ၣ်တဟီထီၣ် ကွံာ်ပှၤကနၤဧၣ်ဖိလၢဝ့ၢ်က့စ့ၢ်န့ၣ်ဘၣ်. အဃိသတးဒီးပှၤကနၤဧၣ်ဖိတဖၣ် အိၣ်ဆိးလၢပှၤအ့ဖရဲၣ်အသိးအကျါတုၤလီၤလၢမုၢ် မဆါတနံၤအံၤဘၣ်ဆၣ်ဒီးအဝဲသ့ၣ် ဘၣ်တၢ်မၤဆူၣ်အီၤလၢကမၤတၢ်ဒ်ကုၢ်တဖၣ်အသိးန့ၣ်လီၤ."
		},
		"17": {
			"1": "<sup>1</sup> ဝံၤဒီးတၢ်နီၤလီၤန့ၢ်ထံကီၢ်လၢမနၤၡ့ၤအဒူၣ်အဂီၢ်မ့ၢ်လၢအဝဲ မ့ၢ်စီၤယိၤသးအဖိဝဲၢ်ကိအဃိန့ၣ်လီၤ. လၢမနၤၡ့ၤအဖိဝဲၢ်ကိ စီၤမၤကံၢ်လၢအမ့ၢ်စီၤ ကံးလဧးအပၢ်အဂီၢ်တၢ်နီၤလီၤန့ၢ်အီၤကီၢ်ကံးလဧးဒီးကီၢ်ဘၤၡၣ်လၢအအိၣ်လၢထံကျိယၢ်ဒ့ၣ်အမုၢ်ထီၣ်, မ့ၢ်လၢအဝဲမ့ၢ်သုးဖိလၢအဒူတဂၤအဃိန့ၣ်လီၤ.",
			"2": "<sup>2</sup> ဒီးတၢ်နီၤလီၤန့ၢ်စ့ၢ်ကီးမနၤၡ့ၤအဒူၣ်လၢအအိၣ်လီၤ တဲာ်တဖၣ်အဒူၣ်ဖိထၢဖိတဖၣ်လၢအမ့ၢ်စီၤအဘံဧ့စၢ်, စီၤဃ့လ့း, စီၤအၤစရံးအ့လး, စီၤၡက့ၣ်, ဒီးစီၤဃ့ဖ့ၢ်, ဒီးစီၤၡမံဒၤအဖိတဖၣ်အဂီၢ်န့ၣ်လီၤ. အဝဲသ့ၣ်မ့ၢ်စီၤယိၤသးအဖိခွါစီၤမနၤၡ့ၤအစၢၤပိာ်ခွါတဖၣ် ဒ်အဒူၣ်ဖိထၢဖိဒၣ်ဝဲအသိးန့ၣ်လီၤ.",
			"3": "<sup>3</sup> စီၤစလၤဖဃးလၢအမ့ၢ်စီၤဃ့ဖၢ်အဖိခွါ, စီၤကံးလဧးအလံၤ, စီၤမၤကံၢ်အလိၤ, စီၤမနၤၡ့ၤအလၤတဂၤန့ၣ်အဖိပိာ်ခွါတအိၣ်ဘၣ်. အိၣ်ဒၣ်ထဲအဖိမုၣ်တဖၣ်န့ၣ်လီၤ. အဝဲသ့ၣ်အမံၤမ့ၢ်ဝဲနီၢ်မၤလၤ, နီၢ်နိဧၤ, နီၢ်ဃၤကလၤ, နီၢ်မံးလကၤ, ဒီးနီၢ်တံးရစၢ်န့ၣ်လီၤ.",
			"4": "<sup>4</sup> အဝဲသ့ၣ်လဲၤဝဲဆူပှၤလုၢ်တၢ်အခိၣ်စီၤအလၤဧစၢ် ဒီးစီၤနိၣ်အဖိခွါစီၤယိၤၡူဒီးဆူပှၤခိၣ်ပှၤနၢ်တဖၣ်အအိၣ်ဒီးစံးဝဲ, “ယွၤမၤလိာ်စီၤမိၤၡ့လၢအကဟ့ၣ်ပှၤတၢ် န့ၢ်သါဒ်ပဘူးပတံၢ်အပိာ်ခွါတဖၣ်ဒိးန့ၢ်ဘၣ်ဝဲအသိးန့ၣ်လီၤ.” အဃိဒီး, ဒ်ယွၤမၤလိာ်တ့ၢ်အသိးအဝဲဒၣ်ဟ့ၣ်လီၤအဝဲသ့ၣ် အတၢ်န့ၢ်သါလၢအပၢ်အဒီပုၢ်ဝဲၢ်တဖၣ်အကျါန့ၣ်လီၤ.",
			"5": "<sup>5</sup> လၢတၢ်အံၤအဃိ, လၢကီၢ်ကံးလဧးဒီးကီၢ်ဘၤၡၣ်လၢထံကျိယၢ်ဒ့ၣ်အမုၢ်ထီၣ်တကပၤအမဲာ်ညါ, မနၤၡ့ၤအဒူၣ်ဒိးန့ၢ်ဘၣ်အါထီၣ်တၢ်နီၤလီၤဆံဆဲၣ်ပူ,",
			"6": "<sup>6</sup> မ့ၢ်လၢအဝဲအစၢၤအသွဲၣ်ပိာ်မုၣ်ဒီးအစၢၤအသွဲၣ်ပိာ်ခွါတဖၣ်ဒိးန့ၢ်ဘၣ်လံ ထံဧိၤကီၢ်ဧိၤအဃိန့ၣ်လီၤ. ကီၢ်ကံးလဧးဘၣ်တၢ်ဟ့ၣ်လီၤအီၤဆူမနၤၡ့ၤအစၢၤအသွဲၣ်လၢအအိၣ် လီၤတဲာ်တဖၣ်န့ၣ်လီၤ.",
			"7": "<sup>7</sup> မနၤၡ့ၤအကီၢ်ဆၢစးထီၣ်အသးဖဲအၤၡ့ၢ်အကီၢ်ဒီးလဲၤတုၤလၢ ဝ့ၢ်မံးကမ့သၤလၢဝ့ၢ်ၡက့ၣ်အမုၢ်ထီၣ်န့ၣ်လီၤ. အန့ၣ်ဝံၤဒီးကီၢ် ဆၢန့ၣ်လဲၤဆူကလံၤထံးတုၤလၢပှၤဧ့ၣ်တးပူၤဖိအိၣ်ဆိးအလီၢ်န့ၣ်လီၤ.",
			"8": "<sup>8</sup> ကီၢ်တးပူၤဘၣ်ဃးဒီးပှၤမနၤၡ့ၤ, မ့မ့ၢ်ဝ့ၢ်တးပူၤလၢအအိၣ် လၢမနၤၡ့ၤအကီၢ်ဆၢန့ၣ်ဘၣ်ဃးဒီးပှၤအ့ဖရဲၣ်ဖိန့ၣ်လီၤ.",
			"9": "<sup>9</sup> ဝံၤဒီးကီၢ်ဆၢန့ၣ်လဲၤလီၤဆူထံကျိဖိကၤနၤလီၤ. ဝ့ၢ်လၢထံကျိဖိအံၤအကလံၤထံးတဖၣ်မ့ၢ်အိၣ်လၢကီၢ် မနၤၡ့ၤအပူၤနာ်က့ဘၣ်ဃးဒီးပှၤအ့ဖရဲၣ်ဖိန့ၣ်လီၤ. မနၤၡ့ၤအကီၢ်ဆၢလဲၤသဃဲၤဒီး ထံကျိဖိအံၤအကလံၤစိးတကပၤဒီးလဲၤကတၢၢ်ဝဲဒၣ်လၢ ပီၣ်လဲၣ်ဖးဒိၣ်မဲးဒံးထၢၣ်ရ့နယၢၣ်န့ၣ်လီၤ.",
			"10": "<sup>10</sup> အ့ဖရဲၣ်အကီၢ်အိၣ်လၢကလံၤထံး ဒီးမနၤၡ့ၤအကီၢ်အိၣ်လၢကလံၤစိးဒီးပီၣ်လဲၣ်ဖးဒိၣ်မဲးဒံးထၢၣ်ရ့နယၢၣ် မ့ၢ်အဝဲသ့ၣ်အမုၢ်နုာ်ကီၢ်ဆၢလီၤ. အၤၡ့ၢ်အကီၢ်အိၣ်လၢမုၢ်နုာ်ကလံၤစိးဒီး ယံးစၣ်ကၢ်အကီၢ်အိၣ်လၢမုၢ်ထီၣ်ကလံၤစိးန့ၣ်လီၤ.",
			"11": "<sup>11</sup> လၢယံးစၣ်ကၢ်ဒီးအၤၡ့ၢ်အကီၢ်တဖၣ်အပူၤန့ၣ်, မနၤၡ့ၤအိၣ်ဒီးဝ့ၢ်ဘ့ၤသၡၣ်ဒီးဝ့ၢ်ယံးဘျၣ်ဃုာ်ဒီးဝ့ၢ်ဖိတဖၣ် လၢအအိၣ်ဝးတရံးအီၤ, ဃုာ်ဒီးဝ့ၢ်ဒိၢ်, (လၢပီၣ်လဲၣ်ကၢၢ်ခိၣ်) ဝ့ၢ်ဧ့ၣ်ဒိၢ်, ဝ့ၢ်တၤနး, ဝ့ၢ်မကံးဒိၤဒီးဝ့ၢ်ဖိတဖၣ်လၢအအိၣ်ဝးတရံးအီၤန့ၣ်လီၤ.",
			"12": "<sup>12</sup> ဘၣ်ဆၣ်ဒီး, ပှၤမနၤၡ့ၤဖိတဖၣ်ဟီထီၣ်ကွံာ်ပှၤလၢအအိၣ်လၢဝ့ၢ်တဖၣ်န့ၣ် တန့ၢ်ဘၣ်သတးဒီးပှၤကနၤဧၣ်ဖိတဖၣ်အိၣ်ဒံးဒၣ်ဖဲန့ၣ်န့ၣ်လီၤ.",
			"13": "<sup>13</sup> ဖဲပှၤအံၣ်စရ့လးဖိတဖၣ်အဂံၢ်အဘါဆူၣ်ထီၣ်အကတီၢ်ဒၣ်လဲာ်, အဝဲသ့ၣ်တဟီထီၣ်ပှၤကနၤဧၣ်ဖိတဖၣ်ခဲလၢာ်ဘၣ်, မ့မ့ၢ်မၢဆူၣ်အဝဲသ့ၣ်လၢအကမၤတၢ်လၢအဝဲသ့ၣ်အဂီၢ်န့ၣ်လီၤ.",
			"14": "<sup>14</sup> စီၤယိၤသးအစၢၤအသွဲၣ်တဖၣ်စံးဘၣ်စီၤယိၤၡူ, “ဘၣ်မနုၤအဃိနဟ့ၣ်ပှၤကီၢ်ထဲတပူဧိၤလၢပတၢ်န့ၢ်သါအဂီၢ်န့ၣ်လဲၣ်. ပမ့ၢ်ပှၤအအါတဖုမ့ၢ်လၢယွၤဆိၣ်ဂ့ၤပှၤအဃိလီၤ.”",
			"15": "<sup>15</sup> စီၤယိၤၡူစံးဆၢဝဲ, “သုမ့မ့ၢ်ပှၤအအါတဖုဒီးအ့ဖရဲၣ်အက စၢၢ်ကလိမ့ၢ်အံၣ်ကဲၣ်ဆိးလၢသုဂီၢ်ဒီး, လဲၤနုာ်ဆူသ့ၣ်ပှၢ်ကျါ ဒီးမၤပျီဟီၣ်ခိၣ်လၢသုဂီၢ်ဒၣ်သုဝဲလၢပှၤပရးစၤဖိဒီးပှၤနီၢ်ဒိၣ်ဖိ အကီၢ်ပူၤန့ၣ်တက့ၢ်.”",
			"16": "<sup>16</sup> အဝဲသ့ၣ်စံးဆၢဝဲ, “ကစၢၢ်ကလိအကီၢ်အံၤတလၢလၢပဂီၢ်ဘၣ်. ဘၣ်ဆၣ်ဒီးပှၤကနၤဧၣ်ဖိလၢပျီတဖၣ်န့ၣ်အိၣ်ဒီးလ့ၣ်ကဟၣ်ထးဒီးဒ်န့ၣ်အသိး, ပှၤလၢအအိၣ်လၢဝ့ၢ်ဘ့ၤသၡၣ်ဒီးဝ့ၢ်ဖိဝးတရံးအီၤတဖၣ်ဒီးပှၤ လၢအအိၣ်လၢဝ့ၢ်ယံးစရ့လးအကစၢၢ်ကဆူးတဖၣ်န့ၣ်အိၣ်စ့ၢ်ကီးဒီး လ့ၣ်ကဟၣ်ထးလီၤ.”",
			"17": "<sup>17</sup> စီၤယိၤၡူစံးဘၣ်အ့ဖရဲၣ်အဒူၣ်ဒီးမုၢ်ထီၣ်မနၤၡ့ၤအဒူၣ်, “သုမ့ၢ်နီၢ်နီၢ်ပှၤအအါတဖုဒီးသုစိသုကမီၤဒိၣ်ဝဲလီၤ. သုကဒိးန့ၢ်ဘၣ်တၢ်အါန့ၢ်တပူလီၤ.",
			"18": "<sup>18</sup> ကစၢၢ်ကလိအကီၢ်ကမ့ၢ်သုတၢ်လီၤ. မ့မ့ၢ်ဒၣ်လဲာ်သ့ၣ်ပှၢ်တပှၢ်န့ၣ်, သုကမၤပျီအီၤဒီးဟံးန့ၢ်အီၤတုၤလၢကီၢ်ဆၢအယံၤကတၢၢ်န့ၣ်လီၤ. မ့မ့ၢ်ပှၤကနၤဧၣ်ဖိတဖၣ်န့ၣ်, မ့ၢ်အိၣ်ဒီးအလ့ၣ်ကဟၣ်ထးဒီးအဂံၢ်အဘါမ့ၢ်ဆူၣ်ဒၣ်လဲာ်န့ၣ်, သုကဟီထီၣ်ကွံာ်အီၤန့ၣ်လီၤ.”"
		},
		"18": {
			"1": "<sup>1</sup> ပှၤအံၣ်စရ့လးဖိတဖၣ်မၤနၢၤကီၢ်န့ၣ်ဝံၤဒီး, အဝဲသ့ၣ်ခဲလၢာ်ပာ်ဖှိၣ်အသးဖဲဝ့ၢ်ၡံလိၤ ဒီးသူၣ်ထီၣ်တၢ်ဘူၣ်ထီၣ်ဘါထီၣ်ယွၤအဒဲန့ၣ်လီၤ.",
			"2": "<sup>2</sup> ဒီးပှၤအံၣ်စရ့လးဖိအဒူၣ်အိၣ်ဝဲနွံဒူၣ်လၢအတန့ၢ်ဘၣ်ဒံး အတၢ်န့ၢ်သါန့ၣ်လီၤ.",
			"3": "<sup>3</sup> စီၤယိၤၡူစံးဘၣ်ပှၤအံၣ်စရ့လးဖိ, “မ့ၢ်သုကခိးဒံးတၢ်ဆံးယံာ်တချုးလၢသုလဲၤနုာ်ဒီးမၤန့ၢ် ကီၢ်လၢယွၤ, သုမိၢ်ပၢ်ဖံဖုလၢပျၢၤတဖၣ်အကစၢ်ယွၤဟ့ၣ်လီၤသုန့ၣ်လဲၣ်.",
			"4": "<sup>4</sup> ဃုထၢန့ၢ်ယၤလၢပှၤတဒူၣ်သၢဂၤပှၤတဒူၣ်သၢဂၤစုာ်စုာ်န့ၣ်တက့ၢ်. ယကမၢလီၤအဝဲသ့ၣ်လဲၤတၢ်လၢကီၢ်ဒီဘ့ၣ်ညါဒ်သိးအကကွဲးနီၣ် ကွဲးဃါတၢ်လီၢ်လၢအတၢ်န့ၢ်သါအဂီၢ်ဝံၤဒီးဟဲက့ၤကဒါက့ၤဆူ ယအိၣ်န့ၣ်လီၤ.",
			"5": "<sup>5</sup> အဝဲသ့ၣ်ကနီၤဖးလီၤကီၢ်အံၤနွံပူၤလၢအဂီၢ်ဒၣ်ဝဲန့ၣ်လီၤ. ယူဒၤအဒူၣ်ကအိၣ်လၢအလီၢ်ဒၣ်ဝဲလၢကလံၤထံး, ဒီးစီၤယိၤသးကအိၣ်လၢအလီၢ်ဒၣ်ဝဲလၢကလံၤစိးန့ၣ်လီၤ.",
			"6": "<sup>6</sup> ကွဲးလီၤတၢ်နီၤဖးလီၤနွံပူၤအံၤအဂ့ၢ်အကျိၤဒီးဟဲစိာ်အီၤဆူ ယအိၣ်တက့ၢ်. အန့ၣ်ဒီးယကဖးတၢ်လၢသုဂီၢ်ဖဲအံၤလၢယွၤ ပကစၢ်ယွၤအမဲာ်ညါန့ၣ်လီၤ.",
			"7": "<sup>7</sup> နာ်သက့, ပှၤလ့ၤဝံဖိတဖၣ်တဒိးန့ၢ်ဘၣ်တၢ်နီၤလီၤအံၤဃုာ်ဒီးသုဘၣ်. မ့ၢ်လၢယွၤအပှၤလုၢ်တၢ်အခိၣ်အတၢ်မၤမ့ၢ်အဝဲသ့ၣ်အတၢ်န့ၢ်သါအဃိ န့ၣ်လီၤ. ဒီးကး, ရူၤဘ့ၣ်ဒီးမုၢ်ထီၣ်မနၤၡ့ၤအဒူၣ်တဖၣ်ဒိးန့ၢ်ဘၣ်တ့ၢ် လံအကီၢ်လၢထံကျိယၢ်ဒ့ၣ်အမုၢ်ထီၣ်လၢယွၤအခ့အပှၤစီၤမိၤၡ့ ဟ့ၣ်လီၤအဝဲသ့ၣ်န့ၣ်လီၤ.”",
			"8": "<sup>8</sup> ပှၤလၢကလဲၤဒီးကွဲးနီၣ်ကွဲးဃါ တၢ်လီၢ်တၢ်ကျဲအဂီၢ်န့ၣ်စီၤယိၤၡူဟ့ၣ်လီၤတၢ်နဲၣ်ကျဲလၢအစံး ဝဲ, “လဲၤလၢကီၢ်ဒီဘ့ၣ်ညါဒီးကွဲးနီၣ်ကွဲးဃါဒီးဟဲက့ၤကဒါ က့ၤဆူယအိၣ်တက့ၢ်. အန့ၣ်ဒီးယကဖးတၢ်လၢသုဂီၢ်ဖဲအံၤလၢယွၤ အမဲာ်ညါလၢဝ့ၢ်ၡံလိၤန့ၣ်လီၤ.”",
			"9": "<sup>9</sup> အန့ၣ်ဒီး, ပှၤန့ၣ်တဖၣ်လဲၤတၢ်လၢကီၢ်ဒီဘ့ၣ်ညါဒီးနီၤဖးလီၤကီၢ်နွံပူ ဃုာ်ဒီးအဝ့ၢ်တဖၣ် ဒ်လဲၣ်ဒ်လဲၣ်န့ၣ်ကွဲးလီၤဝဲလၢလံာ်ပူၤန့ၣ်လီၤ. ဝံၤဒီးအဝဲသ့ၣ်က့ၤကဒါက့ၤဆူစီၤယိၤၡူအအိၣ်လၢသူၣ်ဒဲ အလီၢ်ဖဲဝ့ၢ်ၡံလိၤန့ၣ်လီၤ.",
			"10": "<sup>10</sup> ဒီးစီၤယိၤၡူဖးတၢ်လၢအဝဲသ့ၣ်အဂီၢ်လၢယွၤအမဲာ်ညါဖဲ ဝ့ၢ်ၡံလိၤန့ၣ်လီၤ. ဒီးဖဲန့ၣ်န့ၣ်စီၤယိၤၡူနီၤဖးလီၤထံကီၢ်လၢပှၤအံၣ်စရ့လး ဖိအဂီၢ်ဒ်အတၢ်နီၤဖးအိၣ်ဝဲအသိးန့ၣ်လီၤ.",
			"11": "<sup>11</sup> တၢ်နီၤဖးလီၤဘံၣ်ယၤမံၣ်အဒူၣ်ဒ်အဒူၣ်ဖိထၢဖိအိၣ်ဝဲအသိး, ဒီးကီၢ်လၢတၢ်နီၤလီၤန့ၢ်အီၤမ့ၢ်ဝဲဖဲယူဒၤဒီးယိၤသးအဘၢၣ်စၢၤန့ၣ်လီၤ.",
			"12": "<sup>12</sup> ဒီးအကီၢ်ဆၢလၢကလံၤစိးစးထီၣ်အသးဖဲထံကျိယၢ်ဒ့ၣ် ဒီးလဲၤထီၣ်ဆူဝ့ၢ်ယရံၤဃိအကလံၤစိးတၢ်ပၤလီၤဒီးလဲၤထီၣ်ဆူ မုၢ်နုာ်ခီဖျိကစၢၢ်ကလိအလီၢ်တုၤလီၤလၢ ဘ့ၤသအၤဝ့ၣ်အပှၢ်မုၢ်ကနၢန့ၣ်လီၤ.",
			"13": "<sup>13</sup> ဝံၤဒီးကီၢ်ဆၢန့ၣ်လဲၤဆူတၢ်ပၤလီၤလၢဝ့ၢ်လူးစးအကလံၤထံး (ဘၣ်တၢ်ကိးစ့ၢ်ကီးလၢဘ့ၤသ့လး) ဒီးဆူဝ့ၢ်ဧးတၤရိးအးဒၢ်, လၢအအိၣ်လၢကစၢၢ်လၢအအိၣ်လၢဝ့ၢ်အကလံၤထံးလာ်ခီ အလိၤန့ၣ်လီၤ.",
			"14": "<sup>14</sup> ဝံၤဒီးကီၢ်ဆၢန့ၣ်လဲၤဆူအဂၤတကျိၤဒၣ်, စးထီၣ်လၢကစၢၢ်အံၤ အမုၢ်နုာ်တကပၤဒီးလီၤဆူကလံၤထံးဒီးလဲၤဆူ ဝ့ၢ်ကံးရယးဘဧၤလး (မ့တမ့ၢ်ကီၢ်ကံးရယးယဧၤရံၣ်) လၢအဘၣ်ဃးဒီးယူဒၤအဒူၣ်လီၤ. အဝဲအံၤမ့ၢ်မုၢ်နုာ်အကီၢ်ဆၢန့ၣ်လီၤ.",
			"15": "<sup>15</sup> ကလံၤထံးအကီၢ်ဆၢစးထီၣ်အသးဖဲဝ့ၢ်ကံးရးယးယဧၤရံၣ်အကနူၤထံး ဒီးလဲၤဆူန့ဖတိၤအထံထီၣ်ပၢၢ်န့ၣ်လီၤ.",
			"16": "<sup>16</sup> ဝံၤဒီးလဲၤဆူကစၢၢ်တဖျၢၣ်အကတၢၢ်လၢအအိၣ်လၢ ပှၤဟံၣ်နိၣ်ဖိအတၢ်ပၢၤခိၣ်လၢကစၢၢ်ကဆူးအမဲာ်ညါ, လၢအအိၣ်လၢပှၤနီၢ်ဒိၣ်ဖိအတၢ်ပၢၤခိၣ်လၢကစၢၢ်ကဆူးလၢကလံၤစိးတခီ, ဒီးလဲၤလီၤဆူဟံၣ်နိၣ်တၢ်ပၢၤခိၣ်လၢကစၢၢ်ကဆူးလၢ ဝ့ၢ်ယဘူၣ်အဃၢၤလၢကလံၤထံးတခီ, ဒီးလဲၤလီၤဆူဧ့ၣ်ရိၤက့လးအထံထီၣ်ပၢၢ်လီၤ.",
			"17": "<sup>17</sup> ဝံၤဒီးလဲၤထီၣ်ဆူကလံၤစိးတခီဆူဧ့ၣ်ၡ့မ့ၣ်အထံထီၣ်ပၢၢ်ဒီးဆူ ဝ့ၢ်ကလံလိးလၢအအိၣ်ကွၢ်ဆၢၣ်မဲာ်လိာ်အသးဒီးအဒူမ့ၣ်ကျဲ ကဆူးန့ၣ်လီၤ. ဝံၤဒီးကီၢ်ဆၢန့ၣ်လဲၤလီၤဆူစီၤရူၤဘ့ၣ်အဖိ ခွါစီၤဘိဟၣ်အလၢၢ်တဖျၢၣ်အအိၣ်,",
			"18": "<sup>18</sup> ဒီးလဲၤဆူယၢ်ဒ့ၣ်အတၢ်ပၢၤခိၣ်လၢကစၢၢ်ကဆူးအကလံၤစိးတခီဒီး လဲၤလီၤဆူယၢ်ဒ့ၣ်အတၢ်ပၢၤခိၣ်လၢကစၢၢ်ကဆူးန့ၣ်လီၤ.",
			"19": "<sup>19</sup> ဝံၤဒီးကီၢ်ဆၢန့ၣ်လဲၤဆူဝ့ၢ်ဘ့ၤသဃါကလၤအဃၢၤလၢက လံၤစိးတခီ, ဒီးကတၢၢ်ဝဲဖဲပီၣ်လဲၣ်အံသၣ်ဖဲထံကျိယၢ်ဒ့ၣ် ကလံၤထံးအကတၢၢ်န့ၣ်လီၤ. အဝဲအံၤမ့ၢ်ကလံၤထံးအကီၢ်ဆၢန့ၣ်လီၤ.",
			"20": "<sup>20</sup> ထံကျိယၢ်ဒ့ၣ်မ့ၢ်မုၢ်ထီၣ်အကီၢ်ဆၢန့ၣ်လီၤ. အအံၤမ့ၢ်ကီၢ်ဆၢတဖၣ်လၢဘံၣ်ယၤမံၣ်အဒူၣ်အတၢ်န့ၢ်သါဒ်အဒူၣ်အထၢ အိၣ်ဝဲအသိးန့ၣ်လီၤ.",
			"21": "<sup>21</sup> ဝ့ၢ်တဖၣ်လၢအဘၣ်ဃးဒီးဘံၣ်ယၤမံၣ်အဒူၣ်, ဒ်အဒူၣ်ဖိထၢဖိ အိၣ်ဝဲအသိးန့ၣ်မ့ၢ်ဝဲ, ယရံၤဃိ, ဘ့ၤသဃါကလၤ, ဧ့မဲးကစံး,",
			"22": "<sup>22</sup> ဘ့ၤသဧါရဘၤ, စမၤရဲၣ်, ဘ့ၤသ့လး,",
			"23": "<sup>23</sup> ဧၤဝံၣ်, ပါရၤ, ဧိၤဖြၤ,",
			"24": "<sup>24</sup> ကဖၢ်ဧမိနဲ, ဧိးဖနံၤ, ဒီးက့ဘၤလီၤ. မ့ၢ်ဝ့ၢ်တဆံခံဝ့ၢ်ဃုာ်ဒီးဝ့ၢ်ဖိလၢအအိၣ်ဝးတရံးအီၤတဖၣ် န့ၣ်လီၤ.",
			"25": "<sup>25</sup> အိၣ်စ့ၢ်ကီးဒီးဝ့ၢ်ကံးဘိၣ်, ရၤမါ, ဘအ့ရိး, မံးစပၤ, ကဖံရၤ, မိစၤ,",
			"27": "<sup>27</sup> ရ့က့ၣ်, ယံရဖၤအ့လး, တၤရါလး,",
			"28": "<sup>28</sup> စ့လၤ, အ့လ့ာ်, ယဘူၣ် (မ့တမ့ၢ်ယရူၤၡလ့ၣ်) က့ဘဧး, ဒီးကံးရယးန့ၣ်လီၤ. မ့ၢ်ဝ့ၢ်တဆံလွံၢ်ဝ့ၢ်ဃုာ်ဒီးဝ့ၢ်ဖိလၢအအိၣ်ဝးတရံးအီၤတဖၣ်န့ၣ်လီၤ. အအံၤမ့ၢ်ဘံၣ်ယၤမံၣ်အဒူၣ်အတၢ်န့ၢ်သါဒ်အဒူၣ်အထၢအိၣ်ဝဲအသိးန့ၣ်လီၤ."
		},
		"19": {
			"1": "<sup>1</sup> တၢ်ဖးခံမံၤတမံၤန့ၣ်ဟဲထီၣ်လၢစူၤမ့းအိၣ်အဒူၣ်အဂီၢ်ဒ်အဒူၣ် ဖိထၢဖိအိၣ်ဝဲအသိးဒီး အတၢ်န့ၢ်သါအဆၢန့ၣ်အိၣ်တုၤလၢယူဒၤ အဒူၣ်အတၢ်န့ၢ်သါအပူၤန့ၣ်လီၤ.",
			"2": "<sup>2</sup> ဒီးအတၢ်န့ၢ်သါအံၤပၣ်ဃုာ်ဒီးဘ့ၣ်ၡဘၤ, ၡ့ဘၤ, မိလဒၤ,",
			"3": "<sup>3</sup> ဃစၢ်ၡူဧလး, ဘၤလၤ, ဧၤစ့ၣ်,",
			"4": "<sup>4</sup> အ့းလတိလး, ဘသူလး, ဃိၢ်မါ,",
			"5": "<sup>5</sup> စံကလး, ဘ့ၤသမၢ်ကဘိး, ဃစၢ်စူစၤ,",
			"6": "<sup>6</sup> ဘ့ၤသလဘိး, ဒီးၡရူဃ့ၣ်လီၤ. မ့ၢ်ဝဲဝ့ၢ်တဆံသၢဖျၢၣ်ဃုာ်ဒီး ဝ့ၢ်ဖိလၢအအိၣ်ဝးတရံးအီၤတဖၣ်န့ၣ်လီၤ.",
			"7": "<sup>7</sup> အိၣ်စ့ၢ်ကီးဒီးဧ့ၣ်, ရံးမိၣ်, ဧ့သ့ၢ်, ဒီးဧၡၣ်လီၤ. မ့ၢ်ဝဲဝ့ၢ်လွံၢ်ဖျၢၣ်ဃုာ်ဒီးဝ့ၢ်ဖိလၢအအိၣ်ဝးတရံးအီၤတဖၣ် န့ၣ်လီၤ.",
			"8": "<sup>8</sup> တၢ်အံၤပၣ်ဃုာ်ဒီးဝ့ၢ်ဖိလၢအအိၣ်ဝးတရံးဝ့ၢ်တဖၣ်အံၤ တုၤအတုၤလၢဝ့ၢ်ဘဧၤလးဘ့ၢ် (မ့တမ့ၢ်ရးမါ) လၢကလံၤထံးတခီန့ၣ်လီၤ. ကီၢ်အံၤ မ့ၢ်စူၤမ့းအိၣ်အဒူၣ်ဖိထၢဖိဒိးန့ၢ်ဘၣ်ဝဲ ဒ်အတၢ်န့ၢ်သါအသိးန့ၣ်လီၤ.",
			"9": "<sup>9</sup> မ့ၢ်လၢယူဒၤအတၢ်န့ၢ်သါလဲၢ်န့ၢ်ဒံးအလိၣ်ဘၣ်ဝဲအဃိ, စီၤယိၤၡူဟ့ၣ်လီၤအကီၢ်တနီၤဆူစူၤမ့းအိၣ်အဒူၣ်န့ၣ်လီၤ.",
			"10": "<sup>10</sup> တၢ်ဖးသၢမံၤတမံၤန့ၣ်ဟဲထီၣ်လၢစ ဘူလိၣ်အဒူၣ်အဂီၢ်ဒ်အဒူၣ်ဖိထၢဖိအိၣ်ဝဲအသိးဒီးကီၢ်လၢအန့ၢ်သါဝဲန့ၣ် လဲၤတုၤလၢဝ့ၢ်စၤရံးန့ၣ်လီၤ.",
			"11": "<sup>11</sup> ဝံၤဒီးအကီၢ်ဆၢလဲၤဆူမုၢ်နုာ်တုၤလၢဝ့ၢ်မရၤလၤ, ဒီးထိးဘၣ်ဝ့ၢ်ဒးဘးၡ့းဒီးထံကျိဖိလၢ ဝ့ၢ်ယၤကနၣ်အမုၢ်ထီၣ်န့ၣ်လီၤ.",
			"12": "<sup>12</sup> ဒီးဃၣ်အသးလၢဝ့ၢ်စၤရံးဆူမုၢ်ထီၣ်ပၢၢ်တုၤလၢဝ့ၢ်ကံးစလိးတၤဘိၢ်အကီၢ်ဆၢ ဒီးဟးထီၣ်ဝဲဆူဝ့ၢ်ဒၤဘြးဒီးလဲၤထီၣ် ဝဲဆူဝ့ၢ်ယၤဖံ,",
			"13": "<sup>13</sup> ဒီးလဲၤဝဲဖဲန့ၣ်ဆူမုၢ်ထီၣ်တခီဆူဝ့ၢ်ကံးတၤဃ့ဖ့ၢ်, ဆူဝ့ၢ်ဧးတၤကစံၣ်, ဒီးဟးထီၣ်ဝဲဆူဝ့ၢ်ရံးမိၣ်, ဆူဝ့ၢ်န့ဧၤ,",
			"14": "<sup>14</sup> ဒီးကီၢ်အဆၢလၢကလံၤစိးတခီန့ၣ်လဲၤတရံး တၢ်ဆူဝ့ၢ်ဃးနသိၣ်ဒီးကတၢၢ်ဝဲဖဲယံးဖတ့လးအတၢ်ပၢၤခိၣ် ကစၢၢ်ကဆူးန့ၣ်လီၤ.",
			"15": "<sup>15</sup> ဒီးကးတး, နဟးလလး, ၡံးမရိၣ်, ယံးဒၤလၤ, ဒီးဘ့ၤသလ့ဃ့ၣ်လၢအအိၣ်လၢကီၢ်ကၤလံၤလါလီၤ. မ့ၢ်ဝဲဝ့ၢ်တဆံခံဖျၢၣ်ဃုာ်ဒီးဝ့ၢ်ဖိလၢအအိၣ်ဝးတရံးအီၤတဖၣ်လီၤ.",
			"16": "<sup>16</sup> ဝ့ၢ်တဖၣ်ဒီးဝ့ၢ်ဖိတဖၣ်အံၤအိၣ်လၢကီၢ်လၢစဘူလိၣ်အဒူၣ်ဖိထၢဖိတဖၣ် ဒိးန့ၢ်ဘၣ်ဝဲဒ်အတၢ်န့ၢ်သါအသိးအပူၤန့ၣ်လီၤ.",
			"17": "<sup>17</sup> တၢ်ဖးလွံၢ်မံၤတမံၤန့ၣ်ဟဲထီၣ်လၢယံးစၣ် ကၣ်အဒူၣ်အဂီၢ်ဒ်အဒူၣ်ဖိထၢဖိအိၣ်ဝဲအသိးန့ၣ်လီၤ.",
			"18": "<sup>18</sup> ဒီးအကီၢ်န့ၣ်ပၣ်ဃုာ်ဒီးယံးစရ့လး, ယံးစူးလိး, ၡူန့ၣ်,",
			"19": "<sup>19</sup> ဃဖၢ်ရဲၣ်, ၡံအိၣ်, အနၤဃရး,",
			"20": "<sup>20</sup> ရးဘံး, ကံးၡယိၣ်, အၤဘ့း, ရ့မ့း, ဧ့ၣ်ကးနံၣ်, ဧ့ၣ်ဃးဒၤ, ဒီးဘ့ၤသပးစ့းန့ၣ်လီၤ.",
			"22": "<sup>22</sup> ဒီးအကီၢ်ဆၢထိးဘၣ်စ့ၢ်ကီးတၤဘိၢ်, ၡၤကစံမၤ, ဘ့ၤသၡ့မ့ၣ်, ဒီးလဲၤကတၢၢ်ဝဲဖဲထံကျိယၢ်ဒ့ၣ်န့ၣ်လီၤ. ပၣ်ဃုာ်ဒီးဝ့ၢ်တဆံဃုဖျၢၣ်ဃုာ်ဒီးဝ့ၢ်ဖိလၢအအိၣ်ဝးတရံးအီၤတဖၣ်န့ၣ်လီၤ.",
			"23": "<sup>23</sup> ဝ့ၢ်တဖၣ်ဒီးဝ့ၢ်ဖိတဖၣ်အံၤအိၣ်လၢကီၢ်လၢယံးစၣ်ကၢ်အဒူၣ်ဖိထၢဖိတဖၣ် ဒိးန့ၢ်ဘၣ်ဝဲဒ်အတၢ်န့ၢ်သါအသိးအပူၤန့ၣ်လီၤ.",
			"24": "<sup>24</sup> တၢ်ဖးယဲၢ်မံၤတမံၤန့ၣ်ဟဲထီၣ်လၢအၤၡ့ၢ်အဂီၢ်ဒ်အဒူၣ်ဖိထၢဖိ အိၣ်ဝဲအသိးန့ၣ်လီၤ.",
			"25": "<sup>25</sup> ဒီးအကီၢ်န့ၣ်ပၣ်ဃုာ်ဒီးဃ့ကလး, ဃလံ, ဘ့တ့ၣ်, အကၡး,",
			"26": "<sup>26</sup> အလးမ့လ့း, ဧၤမးဒီးမံၤၡ့လးန့ၣ်လီၤ. လၢမုၢ်နုာ်တခီထိးဘၣ်ကၢ်မ့ၤလးဒီးၡံဃိၢ်လံးဘနးလီၤ.",
			"27": "<sup>27</sup> ဒီးဃၣ်အသးဆူမုၢ်ထီၣ်ဒီးကီၢ်ဆၢန့ၣ်လဲၤဆူဘ့ၤသဒၤကိၣ် ဒီးထိးဘၣ်စဘူလိၣ်ဒီးယံးဖတ့လးအတၢ်ပၢၤခိၣ်ကစၢၢ်ကဆူးလၢ ဘ့ၤသဧ့ၤမ့းဒီးနဧ့လးလၢကလံၤစိးတခီ, ဒီးဟးထီၣ်ဝဲဆူကၤ ဘူလးလၢကလံၤစိးတခီ,",
			"28": "<sup>28</sup> ဒီးဃ့ဘြိၣ်, ရဃိၣ်, ဃမိၤ, ကါနၤ, ပၢၢ်လၢစံဒိၣ်ဖးဒိၣ်လီၤ.",
			"29": "<sup>29</sup> ဝံၤဒီးကီၢ်ဆၢန့ၣ်တရံးအသးဆူရၤမါဒီးလဲၤတုၤလၢဝ့ၢ်ခၢၣ် သနၢၢ်ထါယၢၣ်န့ၣ်လီၤ. ဝံၤဒီးကီၢ်ဆၢန့ၣ်တရံးအသးဆူ ဃိစၤဒီးကတၢၢ်ဝဲဖဲပီၣ်လဲၣ်ဖးဒိၣ်မဲးဒံးထၢၣ်ရ့နယၢၣ်န့ၣ်လီၤ. တၢ်န့ၣ်ပၣ်ဃုာ်ဒီးမၤဃလၤ, အၤကစံာ်,",
			"30": "<sup>30</sup> ဧူးမၤ, အဖ့း, ရဃိာ်, ဝ့ၢ်ခဲလၢာ်မ့ၢ်ဝဲခံဆံခံဖျၢၣ်ဃုာ် ဒီးဝ့ၢ်ဖိလၢအအိၣ်ဝးတရံးအီၤတဖၣ်န့ၣ်လီၤ.",
			"31": "<sup>31</sup> ဝ့ၢ်ဒီးဝ့ၢ်ဖိတဖၣ်အံၤအိၣ်ဝဲလၢကီၢ်လၢအၤ ၡ့ၢ်အဒူၣ်အထၢတဖၣ်ဒိးန့ၢ်ဘၣ်ဝဲဒ်အတၢ်န့ၢ်သါအသိးအပူၤန့ၣ် လီၤ.",
			"32": "<sup>32</sup> တၢ်ဖးဃုမံၤတမံၤဟဲထီၣ် လၢနးသၤလံအဒူၣ်အဂီၢ်ဒ်အဒူၣ်ဖိထၢဖိအိၣ်ဝဲအသိးန့ၣ်လီၤ.",
			"33": "<sup>33</sup> ဒီးအကီၢ်ဆၢန့ၣ်စးထီၣ်လၢတၢ် လီၢ်ယ့လ့ာ်ဒီးလဲၤဆူစဧးနဲၣ်အသ့ထိးဖၣ်အထူၣ်ဒီးအဒၣ်မံၤ, န့က့ာ်, ဒီးဝ့ၢ်ယးဘန့လးပၢၢ်တုၤလၢတၢ်လီၢ်လးကူၣ်ဒီးလဲၤ ကတၢၢ်လၢထံကျိယၢ်ဒ့ၣ်န့ၣ်လီၤ.",
			"34": "<sup>34</sup> ဖဲန့ၣ်န့ၣ်အကီၢ်ဆၢလဲၤတရံးအသးဆူမုၢ်နုာ်ဝ့ၢ်အၤစနိး တၤဘိၢ်, ဒီးဆူဝ့ၢ်ဃူးကိးဒီးလဲၤထိးဘၣ်စဘူလိၣ်အကီၢ်ဆၢလၢ ကလံၤထံး, ဒီးအၤၡ့ၢ်အကီၢ်ဆၢလၢမုၢ်နုာ်ဒီးထံကျိယၢ်ဒ့ၣ်လၢမုၢ်ထီၣ်န့ၣ်လီၤ.",
			"35": "<sup>35</sup> ဝ့ၢ်အိၣ်ခၢၣ်အနၢၣ်တဖၣ်မ့ၢ်ဝဲစံးဒံၣ်, စ့ၢ်, ဃးမး, ရကး, ကံးနရ့း,",
			"36": "<sup>36</sup> အဒၤမၤ, ရၤမါ, ဃါစိၢ်,",
			"37": "<sup>37</sup> က့ဒ့ၣ်, အ့ဒြံၤ, ဧ့ၣ်ဃစိၢ်, ယံးရိၣ်, မံးကဒၤလ့လး, ဃိးရ့ၣ်, ဘ့ၤသၤနးဒီးဘ့ၤသၡ့ မ့ၣ်န့ၣ်လီၤ. မ့ၢ်ဝ့ၢ်တဆံနွံဖျၢၣ်ဃုာ်ဒီးဝ့ၢ်ဖိလၢအအိၣ်ဝးတရံးအီၤတဖၣ်န့ၣ်လီၤ.",
			"39": "<sup>39</sup> ဝ့ၢ်ဒီးဝ့ၢ်ဖိတဖၣ်အံၤအိၣ်လၢကီၢ်လၢ နးသၤလံအဒူၣ်ဖိထၢဖိဒိးန့ၢ်ဘၣ်ဝဲဒ်အတၢ်န့ၣ်သါအသိးအပူၤ န့ၣ်လီၤ.",
			"40": "<sup>40</sup> တၢ်ဖးနွံမံၤတမံၤဟဲထီၣ်လၢဒၣ်အဒူၣ်ဖိထၢအဂီၢ်ဖိဒ်အအိၣ်ဝဲ အသိးန့ၣ်လီၤ.",
			"41": "<sup>41</sup> ကီၢ်လၢအန့ၢ်သါဝဲပၣ်ဃုာ်ဒီးစိးရၤ, အ့ၤၡတိလး, ဧံၢ်ၡ့မ့ၣ်,",
			"42": "<sup>42</sup> ၡၤလးဘံၣ်, အးယးလိၣ်, ယံးသလၤ,",
			"43": "<sup>43</sup> အ့လိၣ်, သံမနၤသၤ, ဧ့ကြိၣ်,",
			"44": "<sup>44</sup> အ့လတက့ၤ, ကံးဘသိၣ်, ဘဧၤလဲး,",
			"45": "<sup>45</sup> ယဟူး, ဘန့ဘရး, ကၤသးရံးမိၣ်,",
			"46": "<sup>46</sup> မ့ယၢ်ကိၣ်, ရးကိၣ်, ဃုာ်ဒီးကီၢ်လၢအအိၣ်သဃီၤလိာ်အသးဒီးဝ့ၢ် ယၤဖိၤန့ၣ်လီၤ.",
			"47": "<sup>47</sup> ဖဲပှၤဒၣ်ဖိတဖၣ်အကီၢ်ဘၣ် တၢ်ဒုးဒီးမၤန့ၢ်အီၤန့ၣ်, အဝဲသ့ၣ်လဲၤထီၣ်ဒုးဝ့ၢ်လ့ၡ့ၣ်န့ၣ်လီၤ. ဖဲအဝဲသ့ၣ်မၤန့ၢ်ဝ့ၢ်န့ၣ်, မၤသံအပှၤဝ့ၢ်ဖိဒီးဟံးန့ၢ်အီၤ လၢအဂီၢ်ဒၣ်ဝဲန့ၣ်လီၤ. အဝဲသ့ၣ်အိၣ်ဆိးဖဲန့ၣ်ဒီးလဲလိာ်ကွံာ်အမံၤဆူဒၣ်, ဒ်အပၢ်ဖးဒိၣ်အမံၤအသိးန့ၣ်လီၤ.",
			"48": "<sup>48</sup> ဝ့ၢ်ဒီးဝ့ၢ်ဖိတဖၣ်အံၤအိၣ်ဝဲလၢကီၢ်လၢ ဒၣ်အဒူၣ်ဖိထၢဖိတဖၣ်ဒိးန့ၢ်ဘၣ်ဝဲဒ်အတၢ်န့ၢ်သါအသိးအပူၤန့ၣ်လီၤ.",
			"49": "<sup>49</sup> ဖဲပှၤအံၣ်စရ့လးဖိတဖၣ်နီၤဖးလီၤအထံကီၢ်ဒ်အတၢ်န့ၢ်သါအသိးဝံၤဒီး, အဝဲသ့ၣ်ဟ့ၣ်လီၤစီၤနိၣ်အဖိခွါစီၤယိၤၡူအတၢ်န့ၢ်သါလၢအဝဲသ့ၣ်အကျါန့ၣ်လီၤ.",
			"50": "<sup>50</sup> ဒ်ယွၤမၤလိာ်တ့ၢ်အသိး, အဝဲသ့ၣ်ဟ့ၣ်လီၤဝ့ၢ်လၢအဃ့ဝဲလၢ အမ့ၢ်တံးမနးစ့ရၤလၢအ့ဖရဲၣ်အကစၢၢ်အလိၤန့ၣ်လီၤ. အဝဲသူၣ်ထီၣ်ကဒါက့ၤဝ့ၢ်ဝံၤဒီးအိၣ်ဝဲဆိးဝဲဖဲန့ၣ်န့ၣ်လီၤ.",
			"51": "<sup>51</sup> ပှၤလုၢ်တၢ်အခိၣ်စီၤအလၤဧစၢ်, စီၤနိၣ်အဖိခွါစီၤယိၤၡူ, ဒီးပှၤအံၣ်စရ့လးဖိအဒူၣ်တဖၣ်အခိၣ်အနၢ်တဖၣ်ဖီၣ်တၢ်ဖးဝံၤဒီး နီၤဖးလီၤထံကီၢ်လၢယွၤအမဲာ်ညါဖဲတၢ်ဘူၣ်ထီၣ်ဘါထီၣ်ယွၤ အဒဲအကျဲစၢၤလၢဝ့ၢ်ၡံလိၤန့ၣ်လီၤ. အန့ၣ်ဒီးအဝဲသ့ၣ်နီၤဖးထံကီၢ်ဝံၤဝဲဒၣ်န့ၣ်လီၤ."
		},
		"20": {
			"1": "<sup>1</sup> ဒီးယွၤစံးဘၣ်စီၤယိၤၡူ, “စံးဘၣ်ပှၤအံၣ်စရ့လးဖိတဖၣ်ဒ်သိးအကဃုထၢဝ့ၢ်တဖၣ်လၢတၢ်ပူၤဖျဲးအဂီၢ် ဒ်ယစံးဘၣ်တ့ၢ်သုခီဖျိစီၤမိၤၡ့အသိးတက့ၢ်.",
			"3": "<sup>3</sup> ဒ်သိးပှၤလၢအမၤသံဘၣ်ပှၤတဂၤဂၤလၢတၢ်တဆိကမိၣ်ဆိကမးဘၣ် အပူၤကလဲၤဃ့ၢ်ဖဲန့ၣ်လၢကပူၤဖျဲးလၢပှၤလၢအလူၤဃု မၤကၣ်က့ၤအီၤတဂၤအဂီၢ်န့ၣ်လီၤ.",
			"4": "<sup>4</sup> အဝဲကလဲၤဃ့ၢ်ဝဲဆူဝ့ၢ်တဖၣ်အံၤအကျါတဝ့ၢ်ဝ့ၢ်ဒီး လဲၤဆူတၢ်စံၣ်ညီၣ်အလီၢ်လၢဝ့ၢ်လဲၤနုာ်အကျဲစၢၤ ဒီးဒုးသ့ၣ်ညါပှၤခိၣ်ပှၤနၢ်တဖၣ်တၢ်လၢအမၤအသးအဂ့ၢ်န့ၣ်လီၤ. အန့ၣ်ဒီးအဝဲသ့ၣ်ကပျဲနုာ်အီၤဆူဝ့ၢ်ပူၤဒီးဟ့ၣ်အီၤတၢ်လီၢ် လၢကအိၣ်ဝဲအဂီၢ်ဒ်သိးကအိၣ်ဘၣ်ဝဲဖဲန့ၣ်လီၤ.",
			"5": "<sup>5</sup> ပှၤလၢအလူၤဃုမၤကၣ်က့ၤအီၤတဂၤမ့ၢ်ဟဲလူၤထွဲအီၤဖဲန့ၣ်ဒီး, ပှၤလၢဝ့ၢ်ပူၤတဖၣ်တဘၣ်ဟ့ၣ်လီၤအီၤဆူအဝဲအစုပူၤဘၣ်. အဝဲသ့ၣ်ကဘၣ်ဒီဒၣ်အီၤမ့ၢ်လၢအဝဲမၤသံဘၣ်ပှၤလၢတၢ်တဆိကမိၣ်ဆိကမးဘၣ်အပူၤဒီးတမ့ၢ်လၢတၢ်သးဖျိးဘၣ် အဃိလီၤ.",
			"6": "<sup>6</sup> အဝဲဒၣ်ကအိၣ်လၢဝ့ၢ်ပူၤတုၤလီၤလၢအဝဲဆၢထၢၣ်ဘၣ်လၢ ကမျၢၢ် အတၢ်စံၣ်ညီၣ်အလီၢ်ဒီးတုၤလီၤစ့ၢ်ကီးလၢပှၤလုၢ်တၢ်အခိၣ်အဒိၣ်လၢ အဆၢကတီၢ်ဝဲန့ၣ် သံဝဲတစုန့ၣ်လီၤ. တၢ်န့ၣ်ဝံၤဒီး, အဝဲကက့ၤကဒါက့ၤဆူအဟံၣ်ဒီးဆူအဝ့ၢ်ဒၣ်ဝဲလၢအဝဲထွးထီၣ်ဃ့ၢ်တ့ၢ်ဝဲန့ၣ်လီၤ.”",
			"7": "<sup>7</sup> အန့ၣ်သတးဒီး, အဝဲသ့ၣ်ပာ်လီၤဆီဝ့ၢ်က့ဒ့ၣ်လၢကီၢ်ကၤလံၤလါ, နးသၤလံကစၢၢ်အလိၤ, ဝ့ၢ်ၡက့ၣ်လၢအ့ဖရဲၣ်ကစၢၢ်အလိၤဒီး ဝ့ၢ်ဃ့ဘြိၣ်လၢယူဒၤကစၢၢ်အလိၤန့ၣ်လီၤ.",
			"8": "<sup>8</sup> ဒီးလၢထံကျိယၢ်ဒ့ၣ်အမုၢ်ထီၣ်လၢပှၢ်မုၢ်ကနၢတၢ်ပျီပူၤလၢ ဝ့ၢ်ယရံၤဃိအမုၢ်ထီၣ်တခီ, အဝဲသ့ၣ်ဃုထၢဝဲဝ့ၢ်ဘ့စ့ၢ် လၢရူၤဘ့ၣ်အကီၢ်ပူၤ, ဝ့ၢ်ရၤမိးလၢကီၢ်ကံးလဧးအပူၤ လၢပှၤကးအဒူၣ်အဂီၢ်ဒီးဝ့ၢ်ကိလၣ်လၢကီၢ်ဘၤၡၣ်အပူၤလၢ မနၤၡ့ၤအဒူၣ်အဂီၢ်န့ၣ်လီၤ.",
			"9": "<sup>9</sup> အအံၤမ့ၢ်တၢ်ပူၤဖျဲးအဝ့ၢ်တဖၣ်လၢတၢ်ဃုထၢထီၣ်အီၤလၢပှၤအံၣ်စရ့လးဖိခဲလၢာ်အဂီၢ်ဒီး ပှၤတခီဘီမုၢ်ဖိ လၢအအိၣ်လၢအဝဲသ့ၣ်အသိးအကျါတဂၤဂ့ၤတဂၤဂ့ၤအဂီၢ်န့ၣ်လီၤ. ပှၤတဂၤဂ့ၤတဂၤဂ့ၤလၢအမၤသံဘၣ်ပှၤလၢတၢ်တဆိကမိၣ်ဆိကမးဘၣ်အပူၤန့ၣ်, ထံၣ်န့ၢ်တၢ်ပူၤဖျဲးအလီၢ်ဖဲန့ၣ်လၢပှၤလၢအလူၤဃုမၤကၣ်အီၤသ့န့ၣ်လီၤ. မ့တမ့ၢ်ဘၣ်လၢအဝဲဒိးန့ၢ်ဆိတၢ်ဆၢထၢၣ်လၢတၢ်စံၣ်ညီၣ်ကွီၢ်အလီၢ်ဘၣ်ဒီး တၢ်မၤသံအီၤတသ့ဘၣ်န့ၣ်လီၤ."
		},
		"21": {
			"1": "<sup>1</sup> ပှၤလ့ၤဝံဖိအဒူၣ်ဖိထၢဖိအခိၣ်တဖၣ် လဲၤဆူပှၤလုၢ်တၢ်အခိၣ်စီၤအလၤဧစၢ်, ဒီးစီၤနိၣ်အဖိခွါစီၤယိၤၡူ, ဒီးပှၤအံၣ်စရ့လးဖိ အဒူၣ်ခဲလၢာ်, အဒူၣ်ဖိထၢဖိအခိၣ်တဖၣ်အအိၣ်,",
			"2": "<sup>2</sup> ဒီးဖဲဝ့ၢ်ၡံလိၤလၢကီၢ်ကနၤဧၣ်အပူၤန့ၣ်, ဒီးစံးဘၣ်အဝဲသ့ၣ်, “ယွၤမၤလိာ်တ့ၢ်တၢ်ခီဖျိ စီၤမိၤၡ့လၢပကဘၣ်တၢ်ဟ့ၣ်ပှၤဝ့ၢ်တဖၣ်လၢပကအိၣ်ကဆိးအဂီၢ်, ဃုာ်ဒီးတၢ်အီၣ်ဆၣ်အလီၢ်လၢပဆၣ်ဖိကီၢ်ဖိတဖၣ်အဂီၢ်န့ၣ်လီၤ.",
			"3": "<sup>3</sup> သတးဒီးဒ်ယွၤမၤလိာ်တ့ၢ်အသိး, ပှၤအံၣ်စရ့လးဖိတဖၣ်ဟ့ၣ်လီၤပှၤလ့ၤဝံဖိတဖၣ်လၢဝ့ၢ်လၢလာ်တဖၣ်အံၤ ဃုာ်ဒီးတၢ်အီၣ်ဆၣ်အလီၢ်လၢအဝဲသ့ၣ်အတၢ်န့ၢ်သါအပူၤန့ၣ်လီၤ.",
			"4": "<sup>4</sup> တၢ်ဖးလီၤဘၣ်အဆိကတၢၢ်လၢပှၤကဃးဖိတဖၣ်အဒူၣ်ဖိထၢဖိတဖၣ်အဂီၢ်န့ၣ်လီၤ. သတးဒီး, ပှၤလ့ၤဝံဖိတဖၣ်လၢအလီၤစၢၤလၢပှၤလုၢ်တၢ်အခိၣ်စီၤအၤဟရိၣ်န့ၣ်, ခီဖျိတၢ်ဖးအဝဲသ့ၣ် ဒိးန့ၢ်ဘၣ်ဝဲဝ့ၢ်တဆံသၢဝ့ၢ်လၢယူဒၤအဒူၣ်, စူၤမ့းအိၣ်အဒူၣ်, ဒီးဘံၣ်ယၤမံၣ်အဒူၣ်တဖၣ်အအိၣ်န့ၣ်လီၤ.",
			"5": "<sup>5</sup> ဒီးပှၤကဃးဖိလၢအအိၣ်လီၤတဲာ်တဖၣ်န့ၣ်, ခီဖျိတၢ်ဖးအဝဲသ့ၣ်ဒိးန့ၢ်ဘၣ်ဝဲဝ့ၢ်အဖျၢၣ်တဆံလၢအ့ဖရဲၣ်အဒူၣ် ဒီးလၢဒၣ်အဒူၣ်ဒီးမနၤၡ့ၤအဒူၣ်တဝာ်အဒူၣ်ဖိထၢဖိတဖၣ်အအိၣ်န့ၣ်လီၤ.",
			"6": "<sup>6</sup> ဒီးပှၤက့ရၡိၣ်ဖိတဖၣ်, ခီဖျိတၢ်ဖးန့ၣ်, ဒိးန့ၢ်ဘၣ်ဝဲဝ့ၢ်တဆံသၢဖျၢၣ်လၢပှၤယံးစၣ်ကၢ်အဒူၣ်, လၢပှၤအၤၡ့ၢ်အဒူၣ်, လၢပှၤနးသၤလံအဒူၣ်, ဒီးလၢပှၤမနၤၡ့ၤအဒူၣ်တဝာ်လၢကီၢ်ဘၤၡၣ်အပူၤ, အဒူၣ်ဖိထၢဖိတဖၣ်အအိၣ်န့ၣ်လီၤ.",
			"7": "<sup>7</sup> ဒီးပှၤမရၤရံၤဖိဒ်အဒူၣ်ဖိထၢဖိအိၣ်ဝဲအသိးဒိးန့ၢ်ဘၣ်ဝဲ ဝ့ၢ်တဆံခံဖျၢၣ်လၢပှၤရူၤဘ့ၣ်ဖိအဒူၣ်, ပှၤကးဖိအဒူၣ်ဒီးပှၤစဘူလိၣ်ဖိအဒူၣ်အအိၣ်န့ၣ်လီၤ.",
			"8": "<sup>8</sup> ဝ့ၢ်တဖၣ်အံၤဒီးတၢ်အီၣ်ဆၣ်အလီၢ်တဖၣ်, ခီဖျိတၢ်ဖးန့ၣ်, ပှၤအံၣ်စရ့လးဖိဟ့ၣ်လီၤဝဲဆူပှၤလ့ၤဝံဖိ ဒ်ယွၤမၤလိာ်တ့ၢ်ခီဖျိစီၤမိၤၡ့အိၣ်ဝဲအသိးန့ၣ်လီၤ.",
			"9": "<sup>9</sup> လၢပှၤယူဒၤဖိအဒူၣ်အကျါဒီး ပှၤစူၤမ့းအိၣ်ဖိအဒူၣ်အကျါအဝဲသ့ၣ်ဟ့ၣ်လီၤဝဲဝ့ၢ်လၢလာ်တဖၣ်အံၤဒ်အမံၤအိၣ်ဝဲအသိး,",
			"10": "<sup>10</sup> ဆူစီၤအၤဟရိၣ်အစၢၤအသွဲၣ်တဖၣ်, ဒူၣ်ဖိထၢဖိတဒူၣ်လၢအမ့ၢ်ပှၤကဃးဖိအဒူၣ်လၢအဘၣ်ဃးဒီး ပှၤလ့ၤဝံအဒူၣ်ဒ်တၢ်ဖးလီၤဘၣ်အီၤအဆိကတၢၢ်အသိးန့ၣ်လီၤ.",
			"11": "<sup>11</sup> အဝဲသ့ၣ်ဘၣ်တၢ်ဟ့ၣ်လီၤအီၤလၢဝ့ၢ် အၢ်ဘၤ (အၢ်ဘၤမ့ၢ်စီၤဧနးအပၢ်) လၢအခဲအံၤဘၣ်တၢ်ကိးအီၤလၢဃ့ဘြိၣ် လၢယူဒၤကစၢၢ်အလိၤဃုာ်ဒီးတၢ်အီၣ်ဆၣ်အလီၢ်ဝးတရံးအီၤန့ၣ်လီၤ.",
			"12": "<sup>12</sup> နာ်သက့, ဝ့ၢ်အပျီတဖၣ်ဃုာ်ဒီးအဝ့ၢ်ဖိတဖၣ်န့ၣ်ဘၣ်တၢ်ဟ့ၣ်လီၤတ့ၢ်လံအီၤဆူ စီၤယဖူန့ၤအဖိခွါစီၤကၤလ့းဒ်အတၢ်န့ၢ်သါအသိးန့ၣ်လီၤ.",
			"13": "<sup>13</sup> လၢဝ့ၢ်ဃ့ဘြိၣ် (တၢ်ပူၤဖျဲးအဝ့ၢ်အကျါတဝ့ၢ်) အမဲာ်ညါ, ဝ့ၢ်လၢလာ်တဖၣ်အံၤဘၣ်တၢ်ဟ့ၣ်လီၤတ့ၢ်အီၤဆူပှၤလုၢ်တၢ်အခိၣ် စီၤအၤဟရိၣ်အစၢၤအသွဲၣ်တဖၣ်န့ၣ်လီၤ. လံးဘနၤ,",
			"14": "<sup>14</sup> ယးတံၢ်, အ့ၤၡတမိ, ဟိလိၣ်, ဒဘံၢ်, ဧ့ၣ်, ယူးတၤ, ဒီးဘ့ၤသၡ့မ့ၣ်ဃုာ်ဒီးအတၢ်အီၣ်ဆၣ်အလီၢ်တဖၣ်န့ၣ်လီၤ. မ့ၢ်ဝ့ၢ်ခွံဝ့ၢ်လၢယူဒၤဒီးစူၤမ့းအိၣ်အဒူၣ်တဖၣ်အပူၤန့ၣ်လီၤ.",
			"17": "<sup>17</sup> ဒီးလၢဘံၣ်ယၤမံၣ်အဒူၣ်အကျါ, အဝဲသ့ၣ်ဘၣ်တၢ်ဟ့ၣ်လီၤအီၤဝ့ၢ်လွံၢ်ဖျၢၣ်လၢအမ့ၢ်ဝဲကံးဘိၣ်, က့ဘၤ,",
			"18": "<sup>18</sup> ဧၤနသိး, ဒီးဧၤလမိၣ်ဃုာ်ဒီးအတၢ်အီၣ်ဆၣ်အလီၢ်တဖၣ်န့ၣ်လီၤ.",
			"19": "<sup>19</sup> ဝ့ၢ်ခဲလၢာ်တဆံသၢဖျၢၣ်ဃုာ်ဒီးအတၢ်အီၣ်ဆၣ်အလီၢ်တဖၣ်ဘၣ်တၢ်ဟ့ၣ်လီၤတ့ၢ်အီၤဆူ ပှၤလုၢ်တၢ်အခိၣ်တဖၣ်လၢအလီၤစၢၤလၢစီၤအၤဟရိၣ် အအိၣ်န့ၣ်လီၤ.",
			"20": "<sup>20</sup> ဒူၣ်ဖိထၢဖိအဂၤတဖၣ်လၢလ့ၤဝံအဒူၣ် ထၢလၢအလီၤစၢၤလၢပှၤကဃးဖိအဒူၣ်န့ၣ်, ဘၣ်တၢ်ဟ့ၣ်လီၤအီၤလၢဝ့ၢ်တနီၤလၢအ့ဖရဲၣ်အကီၢ်ပူၤန့ၣ်လီၤ.",
			"21": "<sup>21</sup> အဝဲသ့ၣ်ဘၣ်တၢ်ဟ့ၣ်လီၤအီၤလၢဝ့ၢ်လွံၢ်ဖျၢၣ်လၢအမ့ၢ်ဝဲ ၡက့ၣ်ဒီးအတၢ်အီၣ်ဆၣ်အလီၢ်လၢအ့ဖရဲၣ်ကစၢၢ်အလိၤ (တၢ်ပူၤဖျဲးအဝ့ၢ်) အကျါတဝ့ၢ်, က့စ့ၢ်,",
			"22": "<sup>22</sup> ကံးဘစဲၣ်, ဒီးဘ့ၤသဃိရိၣ်, ဃုာ်ဒီးအတၢ်အီၣ်ဆၣ်အလီၢ်တဖၣ်န့ၣ်လီၤ.",
			"23": "<sup>23</sup> ဒီးလၢဒၣ်အကီၢ်တခီ, အဝဲသ့ၣ်ဘၣ်တၢ်ဟ့ၣ်လီၤအီၤလၢဝ့ၢ်လွံၢ်ဖျၢၣ်လၢအမ့ၢ်ဝဲအ့လတက့ၤ, ကံးဘသိၣ်,",
			"24": "<sup>24</sup> အးယၤလိၣ်, ဒီးကၤသးရံးမိၣ်, ဃုာ်ဒီးအတၢ်အီၣ်ဆၣ်အလီၢ်တဖၣ်န့ၣ်လီၤ.",
			"25": "<sup>25</sup> လၢမုၢ်နုာ်မနၤၡ့ၤအကီၢ်တခီအဝဲသ့ၣ်ဘၣ်တၢ်ဟ့ၣ်လီၤအီၤ ဝ့ၢ်ခံဖျၢၣ်လၢအမ့ၢ်ဝဲ တၤနး ဒီးကၤသးရံးမိၣ်, ဃုာ်ဒီးအတၢ်အီၣ်ဆၣ်အလီၢ်တဖၣ်န့ၣ်လီၤ.",
			"26": "<sup>26</sup> ဒူၣ်ဖိထၢဖိတဖၣ်အံၤလၢပှၤကဃးဖိ အဒူၣ်ထၢတခီဒိးန့ၢ်ဘၣ်ဝ့ၢ်ခဲလၢာ်အဖျၢၣ်တဆံဃုာ်ဒီးအတၢ်အီၣ်ဆၣ်အလီၢ် တဖၣ်န့ၣ်လီၤ.",
			"27": "<sup>27</sup> ဒီးပှၤက့ရၡိၣ်ဖိတဖၣ်, လၢအမ့ၢ်ပှၤလ့ၤဝံဖိအဒူၣ်ဖိထၢဖိအကျါတဒူၣ်, ဒိးန့ၢ်ဘၣ်ဝဲဝ့ၢ်ခံဝ့ၢ်လၢအမ့ၢ်ဝဲကိလၣ်လၢကီၢ်ဘၤၡၣ်အပူၤ (တၢ်ပူၤဖျဲးအဝ့ၢ်အကျါတဝ့ၢ်) ဒီးဘဧ့ၡတရၤဃုာ်ဒီးအတၢ်အီၣ်ဆၣ်အလီၢ်တဖၣ်လၢမုၢ်ထီၣ်မနၤၡ့ၤ အကီၢ်ပူၤတခီန့ၣ်လီၤ.",
			"28": "<sup>28</sup> လၢပှၤယံးစၣ်ကၢ်အကီၢ်တခီ, အဝဲသ့ၣ်ဒိးန့ၢ်ဘၣ်ဝဲဝ့ၢ်လွံၢ်ဖျၢၣ်လၢအမ့ၢ်ဝဲကံၡိၣ်, ဒၤဘြး,",
			"29": "<sup>29</sup> ယၢ်မူသး, ဒီးဧ့ၣ်ကးနံၣ်, ဃုာ်ဒီးအတၢ်အီၣ်ဆၣ်အလီၢ်တဖၣ်န့ၣ် လီၤ.",
			"30": "<sup>30</sup> လၢပှၤအၤၡ့ၢ်အကီၢ်တခီ, အဝဲသ့ၣ်ဒိးန့ၢ်ဘၣ်ဝဲဝ့ၢ်လွံၢ်ဖျၢၣ် လၢအမ့ၢ်ဝဲမံၤၡ့လး, ဧၤဘဒိၣ်,",
			"31": "<sup>31</sup> ဃ့လကး, ဒီးရဃိာ်, ဃုာ်ဒီးအတၢ်အီၣ်ဆၣ်အလီၢ်တဖၣ်န့ၣ်လီၤ.",
			"32": "<sup>32</sup> လၢပှၤနးသၤလံအကီၢ်တခီ, အဝဲသ့ၣ်ဒိးန့ၢ်ဘၣ်ဝဲဝ့ၢ်သၢဖျၢၣ်လၢအမ့ၢ်ဝဲက့ဒ့ၣ်လၢကီၢ် ကၤလံၤလါ (တၢ်ပူၤဖျဲးအဝ့ၢ်အကျါတဝ့ၢ်,) ဃၤမိးဒိၣ်ဒီးကၢ်တၢ်, ဃုာ်ဒီးအတၢ်အီၣ်ဆၣ်အလီၢ်တဖၣ်န့ၣ်လီၤ.",
			"33": "<sup>33</sup> ပှၤက့ရၡိၣ်အဒူၣ်ထၢအဒူၣ်ဖိထၢဖိတဖၣ်ဒိးန့ၢ်ဘၣ်ဝ့ၢ်ခဲလၢာ် တဆံသၢဖျၢၣ်ဃုာ်ဒီးအတၢ်အီၣ်ဆၣ်အလီၢ်တဖၣ်န့ၣ်လီၤ.",
			"34": "<sup>34</sup> လၢပှၤမရၤရံၤဖိအဒူၣ်ထၢ, ပှၤလ့ၤဝံဖိလၢအအိၣ်လီၤတဲာ်တဖၣ်အကျါ, ဒိးန့ၢ်ဘၣ်ဝဲဝ့ၢ်လွံၢ်ဖျၢၣ်လၢပှၤစဘူလိၣ်ဖိအကီၢ်လၢအမ့ၢ်ဝဲယးနၣ်, ကၢ်တၤ,",
			"35": "<sup>35</sup> ဒံးမနၤ, ဒီးနဟးလလး, ဃုာ်ဒီးအတၢ်အီၣ်ဆၣ်အလီၢ် တဖၣ်န့ၣ်လီၤ.",
			"36": "<sup>36</sup> လၢရူၤဘ့ၣ်အကီၢ်တခီအဝဲသ့ၣ်ဒိးန့ၢ်ဘၣ်ဝဲဝ့ၢ်လွံၢ်ဖျၢၣ်လၢအ မ့ၢ်ဝဲဘ့စ့ၢ်, ယးဟစၢ်,",
			"37": "<sup>37</sup> ကဒ့မိး, ဒီးမ့ဖၤ, ဃုာ်ဒီးအတၢ်အီၣ်ဆၣ်အလီၢ်တဖၣ်န့ၣ်လီၤ.",
			"38": "<sup>38</sup> လၢကးအဒူၣ်အဝဲသ့ၣ်ဒိးန့ၢ်ဘၣ်ဝဲဝ့ၢ်လွံၢ်ဖျၢၣ်လၢအမ့ၢ်ဝဲ ရၤမိးလၢကီၢ်ကံးလဧးအပူၤ, ဃုာ်ဒီးအတၢ်အီၣ်ဆၣ်အလီၢ်တဖၣ် (တၢ်ပူၤဖျဲးအဝ့ၢ်အကျါတဝ့ၢ်,) မၤဃန့ၤ,",
			"39": "<sup>39</sup> ဃ့ၡဘိၣ်, ဒီးယၤစ့ၢ်, ဃုာ်ဒီးအတၢ်အီၣ်ဆၣ်အလီၢ်တဖၣ်န့ၣ်လီၤ.",
			"40": "<sup>40</sup> သတးဒီးပှၤမရၤရံၤဖိအဒူၣ်ထၢတဖၣ်ဘၣ်တၢ်ဟ့ၣ်လီၤအီၤဝ့ၢ်ခဲလၢာ် တဆံခံဝ့ၢ်န့ၣ်လီၤ.",
			"41": "<sup>41</sup> လၢထံကီၢ်လၢပှၤအံၣ်စရ့လးဖိတဖၣ်မၤန့ၢ်ဝဲအကျါန့ၣ်, ဝ့ၢ်ခဲလၢာ်လွံၢ်ဆံဃိးဝ့ၢ်ဃုာ်ဒီးအတၢ်အီၣ်ဆၣ်အလီၢ်ဝးတရံးအီၤတဖၣ်န့ၣ်,",
			"42": "<sup>42</sup> ဘၣ်တၢ်ဟ့ၣ်လီၤအီၤဆူပှၤလ့ၤဝံဖိတဖၣ်အအိၣ်န့ၣ်လီၤ.",
			"43": "<sup>43</sup> သတးဒီးယွၤဟ့ၣ်လီၤပှၤအံၣ်စရ့လးဖိလၢထံကီၢ်ခဲလၢာ်ဒ်အအၢၣ် လီၤတ့ၢ်ဝဲလၢအကဟ့ၣ်အမိၢ်ပၢ်ဖံဖုလၢပျၢၤတဖၣ်အသိးန့ၣ်လီၤ. ဖဲအဝဲသ့ၣ်မၤန့ၢ်ထံကီၢ်ခဲလၢာ်လံဒီးအဝဲသ့ၣ်အိၣ်ဝဲ ဆိးဝဲဖဲန့ၣ်န့ၣ်လီၤ.",
			"44": "<sup>44</sup> ယွၤဟ့ၣ်အဝဲသ့ၣ်လၢတၢ်ဃူတၢ်ဖိးလၢထံကီၢ်ဒီကီၢ်ညါ, ဒ်အအၢၣ်လီၤတ့ၢ်အမိၢ်ပၢ်ဖံဖုလၢပျၢၤတဖၣ်အသိးန့ၣ်လီၤ. ဒီးလၢအဒုၣ်အဒါခဲလၢာ်အကျါန့ၣ်, ပှၤဆၢထၢၣ်ထီဒါအဝဲသ့ၣ်တသ့နီတဂၤဘၣ်, မ့ၢ်လၢယွၤဟ့ၣ်ပှၤအံၣ်စရ့လးဖိတဖၣ် တၢ်မၤနၢၤလၢအဒုၣ်အဒါခဲလၢာ်အဖီခိၣ်အဃိန့ၣ်လီၤ.",
			"45": "<sup>45</sup> ယွၤဟံးဃာ်ဂၢၢ်ကျၢၤအတၢ်အၢၣ်လီၤအီလီၤကိးမံၤဒဲးလၢအမၤဝဲဒီးပှၤအံၣ်စရ့လးဖိတဖၣ်န့ၣ်လီၤ."
		},
		"22": {
			"1": "<sup>1</sup> အန့ၣ်ဒီး, စီၤယိၤၡူမၤလိာ်ပှၤရူၤဘ့ၣ်ဖိတဖၣ်, ဒီးပှၤကးဖိတဖၣ်, ဒီးပှၤမနၤၡ့ၤအဒူၣ်တဝာ်,",
			"2": "<sup>2</sup> ဒီးစံးဘၣ်အဝဲသ့ၣ်, “သုတိၢ်န့ၢ်ယွၤအခ့အပှၤစီၤမိၤၡ့အတၢ် မၤလိာ်တ့ၢ်သုဒီးဒိကနၣ်ယကလုၢ်လၢတၢ်လၢယမၤလိာ်တ့ၢ်သု ခဲလၢာ်န့ၣ်လီၤ.",
			"3": "<sup>3</sup> ဒီကတီၢ်ညါအံၤသုတလဲၤသဒၣ်သုဒီပုၢ်ဝဲၢ်ပှၤအံၣ်စရ့လးဖိတဖၣ် နီတစုဘၣ်န့ၣ်လီၤ. သုပာ်သူၣ်ပာ်သးလၢသုကဒိကနၣ်ယွၤသုက စၢ်အတၢ်မၤလိာ်တဖၣ်န့ၣ်လီၤ.",
			"4": "<sup>4</sup> အခဲအံၤ, ယွၤသုကစၢ်ဟ့ၣ်လီၤသုဒီပုၢ်ဝဲၢ်ပှၤအံၣ်စရ့လးဖိတဖၣ် လၢတၢ်ဃူတၢ်ဖိးဒ်အအၢၣ်လီၤတ့ၢ်ဝဲအသိးန့ၣ်လီၤ. လၢတၢ်န့ၣ်အဃိ, က့ၤသုဝဲဆူကီၢ်လၢအမ့ၢ်သုတၢ်န့ၢ်သါ, ကီၢ်လၢထံကျိယၢ်ဒ့ၣ်အမုၢ်ထီၣ်တကပၤလၢယွၤအခ့အပှၤ စီၤမိၤၡ့ဟ့ၣ်လီၤသုန့ၣ်တက့ၢ်.",
			"5": "<sup>5</sup> ပာ်သူၣ်ပာ်သးလီၤတံၢ်လီၤဆဲးလၢသုကဒိကနၣ် တၢ်သိၣ်တၢ်သီလၢယွၤအခ့အပှၤစီၤမိၤၡ့မၤလိာ်တ့ၢ်သုလၢအမ့ၢ်ဝဲ, အဲၣ်ယွၤသုကစၢ်, မၤအတၢ်ဘၣ်အသး, ဒိကနၣ်အတၢ်မၤလိာ်တဖၣ်, တီဒီးအီၤ, ဒီးမၤအတၢ်လၢသုသးဒီဖျၢၣ်ညါဒီးသုသူၣ်ကံၢ်သးလဲန့ၣ်တက့ၢ်.”",
			"6": "<sup>6</sup> အန့ၣ်ဒီးစီၤယိၤၡူဆိၣ်ဂ့ၤအဝဲသ့ၣ်ဒီးပျၢ်အီၤဒီးအဝဲသ့ၣ်က့ၤက့ၤ ဝဲဆူအဟံၣ်ဒၣ်ဝဲန့ၣ်လီၤ. ဒီးအခဲအံၤလၢပှၤမ နၤၡ့ၤအဒူၣ်တဝာ်အဂီၢ် စီၤမိၤၡ့ဟ့ၣ်လီၤအလီၢ်လၢကီၢ်ဘၤၡၣ်အပူၤ, ဘၣ်ဆၣ်လၢအဒူၣ်တဝာ်အဂီၢ်တခီ စီၤယိၤၡူဟ့ၣ်လီၤတ့ၢ်အီၤတၢ်လီၢ်လၢအဒီပုၢ်ဝဲၢ်တဖၣ်အကပၤ လၢထံကျိယၢ်ဒ့ၣ်အမုၢ်နုာ်န့ၣ်လီၤ. ဒီးဖဲစီၤယိၤၡူပျၢ်ကွံာ် အဝဲသ့ၣ်ဆူအဟံၣ်ဒီးဆိၣ်ဂ့ၤအဝဲသ့ၣ်န့ၣ်, အဝဲစံးဘၣ်အဝဲသ့ၣ်, “က့ၤက့ၤဆူသုဟံၣ်အိၣ်ဒီးတၢ်ထူးတၢ် တီၤလၢအအါ, ဃုာ်ဒီးဆၣ်ဖိကီၢ်ဖိလၢအအါ, ဃုာ်ဒီးစ့, ထူ, တိၢ်ဘီ, ဒီးထး, ဃုာ်ဒီးတၢ်ကူတၢ်ကၤလၢအအါ, ဒီးနီၤဖးလီၤန့ၢ်သုဒီပုၢ်ဝဲၢ်တဖၣ်တၢ်ဂုာ်န့ၢ်လၢသုမၤန့ၢ်လၢသုဒုၣ်သုဒါတဖၣ်အအိၣ် န့ၣ်တက့ၢ်.”",
			"9": "<sup>9</sup> အန့ၣ်ဒီး, ပှၤရူၤဘ့ၣ်ဖိတဖၣ်, ပှၤကးဖိတဖၣ်, ဒီးပှၤမနၤၡ့ၤ အဒူၣ်တဝာ်က့ၤက့ၤဆူအဟံၣ်ဒၣ်ဝဲန့ၣ်လီၤ. အဝဲသ့ၣ်ဟးဖးဒီး ပှၤအံၣ်စရ့လးဖိတဖၣ်လၢအအိၣ်လီၤတဲာ်တဖၣ် ဖဲၡံလိၤလၢကီၢ် ကနၤဧၣ်အပူၤဝံၤဒီးလဲၤထီၣ်ဆူအကီၢ်ဒၣ်ဝဲ, ကီၢ်ကံးလဧး, လၢအဝဲသ့ၣ်ဒိးန့ၢ်ဘၣ်ဝဲဒ်ယွၤမၤလိာ်တ့ၢ်အဝဲသ့ၣ်ခီဖျိစီၤမိၤၡ့အသိးန့ၣ်လီၤ.",
			"10": "<sup>10</sup> ဒီးဖဲအဝဲသ့ၣ်ဟဲက့ၤလၢထံကျိယၢ်ဒ့ၣ်အခိၣ်အဃၢၤလၢကီၢ်က နၤဧၣ်အပူၤန့ၣ်ဒီး, ပှၤရူၤဘ့ၣ်ဖိတဖၣ်, ပှၤကးဖိတဖၣ်, ဒီးပှၤမနၤၡ့ၤဖိအဒူၣ်တဝာ်, ဘှီထီၣ်တၢ်လုၢ်လီၢ်လၢအဒိၣ်နီၢ်မးတဖျၢၣ်ဖဲထံကျိယၢ်ဒ့ၣ်အက ပၤန့ၣ်လီၤ.",
			"11": "<sup>11</sup> ပှၤအံၣ်စရ့လးဖိလၢအအိၣ်လီၤတဲာ်တဖၣ်ဘၣ်တၢ်စံးဘၣ်အီၤ, “ဒိကနၣ်တက့ၢ်. ပှၤရူၤဘ့ၣ်ဖိတဖၣ်, ပှၤကးဖိတဖၣ်, ဒီးပှၤ မုၢ်ထီၣ်မနၤၡ့ၤဖိအဒူၣ်တဖၣ်ဘှီထီၣ်လံတၢ်လုၢ်လီၢ်ဖဲတၢ်လီၢ်လၢ ပအိၣ်တၢ်တကပၤဖဲထံကျိယၢ်ဒ့ၣ်န့ၣ်လီၤ.”",
			"12": "<sup>12</sup> ဖဲပှၤအံၣ်စရ့လးဖိတဖၣ်နၢ်ဟူဘၣ်တၢ်အံၤဒီးပှၤဂီၢ်မုၢ်ခဲလၢာ်ဟဲ ဖှိၣ်အသးဖဲၡံလိၤလၢကဒုးတၢ်ဒီးပှၤအဒူၣ်တဖၣ်လၢမုၢ်ထီၣ်တခီန့ၣ်လီၤ.",
			"13": "<sup>13</sup> အန့ၣ်ဒီး, ပှၤအံၣ်စရ့လးဖိတဖၣ်မၢလီၤပှၤလုၢ်တၢ်အခိၣ် စီၤအလၤဧစၢ်အဖိခွါစီၤဖံၤနဃၣ်ဆူပှၤရူၤဘ့ၣ်ဖိ, ပှၤကးဖိ, ဒီးပှၤမုၢ်ထီၣ်မနၤၡ့ၤဖိအဒူၣ်တဖၣ်အအိၣ်လၢကီၢ်ကံးလဧးန့ၣ်လီၤ.",
			"14": "<sup>14</sup> ပှၤအခိၣ်အဂၤတဆံလဲၤဃုာ်တၢ်ဒီးစီၤဖံၤနဃၣ်ပှၤတဒူၣ်တဂၤစုာ်စုာ်လၢမုၢ်နုာ်အဒူၣ်တဖၣ်အပူၤ ဒီးတဂၤဘၣ်တဂၤန့ၣ်မ့ၢ်ဝဲအဒူၣ် ဖိထၢဖိတဖၣ်အခိၣ်န့ၣ်လီၤ.",
			"15": "<sup>15</sup> အဝဲသ့ၣ်ဟဲတုၤဝဲလၢကီၢ်ကံးလဧးလၢပှၤရူၤဘ့ၣ်ဖိ, ပှၤကးဖိ, ဒီးပှၤမုၢ်ထီၣ်မနၤၡ့ၤဖိအအိၣ်",
			"16": "<sup>16</sup> ဒီးကတိၤတၢ်လၢယွၤအပှၤဂီၢ်မုၢ်ခဲလၢာ်အခၢၣ်စးဒီးစံးဝဲဒၣ်, “ဘၣ်မနုၤအဃိသုမၤတၢ်အၢတမံၤအံၤထီဒါအံၣ်စရ့လး အကစၢ်ယွၤန့ၣ်လဲၣ်. သုပူထီၣ်ယွၤခီဖျိသုဘှီထီၣ်တၢ်လုၢ်လီၢ်အံၤလၢ သုဂီၢ်ဒၣ်ဝဲန့ၣ်လီၤ. သုတပိာ်လၢၤအခံဘၣ်န့ၣ်လီၤ.",
			"17": "<sup>17</sup> သ့ၣ်နီၣ်ထီၣ်က့ၤပတၢ်ဒဲးဘးဖဲကစၢၢ်ပဧိၢ်, ဖဲယွၤစံၣ်ညီၣ်အပှၤဒၣ်ဝဲလၢတၢ်သံသတြိာ်န့ၣ်တက့ၢ်. လၢတၢ်အဝဲန့ၣ်အဃိ, ပတူၢ်ဘၣ်ဒံးတၢ်အဖၢမုၢ်န့ၣ်လီၤ. တၢ်အဝဲန့ၣ်, တမ့ၢ်ဒံးတၢ်ဒဲးဘးဘၣ်ဧါ.",
			"18": "<sup>18</sup> မ့ၢ်သုသါတတူၢ်လိာ်တၢ်ပိာ်ယွၤအခံခဲအံၤဘၣ်ဧါ. သုမ့ၢ်ပူထီၣ်ထီဒါယွၤလၢမုၢ်မဆါတနံၤအံၤဒီး, ခဲမုၢ်ဆ့ၣ်အဝဲအသးကဒိၣ်ပှၤခဲလၢာ်လၢအံၣ်စရ့လးအပူၤန့ၣ်လီၤ.",
			"19": "<sup>19</sup> မ့မ့ၢ်ဒ်န့ၣ်ဒီးခဲအံၤ, သုကီၢ်မ့ၢ်တကြၢးလၢတၢ်ဘူၣ်ထီၣ်ဘါ ထီၣ်အဂီၢ်ဘၣ်ဒီး, ဟဲခီဂာ်ဆူယွၤအကီၢ်ပူၤဖဲအဒဲအိၣ်ဝဲအလီၢ် န့ၣ်တက့ၢ်. ဃ့မၤန့ၢ်ကီၢ်လၢပကျါတနီၤတက့ၢ်. ဘၣ်ဆၣ်ဒီးတဘၣ်ပူထီၣ်ထီဒါယွၤမ့တမ့ၢ် တဘၣ်ဒုးကဲထီၣ်ပှၤလၢပှၤပူထီၣ်တၢ်ဖိခီဖျိတၢ်ဘှီထီၣ် တၢ်လုၢ်လီၢ်လၢယွၤပကစၢ်ယွၤ အတၢ်လုၢ်လီၢ်အမဲာ်ညါအဃိန့ၣ်တဂ့ၤ.",
			"20": "<sup>20</sup> သ့ၣ်နီၣ်ထီၣ်က့ၤစီၤစ့ရၤအဖိခွါစီၤဧၤကၣ်အတၢ်တဒိ ကနၣ်တၢ်မၤလိာ်ဘၣ်ဃးတၢ်သ့ၣ်တဖၣ်လၢတၢ်ကဘၣ်မၤဟးဂီၤအီၤခဲ လၢာ်အဂ့ၢ်န့ၣ်တက့ၢ်. အံၣ်စရ့လးခဲလၢာ်ဘၣ်တၢ်စံၣ်ညီၣ်အီၤ လၢတၢ်ဂ့ၢ်အဝဲန့ၣ်အဃိလီၤ. စီၤဧၤကၣ်တမ့ၢ်ပှၤထဲတဂၤဧိၤလၢ အသံလၢအတၢ်ဒဲးဘးအဃိန့ၣ်ဘၣ်.”",
			"21": "<sup>21</sup> အန့ၣ်ဒီးပှၤရူၤဘ့ၣ်ဖိ, ပှၤကးဖိ, ဒီးပှၤမနၤၡ့ၤဖိအဒူၣ်တဝာ်စံး ဆၢပှၤမုၢ်နုာ်ဖိအဒူၣ်တဖၣ်, အဒူၣ်ဖိထၢဖိအခိၣ်တဖၣ်ဒီးစံးဝဲ,",
			"22": "<sup>22</sup> တၢ်စိတၢ်ကမီၤတဂၤမ့ၢ်ကစၢ်ယွၤလီၤ. အဝဲဒၣ်မ့ၢ်ယွၤလီၤ. တၢ်စိတၢ်ကမီၤတဂၤမ့ၢ်ကစၢ်ယွၤလီၤ. အဝဲဒၣ်မ့ၢ်ယွၤလီၤ. ပမၤတၢ်အံၤလၢမနုၤအဃိလဲၣ်န့ၣ်အဝဲဒၣ်သ့ၣ်ညါ ဝဲဒီးပသးအိၣ်လၢသုကသ့ၣ်ညါစ့ၢ်ကီးလီၤ. ပမ့ၢ်ပူထီၣ်တၢ်ဒီးပမ့ၢ်တပာ်ပတၢ် နာ်လၢယွၤဘၣ်ဒီး, တဘၣ်ပျဲပအိၣ်မူယံာ်ထီၣ်လၢၤတဂ့ၤ.",
			"23": "<sup>23</sup> ပမ့ၢ်တဒိကနၣ်ယွၤဒီးဘှီထီၣ်ပတၢ်လုၢ်လီၢ်လၢပကလုၢ်ထီၣ်တၢ် လုၢ်မ့ၣ်အူအဂီၢ်မ့ၢ်ဂ့ၤ, သူအီၤလၢပကလုၢ်ထီၣ်တၢ်အီၣ်တၢ်အီ မ့ၢ်ဂ့ၤ, တၢ်လုၢ်မၤဃူမၤဖိးတၢ်မ့ၢ်ဂ့ၤန့ၣ်ဒီး, မ်ယွၤအကစၢ် ဒၣ်ဝဲစံၣ်ညီၣ်ပှၤတက့ၢ်.",
			"24": "<sup>24</sup> တမ့ၢ်ဒ်န့ၣ်ဘၣ်. ပမၤတ့ၢ်တၢ်အံၤမ့ၢ်လၢပပျံၤလၢ, လၢခံလၢ လာ်န့ၣ်သုစၢၤသုသွဲၣ်တဖၣ်ကစံးဘၣ်ပစၢၤပသွဲၣ်တဖၣ်, “သုဘၣ်ဃးဒီးယွၤအံၣ်စရ့လးအကစၢ်ယွၤဒ်လဲၣ်.",
			"25": "<sup>25</sup> အဝဲဒၣ်ဒုးကဲထီၣ်ထံကျိယၢ်ဒ့ၣ်လၢထံဆၢကီၢ်ဆၢလၢပဝဲဒၣ်ဒီး သုဝဲပှၤရူၤဘ့ၣ်ဖိဒီးပှၤကးဖိအဘၢၣ်စၢၤန့ၣ်လီၤ. သုတဘၣ်ဃး ဒီးယွၤနီတမံၤဘၣ်. အန့ၣ်ဒီး, သုစၢၤသုသွဲၣ်တဖၣ်ကမၤဝဲဒ်သိး ပစၢၤပသွဲၣ်တဖၣ်ကဆိကတီၢ်တၢ်ဘူၣ်ထီၣ်ဘါထီၣ်ယွၤန့ၣ်လီၤ.",
			"26": "<sup>26</sup> လၢတၢ်န့ၣ်အဃိ, ပဘှီထီၣ်တၢ်လုၢ်လီၢ်တမ့ၢ်လၢပကလုၢ်ထီၣ် တၢ်လုၢ်မ့ၣ်အူမ့တမ့ၢ်မၤဘူၣ်မၤတီၢ်တၢ်အဂီၢ်န့ၣ်ဘၣ်.",
			"27": "<sup>27</sup> မ့မ့ၢ်တခီ, မ့ၢ်တၢ်ပနီၣ်တမံၤလၢပဝဲဒီးသုအဘၢၣ်စၢၤ, ဒီးပှၤတစိၤဘၣ်တစိၤလၢပလီၢ်ခံတဖၣ်အဂီၢ်, လၢပမ့ၢ်ပှၤဘူၣ်ထီၣ်ဘါထီၣ်ယွၤနီၢ်နီၢ် လၢအဒဲစီဆှံအမဲာ်ညါဃုာ်ဒီးပတၢ်လုၢ်တဖၣ်လၢတၢ်လုၢ်မ့ၣ်အူ အဂီၢ်, ဃုာ်ဒီးတၢ်လုၢ်တဖၣ်ဒီးတၢ်လုၢ်မၤဃူမၤဖိးတဖၣ်န့ၣ်လီၤ. အဝဲအံၤမ့ၢ်ဒ်သိးသုစၢၤသုသွဲၣ်တဖၣ်အသုတစံးဘၣ် ပှၤလၢပတၢ်လုၢ်တဖၣ်တဘၣ်ဃးဒီးယွၤဘၣ်တဂ့ၤန့ၣ်လီၤ.",
			"28": "<sup>28</sup> မ့ၢ်ပတၢ်ဆိကမိၣ်လၢ, တၢ်ဒ်သိးအံၤမ့ၢ်မၤအသးဒီး, ပစၢၤပသွဲၣ်တဖၣ်ကသ့စံးဝဲ, “ကွၢ်တက့ၢ်. ပမိၢ်ပၢ်ဖံဖုလၢပျၢၤတဖၣ်မၤထီၣ်တၢ်လုၢ်လီၢ်ဒ်ယွၤအတၢ်လုၢ်လီၢ်အသိးန့ၣ်လီၤ. တမ့ၢ်လၢတၢ်လုၢ်မ့ၣ်အူအဂီၢ်မ့ၢ်ဂ့ၤ, တၢ်လုၢ်တၢ်ပာ် အဂီၢ်မ့ၢ်ဂ့ၤန့ၣ်ဘၣ်. မ့ၢ်တၢ်အုၣ်အသးလၢသုဝဲဒီးပဝဲအဘၢၣ် စၢၤန့ၣ်လီၤ.”",
			"29": "<sup>29</sup> ပတပူထီၣ်ယွၤမ့တမ့ၢ်ဆိကတီၢ်ပတၢ်ပိာ်အခံခဲအံၤခီဖျိလၢပဘှီထီၣ်တၢ်လုၢ်လီၢ်လၢ တၢ်လုၢ်မ့ၣ်အူအဂီၢ်မ့ၢ်ဂ့ၤ, လၢပကလုၢ်ထီၣ်တၢ်အီၣ်တၢ်အီအဂီၢ်မ့ၢ်ဂ့ၤ, တၢ်လုၢ်မၤဃူမၤဖိးအဂီၢ်မ့ၢ်ဂ့ၤန့ၣ်ဘၣ်. ပတဘှီထီၣ်တၢ်လုၢ်လီၢ်အဂၤနီတခါလၢယွၤပကစၢ်ယွၤ အတၢ်လုၢ်လီၢ်လၢအအိၣ် ဆၢထၢၣ်ဝဲလၢယွၤအတၢ်အိၣ်ဆိးအလီၢ်အမဲာ်ညါန့ၣ်ဘၣ်.”",
			"30": "<sup>30</sup> ပှၤလုၢ်တၢ်အခိၣ်စီၤဖံၤနဃၣ်ဒီးပှၤအခိၣ်အဂၤတဆံ လၢအလဲၤဃုာ်တ့ၢ်တၢ်ဒီးအီၤလၢအမ့ၢ်ဝဲပှၤမုၢ်နုာ်အဒူၣ်တဖၣ်, အဒူၣ်ဖိထၢဖိအခိၣ်တဖၣ်န့ၣ်, နၢ်ဟူဘၣ်ဝဲတၢ်လၢပှၤရူၤဘ့ၣ်ဖိ, ပှၤကးဖိ, ဒီးပှၤမုၢ်ထီၣ်မနၤၡ့ၤဖိအဒူၣ်တဖၣ်စံးတ့ၢ်ဝဲန့ၣ်ဒီး, အဝဲသ့ၣ်သးမံဝဲလီၤ.",
			"31": "<sup>31</sup> ပှၤလုၢ်တၢ်အခိၣ်စီၤအလၤဧစၢ်အဖိခွါစီၤဖံၤနဃၣ်စံးဘၣ်အဝဲသ့ၣ်, “အခဲအံၤပသ့ၣ်ညါလၢယွၤအိၣ်ဒီးပှၤလီၤ. တမ့ၢ်သုပူထီၣ်တၢ်ထီဒါအီၤန့ၣ်ဘၣ်. လၢတၢ်န့ၣ်အဃိသုအုၣ်က့ၤခီၣ်က့ၤတ့ၢ် ပှၤအံၣ်စရ့လးဖိတဖၣ်လၢယွၤအတၢ်စံၣ်ညီၣ်န့ၣ်လီၤ.",
			"32": "<sup>32</sup> အန့ၣ်ဒီးစီၤဖံၤနဃၣ်ဒီးပှၤအခိၣ်တဖၣ်ပာ်တီၢ်ပှၤရူၤဘ့ၣ်တဖၣ်ဒီး ပှၤကးဖိတဖၣ်လၢကီၢ်ကံးလဧးဒီးက့ၤကဒါက့ၤဆူ ကီၢ်ကနၤဧၣ်ဆူပှၤအံၣ်စရ့လးဖိတဖၣ်အအိၣ်ဒီးပာ်ဖျါ က့ၤတၢ်ဂ့ၢ်တၢ်ကျိၤန့ၣ်လီၤ.",
			"33": "<sup>33</sup> ပှၤအံၣ်စရ့လးဖိတဖၣ်အသးမံဝဲဒၣ်ဒီးစံးထီၣ်ပတြၢၤကစၢ်ယွၤ လီၤ. လၢအဝဲသ့ၣ်ကလဲၤဒီးဒုးဟးဂီၤကီၢ်လၢပှၤရူၤဘ့ၣ်ဖိဒီးပှၤကးဖိ အိၣ်ဆိးဝဲအဂ့ၢ်န့ၣ်, အဝဲသ့ၣ်တစံးကတိၤဝဲလၢၤဘၣ်န့ၣ်လီၤ.",
			"34": "<sup>34</sup> ပှၤရူၤဘ့ၣ်ဖိဒီးပှၤကးဖိတဖၣ်စံးဝဲဒၣ်, “တၢ်လုၢ်လီၢ်အံၤမ့ၢ်တၢ်အုၣ်အသးလၢပဝဲခဲလၢာ်အဂီၢ်လၢယွၤမ့ၢ်ပကစၢ်ယွၤန့ၣ်လီၤ.” အန့ၣ်ဒီးအဝဲသ့ၣ်ယုၢ်အမံၤလၢဧ့ဒး အခီပညီမ့ၢ်တၢ်အုၣ်သးန့ၣ်လီၤ."
		},
		"23": {
			"1": "<sup>1</sup> ဖဲယွၤဟ့ၣ်ဒုးအိၣ်ဘှံးအံၣ်စရ့လးလၢအဒုၣ်အဒါလၢအအိၣ်ဝးတရံးအီၤခဲလၢာ်ဝံၤအလီၢ်ခံဖးယံာ်ဒီးဖဲ စီၤယိၤၡူအသးအနံၣ်အလါပှၢ်ထီၣ်လံန့ၣ်,",
			"2": "<sup>2</sup> စီၤယိၤၡူကိးဖှိၣ်ပှၤအံၣ်စရ့လးဖိခဲလၢာ်, အပှၤသူၣ်က့သးပှၢ်, အခိၣ်အနၢ်, အပှၤစံၣ်ညီၣ်ကွီၢ်ဒီး အသုးခိၣ်သုးနၢ်တဖၣ်, ဒီးစံးဘၣ်အဝဲသ့ၣ်, “အခဲအံၤယသးပှၢ်ထီၣ်ဒီးယနံၣ်ယလါအါလံ,",
			"3": "<sup>3</sup> ဒီးသုထံၣ်ဘၣ်လံတၢ်လၢယွၤသုကစၢ်ယွၤမၤဘၣ်ပှၤကလုာ် တဖၣ်အံၤခဲလၢာ်လၢသုဂီၢ်, အဂ့ၢ်မ့ၢ်လၢယွၤသုကစၢ်ယွၤဒုးတၢ်လၢသုဂီၢ်အဃိန့ၣ်လီၤ.",
			"4": "<sup>4</sup> ကွၢ်ကွၢ်, ယနီၤလီၤန့ၢ်သုတၢ်န့ၢ်သါလၢသုဒူၣ်တဖၣ်အဂီၢ်လၢပှၤကလုာ်အအိၣ်လီၤတဲာ်ဒံးတဖၣ်အကီၢ်, ဃုာ်ဒီးပှၤကလုာ်လၢယမၤနၢၤတ့ၢ်လံခဲလၢာ်အကီၢ်စးထီၣ်လၢ ထံကျိယၢ်ဒ့ၣ်တုၤလၢမုၢ်ထီၣ်လၢပီၣ်လဲၣ်ဖးဒိၣ်မဲးဒံးယၢၣ်ရ့နယၢၣ်လၢမုၢ်နုာ်န့ၣ်လီၤ.",
			"5": "<sup>5</sup> ယွၤသုကစၢ်ယွၤကဒုးဂုၤက့ၤအဝဲသ့ၣ်လၢသုမဲာ်ညါ, ဒီးဟီထီၣ်ကွံာ်အီၤဖဲသုလဲၤထီၣ်ဒီးသုကမၤန့ၢ်အထံအကီၢ်ဒ်ယွၤသုကစၢ်အၢၣ်လီၤတ့ၢ်သုအသိးန့ၣ်လီၤ.",
			"6": "<sup>6</sup> လၢတၢ်န့ၣ်အဃိဒီး, အိၣ်ဂၢၢ်ကျၢၤလၢသုကဟံးဃာ်ဒီး မၤကယဲၢ်တၢ်ကွဲးအသးလၢစီၤမိၤၡ့အလံာ်တၢ်သိၣ်တၢ်သီအပူၤ, ဒီးဆူစုထွဲမ့ၢ်ဂ့ၤ, စုစ့ၣ်မ့ၢ်ဂ့ၤသုသုတဃၣ်ကွံာ်သုသးတဂ့ၤ.",
			"7": "<sup>7</sup> ဒီးသုတအိၣ်ဃါဃုာ်လိာ်သုသးဒီးပှၤကလုာ်လၢအအိၣ်လီၤတဲာ်လၢ သုကျါတဖၣ်အံၤတဂ့ၤ, သုသုတယၢၤထီၣ်ဘၣ်အကစၢ်တဖၣ် အမံၤတဂ့ၤ, သုသုတဆိၣ်တၢ်လၢအမဲာ်ညါဒီးမၤအဝဲသ့ၣ် အတၢ်မၤတဂ့ၤ, သုသုတတီၤလီၤလၢအဝဲသ့ၣ်အမဲာ်ညါတဂ့ၤ.",
			"8": "<sup>8</sup> မ့မ့ၢ်, အိၣ်စဲဘူးဒီးယွၤသုကစၢ်ယွၤဒ်သုမၤတ့ၢ် တုၤမုၢ်မဆါတနံၤအံၤအသိးန့ၣ်တက့ၢ်.",
			"9": "<sup>9</sup> ယွၤနီၣ်ထီၣ်ဟီထီၣ်ကွံာ်ပှၤကလုာ်ဖး ဒိၣ်ဒီးပှၤကလုာ်လၢအဂံၢ်ဆူၣ်တဖၣ်လၢသုမဲာ်ညါဒီးမ့မ့ၢ် လၢသုဝဲသ့ၣ်အဂီၢ်န့ၣ်, ပှၤဆၢထၢၣ်ပၢၢ်ဆၢသုသ့တုၤမုၢ်မဆါတနံၤအံၤတအိၣ်နီတဂၤဘၣ်န့ၣ်လီၤ.",
			"10": "<sup>10</sup> ပှၤလၢသုကျါတဂၤဒုးဃ့ၢ်ပှၤအဂၤတကထိသ့လီၤ. အဂ့ၢ်မ့ၢ်လၢယွၤသုကစၢ်ယွၤဒုးတၢ်လၢသုဂီၢ်ဒ်အအၢၣ်လီၤတ့ၢ်ဝဲအသိးအဃိန့ၣ်လီၤ.",
			"11": "<sup>11</sup> လၢတၢ်န့ၣ်အဃိပလီၢ်သုသးဒ်သိးသုကအဲၣ်ယွၤသုကစၢ်ယွၤတက့ၢ်.",
			"12": "<sup>12</sup> သုမ့ၢ်ဃၣ်ကွံၢ်သုသးဒီးအိၣ်စဲဘူးဒီးပှၤကလုာ် လၢအအိၣ်လီၤတဲာ်လၢသုကျါတဖၣ်ဒီးဖျီလိာ်သုသးဒီးအဝဲသ့ၣ်န့ၣ်,",
			"13": "<sup>13</sup> သ့ၣ်ညါသပှၢ်ကတၢၢ်လၢယွၤသုကစၢ်ယွၤတနီၣ်ထီၣ်ဟီထီၣ် ပှၤကလုာ်တဖၣ်အံၤလၢသုမဲာ်ညါလၢၤဘၣ်. မ့မ့ၢ်, အဝဲသ့ၣ်ကကဲ ထီၣ်ပျံၤသကွီၤဒီးထုလၢသုဂီၢ်, နီၣ်ဖျ့လၢသုချၢအဂီၢ်ဒီး တၤဆှုၣ်တၤမဲလၢသုမဲာ်ချံအပူၤန့ၣ်လီၤ. တၢ်အံၤကမၤအသးတုၤလၢသုဟးဂီၤကွံာ်ခဲလၢာ်လၢကီၢ်လၢအဂ့ၤ လၢယွၤသုကစၢ်ယွၤဟ့ၣ်လီၤသုတဘ့ၣ်အံၤအပူၤန့ၣ်လီၤ.",
			"14": "<sup>14</sup> တၢ်ဆၢကတီၢ်တုၤဃီၤဝဲလၢယကသံအဂီၢ်လီၤ. ဒီးသုဝဲခဲလၢာ်သုသ့ၣ်ညါလၢသုသးကံၢ်ပူၤလၢယွၤသုကစၢ် ယွၤဟ့ၣ်လီၤသုတၢ်အဂ့ၤခဲလၢာ်လၢအအၢၣ်လီၤတ့ၢ်ဝဲန့ၣ်လီၤ. အတၢ်အၢၣ်လီၤကိးထံၣ်ဒဲးန့ၣ်မၤလၢပှဲၤဝဲလီၤ. တမၤလၢပှဲၤဝဲတအိၣ်နီတထံၣ်ဘၣ်.",
			"15": "<sup>15</sup> ဘၣ်ဆၣ်ဒ်အဝဲမၤလၢပှဲၤအတၢ်အၢၣ်လီၤဒီးသုကိးထံၣ်ဒဲး အသိးန့ၣ်, ဒ်န့ၣ်အသိး, အဝဲကမၤလၢပှဲၤအတၢ်မၤပျံၤမၤဖုးကိးထံၣ်ဒဲးလီၤ.",
			"16": "<sup>16</sup> သုမ့ၢ်လုၣ်သ့ၣ်ခါပတာ်ယွၤသုကစၢ်ယွၤအတၢ် အၢၣ်လီၤအီလီၤလၢအမၤလိာ်တ့ၢ်သုဒီးလဲၤ ဘူၣ်ထီၣ်ဘါထီၣ်ဒီးမၤကစၢ်အဂၤတဖၣ်အတၢ်န့ၣ်, လၢအတၢ်သးဒိၣ်အပူၤကစံၣ်ညီၣ်သု, ဒီးတယံာ်ဘၣ်ဒီးလၢကီၢ်အဂ့ၤလၢအဟ့ၣ်လီၤ တ့ၢ်သုတဘ့ၣ်အံၤအပူၤန့ၣ်, သုကဟးဂီၤကွံာ်ကိးဂၤန့ၣ်လီၤ."
		},
		"24": {
			"1": "<sup>1</sup> စီၤယိၤၡူပာ်ဖှိၣ်အံၣ်စရ့လးအဒူၣ်တဖၣ်ခဲလၢာ် ဖဲၡက့ၣ်ဒီးကိးန့ၢ်ပှၤသူၣ်က့သးပှၢ်တဖၣ်, ပှၤခိၣ်ပှၤနၢ်တဖၣ်, စံၣ်ညီၣ်ကွီၢ်တဖၣ်ဒီးအံၣ်စရ့လးအပှၤကွဲး လံာ်တဖၣ်ဒီးအဝဲသ့ၣ်ခဲလၢာ်ပာ်ဖှိၣ်အသးလၢယွၤအမဲာ်ညါလီၤ.",
			"2": "<sup>2</sup> ဒီးစီၤယိၤၡူစံးဘၣ်ပှၤဂီၢ်မုၢ်ခဲလၢာ်, ယွၤအံၣ်စရ့လးအကစၢ်ယွၤစံးဒ်အံၤ, လၢပျၢၤသုမိၢ်ပၢ်ဖံဖုလၢပျၢၤတဖၣ်အိၣ်ဆိးဝဲလၢ ထံမိၢ်ပှၢ်အဝၢ်ဘးခီဒီးဘါကစၢ်အဂၤတဖၣ်လီၤ. သုပၢ်လၢပျၢၤအကျါတဂၤမ့ၢ်ဝဲစီၤတ့ရၤ လၢအမ့ၢ်စီၤအၤဘြၤဟၣ်ဒီးစီၤနၤဃိၢ်အပၢ်န့ၣ်လီၤ.",
			"3": "<sup>3</sup> ဒီးယဟံးန့ၢ်သုပၢ်စီၤအၤဘြၤဟၣ်လၢထံမိၢ်ပှၢ် အဝၢ်ဘးခီဒီးဆှၢအီၤလၢကီၢ်ကနၤဧၣ်ဒီဘ့ၣ်ညါဒီးဟ့ၣ်လီၤ အီၤလၢအစၢၤအသွဲၣ်အါမးန့ၣ်လီၤ. ယဟ့ၣ်လီၤစီၤအံၤစဲး,",
			"4": "<sup>4</sup> ဒီးယဟ့ၣ်လီၤစီၤအံၤစဲးန့ၣ်လၢစီၤယၤကိာ်ဒီးစီၤဧ့ၡီၤ လီၤ. ယဟ့ၣ်လီၤစီၤဧ့ၡီၤလၢကစၢၢ်စ့ဧၢ်လၢအတၢ်န့ၢ်သါအဂီၢ်, မ့မ့ၢ်စီၤယၤကိာ်ဒီးအဖိအလံၤခဲလၢာ်လဲၤလီၤဆူအဲၤကူပတူး န့ၣ်လီၤ.",
			"5": "<sup>5</sup> လၢခံဒီး, ယဆှၢလီၤစီၤမိၤၡ့ဒီးစီၤအၤဟရိၣ်ဒီးယဒုး လီၤဘၣ်တၢ်ကီတၢ်ခဲဖးဒိၣ်လၢကီၢ်အဲၤကူပတူး အလိၤန့ၣ်လီၤ. ဘၣ်ဆၣ်ယထုးထီၣ်ကွံာ်သုန့ၣ်လီၤ.",
			"6": "<sup>6</sup> ဒီးယဒုးဟးထီၣ်ကွံာ်သုမိၢ်ပၢ်ဖံဖုတဖၣ်လၢကီၢ် အဲၤကူပတူးဒီးပှၤအဲၤကူပတူးဖိတဖၣ်လူၤအဝဲ သ့ၣ်လၢလ့ၣ်ကဟၣ်ဒီးသုးမုၢ်သံၣ်ဘိတဖၣ်န့ၣ်လီၤ. ဘၣ်ဆၣ်ဖဲအဝဲသ့ၣ်တုၤလၢပီၣ်လဲၣ်ဂီၤဒီး,",
			"7": "<sup>7</sup> ကိးထီၣ်ယၤလၢတၢ်မၤစၢၤအဂီၢ်သတးဒီးယပာ်လီၤတၢ်ခံးလၢအဝဲ သ့ၣ်ဒီးပှၤအဲၤကူပတူးဖိအဘၢၣ်စၢၤန့ၣ်လီၤ. ယဒုးဟဲထီၣ်ပီၣ်လဲၣ်အထံလၢပှၤအဲၤကူပတူးဖိတဖၣ် အဖီခိၣ်ဒီးဒုးလီၤအုးသံကွံာ်အဝဲသ့ၣ်လီၤ. သုသ့ၣ်ညါတၢ်လၢယမၤတ့ၢ်လၢအဲၤကူပတူးအဂီၢ်လံ. ဒီးသုအိၣ်သုဆိးလၢပှၢ်မုၢ်ကနၢအပူၤအါနံၣ်အါလါလီၤ.",
			"8": "<sup>8</sup> အန့ၣ်ဝံၤဒီး, ယဒုးဟဲသုဆူပှၤအမိၢ်ဖိအကီၢ်, ပှၤလၢအအိၣ်လၢထံကျိယၢ်ဒ့ၣ်အမုၢ်ထီၣ်န့ၣ်လီၤ. အဝဲသ့ၣ်ဒုးတၢ်ဒီးသုဘၣ်ဆၣ်ယဟ့ၣ်သုတၢ်မၤနၢၤ အဝဲသ့ၣ်န့ၣ်လီၤ. သုမၤန့ၢ်အဝဲသ့ၣ်အကီၢ်ဒီးယမၤဟးဂီၤ အဝဲသ့ၣ်လၢသုမဲာ်ညါန့ၣ်လီၤ.",
			"9": "<sup>9</sup> ဝံၤဒီး, မိၤအးအစီၤပၤ, စီၤဘၤလးလၢအမ့ၢ်စီၤစံးပိၢ်အ ဖိခွါဒုးတၢ်ဒီးသုန့ၣ်လီၤ. အဝဲမၢလီၤပှၤလဲၤကိးန့ၢ်စီၤ ဘဧိၢ်အဖိခွါစီၤဘံးလၣ်လၢကဆိၣ်အၢသုအဂီၢ်န့ၣ်လီၤ.",
			"10": "<sup>10</sup> ဘၣ်ဆၣ်ဒီးယတကနၣ်စီၤဘံးလၣ်အကလုၢ်ဘၣ်အဃိ, အဝဲဆိၣ်ဂ့ၤသုဒီးလၢကျဲဒ်အံၤန့ၣ်ယမၤပူၤဖျဲးသုလၢစီၤ ဘၤလးအစုပူၤန့ၣ်လီၤ.",
			"11": "<sup>11</sup> သုခီဂာ်ထံကျိယၢ်ဒ့ၣ်ဒီးဟဲတုၤလၢဝ့ၢ်ယရံၤဃိလီၤ. ပှၤယရံၤဃိဖိဒုးတၢ်ဒီးသုလီၤ. ဒ်န့ၣ်အသိး, ပှၤပရးစၤဖိ, ပှၤကနၤဧၣ်ဖိ, ပှၤဃ့ၤသးဖိ, ပှၤကံၢ်ကၣ်ဖိ, ပှၤဃံၤဝံဖိ, ဒီးပှၤယဘူၣ်ဖိတဖၣ်ဒုးတၢ်ဒီးသုလီၤ. ဘၣ်ဆၣ်ယဟ့ၣ်သုတၢ်မၤနၢၤအဝဲသ့ၣ်ခဲလၢာ်န့ၣ်လီၤ.",
			"12": "<sup>12</sup> ဖဲသုထီၣ်တၢ်ဒုးန့ၣ်, ယမၤပျံၤမၤဖုးအဝဲသ့ၣ်ဒ် သိးပှၤအမိၢ်အစီၤပၤခံဂၤကဘၣ်တၢ်နီၣ်ထီၣ်ဟီထီၣ်ကွံာ်အီၤ အဂီၢ်န့ၣ်လီၤ. တမ့ၢ်လၢသုနးဧိၤဘီဧိၤဒီးချံၣ်ဧိၤပျၢ်ဧိၤအဃိဘၣ်.",
			"13": "<sup>13</sup> ယဟ့ၣ်လီၤသုကီၢ်လၢသုတမၤဘၣ်တၢ်လၢအဂီၢ်, ဒီးဝ့ၢ်တဖၣ်လၢသုတတ့ထီၣ်ဘှီထီၣ်အီၤဘၣ်န့ၣ်လီၤ. ဒီးအခဲအံၤသုအိၣ်သုဆိးလၢအပူၤဒီးသုအီၣ်စပံးသၣ်လၢ စပံးမုၢ်လၢသုတသူၣ်လီၤဖျးလီၤအီၤဘၣ်, ဒီးသ့ၣ်စၤယံးအထူၣ်တဖၣ်လၢသုတသူၣ်လီၤဖျးလီၤအီၤဘၣ်န့ၣ်လီၤ.",
			"14": "<sup>14</sup> လၢတၢ်န့ၣ်အဃိ, ပျံၤယွၤဒီးမၤအတၢ်လၢတၢ်သးအိၣ်ဒီးတၢ်သး တီအပူၤတက့ၢ်. ပာ်ကွံာ်ကစၢ်တဖၣ်လၢသုမိၢ်ပၢ်ဖံဖုလၢပျၢၤမၤအတၢ်လၢထံမိၢ်ပှၢ်ဝၢ်ဘးခီ ဒီးလၢကီၢ်အဲၤကူပတူးဒီးမၤယွၤအတၢ်တက့ၢ်.",
			"15": "<sup>15</sup> သုမ့ၢ်တသးအိၣ်မၤအတၢ်ဘၣ်ဒီး, ဃုထၢလၢမုၢ်မဆါတနံၤအံၤပှၤ လၢသုကမၤအတၢ်န့ၣ်တက့ၢ်. သုကဃုထၢကစၢ်တဖၣ်လၢသုမိၢ်ပၢ်ဖံဖုလၢပျၢၤတဖၣ်မၤအတၢ်လၢ ထံမိၢ်ပှၢ်ဝၢ်ဘးခီ, မ့တမ့ၢ်ပှၤအမိၢ်ဖိလၢသုအိၣ်သုဆိး လၢအကီၢ်ပူၤအကစၢ်တဖၣ်ဧါ. မ့မ့ၢ်ယဲဒၣ်အံၤဒီးယပှၤဟံၣ်ဖိ, ပကမၤယွၤအတၢ်လီၤ.”",
			"16": "<sup>16</sup> အန့ၣ်ဒီးပှၤဂီၢ်မုၢ်စံးဆၢတၢ်ဒီးစံးဝဲ, “ပတလဲၤသဒၣ်ယွၤလၢပကမၤကစၢ်အဂၤတဖၣ်အတၢ်အဂီၢ်န့ၣ်ဘၣ်.",
			"17": "<sup>17</sup> ယွၤပကစၢ်ယွၤမ့ၢ်ပှၤလၢအဒုးဟဲထီၣ်ပှၤလၢတၢ်ကဲကုၢ်လၢကီၢ်အဲၤကူပတူးအပူၤ, ဒီးပထံၣ်ဘၣ်တၢ်လီၤလးတဖၣ်လၢအမၤဝဲန့ၣ်လီၤ. အဝဲကဟုဘံၣ်ကယာ်ဘၢပှၤဖဲပလဲၤခီဖျိတၢ်လၢပှၤကလုာ်ခဲ လၢာ်အကျါန့ၣ်လီၤ.",
			"18": "<sup>18</sup> ဒီးဖဲပနုာ်လီၤဆူထံကီၢ်အံၤအပူၤဒီး, ယွၤဟီကွံာ်ပှၤအမိၢ်ဖိခဲလၢာ်လၢအအိၣ်ဖဲအံၤန့ၣ်လီၤ. လၢတၢ်န့ၣ်အဃိပဝဲစ့ၢ်ကီးပကမၤယွၤအတၢ်လီၤ. အဂ့ၢ်ဒ်အံၤ, အဝဲဒၣ်မ့ၢ်ပကစၢ်ယွၤလီၤ.”",
			"19": "<sup>19</sup> ဘၣ်ဆၣ်စီၤယိၤၡူစံးဘၣ်ပှၤဂီၢ်မုၢ်, “သုမၤယွၤအတၢ်တသ့ဘၣ်. အဂ့ၢ်ဒ်အံၤ, အဝဲမ့ၢ်ကစၢ်ယွၤလၢအစီဆှံဒီးတပျၢ်သုတၢ်ဒဲးဘးတဖၣ်န့ၣ်ဘၣ်. အဝဲမ့ၢ်ယွၤလၢအသးက့ၣ်,",
			"20": "<sup>20</sup> ဒီးသုမ့ၢ်လဲၤသဒၣ်အီၤလၢသုကမၤကစၢ်အဂၤတဖၣ်အတၢ်ဒီး, အဝဲကဃၣ်အသးထီဒါသုဒီးမၤအၢမၤနးသုလီၤ. လၢအပူၤကွံာ်အဝဲမ့ၢ်ဂ့ၤလၢသုဂီၢ်ဒၣ်လဲာ်, ကမၤဟးဂီၤသုန့ၣ်လီၤ.”",
			"21": "<sup>21</sup> ပှၤဂီၢ်မုၢ်စံးဘၣ်စီၤယိၤၡူ, “တမ့ၢ်ဘၣ်. ပကမၤယွၤအတၢ်လီၤ.”",
			"22": "<sup>22</sup> စီၤယိၤၡူစံးဘၣ်အဝဲသ့ၣ်, “သုမ့ၢ်ပှၤအုၣ်အသးတဖၣ်လၢသုကစၢ်ဒၣ်သုဝဲအဂီၢ်လၢသုဃုထၢ မၤယွၤအတၢ်န့ၣ်လီၤ.” အဝဲသ့ၣ်စံးဝဲ, “မ့ၢ်လီၤ. ပမ့ၢ်ပှၤအုၣ်အသး တဖၣ်လီၤ.”",
			"23": "<sup>23</sup> အဝဲစံးဝဲ, “မ့မ့ၢ်ဒ်န့ၣ်ဒီး, မၤဟးဂီၤကွံာ်ကစၢ်အဂၤတဖၣ်လၢအအိၣ်ဒီး သုဒီးအၢၣ်လီၤသုတၢ်သးတီဒီးယွၤ, အံၣ်စရ့လးအကစၢ်ယွၤန့ၣ်တက့ၢ်.”",
			"24": "<sup>24</sup> အန့ၣ်ဒီး, ပှၤဂီၢ်မုၢ်စံးဘၣ်စီၤယိၤၡူ, “ပကမၤပကစၢ်အတၢ်, ဒီးပကဒိကနၣ်အကလုၢ်န့ၣ်လီၤ.”",
			"25": "<sup>25</sup> ဒီးမုၢ်နံၤအဝဲန့ၣ်, စီၤယိၤၡူမၤတၢ်အၢၣ်လီၤအီလီၤဃုာ်ဒီးပှၤဂီၢ်မုၢ်, ဒီးဟ့ၣ်လီၤအဝဲသ့ၣ်တၢ်မၤလိာ်တဖၣ်လၢကပိာ်ထွဲဝဲအဂီၢ်ဖဲဝ့ၢ်ၡက့ၣ်န့ၣ်လီၤ.",
			"26": "<sup>26</sup> စီၤယိၤၡူကွဲးတၢ်မၤလိာ်တဖၣ်အံၤလၢယွၤအလံာ်တၢ်သိၣ်တၢ်သီအပူၤန့ၣ်လီၤ. အန့ၣ်ဝံၤဒီးအဝဲဟံးန့ၢ်လၢၢ်ဖးဒိၣ်တဖျၢၣ်ဒီးပာ်လီၤဝဲထူၣ် ကလာ်ဖဲသ့ထိးဖၣ်တထံးအဖီလာ်လၢယွၤအတၢ်လီၢ်စီဆှံအပူၤန့ၣ်လီၤ.",
			"27": "<sup>27</sup> အဝဲစံးဘၣ်ပှၤဂီၢ်မုၢ်ခဲလၢာ်, “လၢၢ်တဖျၢၣ်အံၤကမ့ၢ်ပတၢ်အုၣ်သးန့ၣ်လီၤ. အဂ့ၢ်ဒ်အံၤ, နၢ်ဟူဝဲတၢ်ကတိၤခဲလၢာ်လၢယွၤစံးဘၣ်တဲဘၣ်ပှၤ န့ၣ်လီၤ. လၢၢ်အံၤကမ့ၢ်တၢ်အုၣ်သးထီဒါသုဒ်သိးသုတပူထီၣ်သုကစၢ်ယွၤတဂ့ၤအဂီၢ်န့ၣ်လီၤ.”",
			"28": "<sup>28</sup> ဒီးစီၤယိၤၡူပျၢ်ကွံာ်ပှၤဂီၢ်မုၢ်, တဂၤဆူအတၢ်န့ၢ်သါ, တဂၤဆူအတၢ်န့ၢ်သါဒၣ်ဝဲစုာ်စုာ်န့ၣ်လီၤ.",
			"29": "<sup>29</sup> တၢ်တဖၣ်န့ၣ်အလီၢ်ခံဒီး, စီၤနိၣ်အဖိခွါယွၤအခ့အပှၤစီၤယိၤၡူ သံဝဲဖဲအသးအိၣ်အနံၣ်တကယၤတဆံန့ၣ်လီၤ.",
			"30": "<sup>30</sup> ဒီးအဝဲသ့ၣ်ခူၣ်လီၤအီၤလၢအတၢ်န့ၢ်သါအလီၢ်ဒၣ်ဝဲဖဲ တံးမနးစ့ရၤလၢအအိၣ်လၢကစၢၢ်အ့ဖရဲၣ်အလိၤလၢကစၢၢ်ကၤဧၣ် အကလံၤစိးန့ၣ်လီၤ.",
			"31": "<sup>31</sup> ဒီးပှၤအံၣ်စရ့လးဖိမၤယွၤအတၢ်လၢစီၤယိၤၡူအမုၢ်နံၤခဲလၢာ်, ဒီးလၢပှၤသူၣ်က့သးပှၢ်လၢအအိၣ်မူပျံကွံာ်စီၤယိၤၡူ ဒီးသ့ၣ်ညါတၢ်ခဲလၢာ်လၢယွၤမၤတ့ၢ်တၢ်လၢပှၤအံၣ်စရ့လးဖိအဂီၢ်တဖၣ်အမုၢ်နံၤခဲလၢာ်န့ၣ်လီၤ.",
			"32": "<sup>32</sup> စီၤယိၤသးအစိၣ်လၢပှၤအံၣ်စရ့လးဖိဟဲစိာ်ထီၣ်ဝဲလၢကီၢ်အဲၤကူပတူးန့ၣ် ဘၣ်တၢ်ခူၣ်လီၤအီၤဖဲဝ့ၢ်ၡက့ၣ်, လၢဟီၣ်ခိၣ်တကဝီၤလၢစီၤယၤကိာ်ပှ့ၤန့ၢ်ဝဲလၢစ့ ညၣ်အဘ့ၣ်တကယၤလၢစီၤၡက့ၣ်အပၢ်, စီၤဃမိၢ်အဖိခွါတဖၣ်အစုပူၤန့ၣ်လီၤ. ဟီၣ်ခိၣ်အံၤကဲထီၣ်ဝဲ တၢ်န့ၢ်သါလၢစီၤယိၤသးအဖိတဖၣ်အဂီၢ်န့ၣ်လီၤ.",
			"33": "<sup>33</sup> စီၤအၤဟရိၣ်အဖိခွါစီၤအလၤဧစၢ်သံဝဲဒီးဘၣ်တၢ်ခူၣ်လီၤအီၤဖဲ ဝ့ၢ်ကံဘဧၤလၢအအိၣ်လၢအ့ဖရဲၣ်အကစၢၢ်အလိၤလၢအဘၣ် တၢ်ဟ့ၣ်လီၤတ့ၢ်ဝဲလၢအဖိခွါစီၤဖံၤနဃၣ်အအိၣ်န့ၣ်လီၤ."
		}
	}
};
module.exports = book;