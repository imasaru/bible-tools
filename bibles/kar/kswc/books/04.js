var book = {
	"name": "လံာ်တၢ်ဂံၢ်",
	"numChapters": 36,
	"chapters": {
		"1": {
			"1": "<sup>1</sup> ဖဲကီၢ်အံၣ်စရ့လးအပှၤဂီၢ်မုၢ်ဟးထီၣ်ကွံာ်လၢကီၢ်အဲၤကူပတူး အပူၤ, ပူၤကွံာ်ခံနံၣ်တနံၣ်, လါခံလါတလါထီၣ်အခီၣ်ထံးကတၢၢ်တသီ န့ၣ်ယွၤကတိၤတၢ်ဒီးစီၤမိၤၡ့လၢယွၤအိၣ်ဝဲဆိးဝဲ အဒဲစီဆှံပူၤလၢကစၢၢ်စံၤနါအပှၢ်မုၢ်ကနၢပူၤန့ၣ်လီၤ. ယွၤစံးဝဲဒၣ်,",
			"2": "<sup>2</sup> “နၤဒီးစီၤအၤဟရိၣ်ကဘၣ်ထၢဖှိၣ်ဂံၢ်နီၣ်ကီၢ်အံၣ်စရ့လးအပှၤ ဂီၢ်မုၢ်အနီၣ်ဂံၢ်တခါဒ်ဒူၣ်ထၢတဖၣ်ဒီးဟံၣ်ဒူၣ်ဃီထၢတဖၣ်စုာ် စုာ်န့ၣ်လီၤ. ကွဲးနီၣ်ကယဲၢ်ပိာ်ခွါကိးဂၤအမံၤ,",
			"3": "<sup>3</sup> လၢအသးအိၣ်အနံၣ်ခံဆံဒီးဆူအဖီခိၣ်လၢအကြၢးဒီးတၢ်ဒုးသုး အဂီၢ်တက့ၢ်.",
			"4": "<sup>4</sup> ဃ့တၢ်မၤစၢၤလၢဒူၣ်တဒူၣ်အခိၣ်လၢဒူၣ်ကိးဒူၣ်ဒဲးအပူၤလၢကမၤ စၢၤနၤအဂီၢ်တက့ၢ်.”",
			"5": "<sup>5</sup> ဒီးအအံၤမ့ၢ်ပိာ်ခွါတဖၣ်, ခိၣ်နၢ်တဖၣ်လၢပှၤအဒူၣ်တဖၣ်အပူၤ, လၢအဘၣ်တၢ်ဃုထၢအီၤလၢကမျၢၢ်ဒူၣ်ထၢအကျါလၢတၢ်မၤအံၤ အဂီၢ်လီၤ. ရူၤဘ့ၣ် စီၤၡဒ့အူၢ်အဖိခွါစီၤအလံစူၢ် စူၤမ့းအိၣ် စီၤစူၤရံၡးဒံၤအဖိခွါစီၤၡ လူမံၤအ့လး ယူဒၤ စီၤဧမံၤနဒးအဖိခွါစီၤနၤဃၡိၣ် ယံးစၣ်ကၢ် စီၤစူဧၢ်အဖိခွါစီၤနၤသန့လး စဘူလိၣ် စီၤဃ့လူၣ်အဖိခွါစီၤအလံအာ် အ့ဖရဲၣ် စီၤဧးမံၤဟူးအဖိခွါစီၤအလံၡမၤ မနၤၡ့ၤ စီၤပဒၤစူၢ်အဖိခွါစီၤကမၤလ့လး ဘံၣ်ယၤမံၣ် စီၤကံးဒဧိနံၤအဖိခွါစီၤအဘံဒၣ် ဒၣ် စီၤဧးမံၤၡးဒံၤအဖိခွါစီၤအဃံၤဧ့စ့ၢ် အၤၡ့ၢ် စီၤဧးကရၣ်အဖိခွါစီၤပးကံၤအ့လး ကး စီၤဒဧူၤအ့လးအဖိခွါစီၤအ့လယၤစာ် နးသၤလံ စီၤဧ့နၣ်အဖိခွါစီၤအဃံရၤ",
			"17": "<sup>17</sup> လၢပှၤတဆံခံဂၤအံၤအတၢ်မၤစၢၤန့ၣ်စီၤမိၤၡ့ဒီးစီၤအၤဟရိၣ်",
			"18": "<sup>18</sup> ကိးဖှိၣ်ပှၤဂီၢ်မုၢ်ဒီတဖုညါဖဲလါခံလါတလါထီၣ်အဆိကတၢၢ် တသီအနံၤန့ၣ်ဒီးဆဲးလီၤကွဲးနီၣ်ပှၤဂီၢ်မုၢ်ခဲလၢာ်ဒ်အဒူၣ် ထၢဒၣ်ဝဲဒီးအဟံၣ်ဖိဃီဖိဒၣ်ဝဲန့ၣ်လီၤ. ကယဲၢ်ပှၤပိာ်ခွါအသးအိၣ် အနံၣ်ခံဆံဒီးဆူအဖီခိၣ်တဖၣ်အမံၤန့ၣ်ဘၣ်တၢ်ကွဲးနီၣ်အီၤ ဒီးဂံၢ်နီၣ်အီၤခဲလၢာ်,",
			"19": "<sup>19</sup> ဒ်ယွၤမၤလိာ်တ့ၢ်ဝဲအသိးန့ၣ်လီၤ. လၢကစၢၢ်စံၤနါအပှၢ်မုၢ် ကနၢအပူၤန့ၣ်စီၤမိၤၡ့ဆဲးလီၤကွဲးနီၣ်ပှၤဂီၢ်မုၢ်အမံၤန့ၣ်လီၤ.",
			"20": "<sup>20</sup> ပှၤပိာ်ခွါအသးအိၣ်အနံၣ်ခံဆံမ့တမ့ၢ်ခံဆံဆူအဖီခိၣ်လၢအ ကြၢးဝဲဘၣ်ဝဲလၢတၢ်ဒုးသုးအဂီၢ်န့ၣ်ဘၣ်တၢ်ဆဲးလီၤကွဲးနီၣ် အမံၤဒ်အဒူၣ်ထၢဒီးအဟံၣ်ဖိဃီဖိအမံၤအိၣ်ဝဲဒၣ်အသိး, စးထီၣ်လၢစီၤရူၤဘ့ၣ်အဒူၣ်လၢအမ့ၢ်စီၤယၤကိာ်အဖိခွါအဒိၣ် ကတၢၢ်အဒူၣ်န့ၣ်လီၤ. အနီၣ်ဂံၢ်ခဲလၢာ်မ့ၢ်ဒ်အဖီလာ်အသိးန့ၣ်လီၤ. လၢရူၤဘ့ၣ်အဒူၣ်န့ၣ် ပှၤလွံၢ်ကလးဃုကထိယဲၢ်ကယၤဂၤ. လၢစူၤမ့းအိၣ်အဒူၣ်န့ၣ် ပှၤယဲၢ်ကလးခွံကထိသၢကယၤဂၤ. လၢကးအဒူၣ်န့ၣ်ပှၤလွံၢ်ကလးယဲၢ်ကထိဃုကယၤယဲၢ်ဆံဂၤ. လၢယူဒၤအဒူၣ်န့ၣ်ပှၤနွံကလးလွံၢ်ကထိဃုကယၤဂၤ. လၢယံးစၣ်ကၢ်အဒူၣ်န့ၣ်ပှၤယဲၢ်ကလးလွံၢ်ကထိလွံၢ်ကယၤဂၤ. လၢစဘူလိၣ်အဒူၣ်န့ၣ်ပှၤယဲၢ်ကလးနွံကထိလွံၢ်ကယၤဂၤ. လၢအ့ဖရဲၣ်အဒူၣ်န့ၣ်ပှၤလွံၢ်ကလးယဲၢ်ကယၤဂၤ. လၢမနၤၡ့ၤအဒူၣ်န့ၣ်ပှၤသၢကလးခံကထိခံကယၤဂၤ. လၢဘံၣ်ယၤမံၣ်အဒူၣ်န့ၣ်ပှၤသၢကလးယဲၢ်ကထိလွံၢ်ကယၤဂၤ. လၢဒၣ်အဒူၣ်န့ၣ်ပှၤဃုကလးခံကထိနွံကယၤဂၤ. လၢအၤၡ့ၢ်အဒူၣ်န့ၣ်ပှၤလွံၢ်ကလးတကထိယဲၢ်ကယၤဂၤ. လၢနၤသးလံအဒူၣ်န့ၣ်ပှၤယဲၢ်ကလးသၢကထိလွံၢ်ကယၤဂၤ. ပှၤခဲလၢာ်ပာ်ဖှိၣ်မ့ၢ်ဝဲ, ဃုကလီၢ်သၢကထိယဲၢ်ကယၤယဲၢ်ဆံဂၤ.",
			"47": "<sup>47</sup> ပှၤလ့ၤဝံဖိတဖၣ်န့ၣ်တဘၣ်တၢ်ဆဲးလီၤကွဲးနီၣ်အမံၤဃုာ်ဒီးပှၤ ဒူၣ်အဂၤတဖၣ်ဘၣ်.",
			"48": "<sup>48</sup> အဂ့ၢ်ဒ်အံၤ, ယွၤစံးဘၣ်တ့ၢ်စီၤမိၤၡ့,",
			"49": "<sup>49</sup> “ဖဲနထၢဖှိၣ်ဒီးကွဲးနီၣ်ပှၤပိာ်ခွါတဖၣ်လၢအကြၢးဝဲဘၣ်ဝဲ ဒီးသုးဧိၤသံၣ်ဧိၤအတၢ်မၤအခါန့ၣ်, ဒၢနုာ်ဃုာ်လ့ၤဝံအဒူၣ်တဂ့ၤ.",
			"50": "<sup>50</sup> အခိၣ်တလိာ်, ပာ်ပှၤလ့ၤဝံဖိတဖၣ်ဒ်ပှၤအံးထွဲကွၢ်ထွဲ ယအိၣ်ဝဲဆိးဝဲအဒဲစီဆှံဒီးကယဲၢ်အတၢ်ပီးတၢ်လီခဲလၢာ်အသိး တက့ၢ်. အဝဲသ့ၣ်ကဘၣ်စိာ်အီၤဃုာ်ဒီးအတၢ်ပီးတၢ်လီတဖၣ်, မၤတၢ်လၢအပူၤဒီးသူၣ်ထီၣ်အဒဲဝးတရံးအီၤန့ၣ်လီၤ.",
			"51": "<sup>51</sup> ဖဲသုသုးသုသူၣ်ဒဲအလီၢ်တဘျီလၢ်လၢ်န့ၣ်, ပှၤလ့ၤဝံဖိတဖၣ်ကရူၢ်လီၤဒဲစီဆှံဒီးသူၣ်ထီၣ်ကဒီးအီၤဖဲ တၢ်သူၣ်ထီၣ်ဒဲအလီၢ်အသီတတီၤကဒီးစုာ်စုာ်န့ၣ်လီၤ. ပှၤအဂၤတဂၤလၢ်လၢ်လၢအဟဲဘူးဒီးဒဲစီဆှံန့ၣ်ကဘၣ်တၢ်မၤသံ ကွံာ်အီၤန့ၣ်လီၤ.",
			"52": "<sup>52</sup> ပှၤအံၣ်စရ့လးဖိအဂၤခဲလၢာ်ကသူၣ်ထီၣ်အဒဲတဖုဘၣ်တဖု, ပှၤတဂၤစုာ်စုာ်ဒီးအကရူၢ်ဒၣ်ဝဲလၢအနီၣ်တယၢ်ဒၣ်ဝဲအဖီလာ်န့ၣ် လီၤ.",
			"53": "<sup>53</sup> မ့မ့ၢ်ပှၤလ့ၤဝံဖိတဖၣ်ကဘၣ်သူၣ်ဒဲဝးတရံးဒဲစီဆှံလၢကကဟု ကယာ်အီၤအဂီၢ်, ဒ်သိးပှၤသုတဟဲဘူးအီၤနီတဂၤဒီးထိၣ်ဂဲၤယတၢ်သးထီၣ်လၢ ယကကျီကွံာ်အံၣ်စရ့လးအဒူၣ်အထၢတဂ့ၤအဂီၢ်န့ၣ်လီၤ.”",
			"54": "<sup>54</sup> မၤသးဒ်န့ၣ်ဒီးကီၢ်အံၣ်စရ့လးအပှၤဂီၢ်မုၢ်မၤကယဲၢ်တၢ်ကိးမံၤ ဒဲးလၢယွၤမၤလိာ်တ့ၢ်ဝဲစီၤမိၤၡ့န့ၣ်လီၤ."
		},
		"2": {
			"1": "<sup>1</sup> ယွၤဟ့ၣ်လီၤစီၤမိၤၡ့ဒီးစီၤအၤဟရိၣ်လၢတၢ်သိၣ်တၢ်သီနဲၣ် ကျဲတဖၣ်ဒ်လၢလာ်အသိးန့ၣ်လီၤ.",
			"2": "<sup>2</sup> ဖဲပှၤအံၣ်စရ့လးဖိတဖၣ်ပာ်လီၤအသူၣ်ဒဲလီၢ်န့ၣ်ပှၤတဂၤစုာ် စုာ်ကဘၣ်သူၣ်ထီၣ်အဒဲလၢအကရူၢ်ဒၣ်ဝဲအနီၣ်တယၢ်အဖီလာ်ဒီးအဒူၣ် ထၢဒၣ်ဝဲအနီၣ်တယၢ်အဖီလာ်လီၤ. တၢ်သူၣ်ဒဲအလီၢ်န့ၣ်ကဘၣ်အိၣ်ဝးတရံးဒဲစီဆှံန့ၣ်လီၤ.",
			"3": "<sup>3</sup> လၢမုၢ်ထီၣ်တကပၤန့ၣ်ပှၤလၢအအိၣ်လၢယူဒၤအကရူၢ်အနီၣ်တယၢ်အဖီ လာ်တဖၣ်ကပာ်လီၤအသူၣ်ဒဲလီၢ်လၢအပှၤကရူၢ်တဖၣ်ဒၣ်ဝဲအပူၤ, လၢအပှၤခိၣ်ပှၤနၢ်တဖၣ်အဖီလာ်ဒ်လၢလာ်အံၤအသိးန့ၣ်လီၤ. ယူဒၤအကရူၢ်, အပှၤအခိၣ်မ့ၢ်, စီၤဧမံၤနဒးအဖိခွါစီၤနၤဃၡိၣ်, ဒီးအပှၤခဲလၢာ် နွံကလးလွံၢ်ကထိဃုကယၤ ဂၤန့ၣ်လီၤ. ယံးစၣ်ကၢ် အကရူၢ်, အပှၤအခိၣ်မ့ၢ်, စီၤစူဧၢ်အဖိခွါစီၤနၤသန့လး, ဒီးအပှၤခဲလၢာ် ယဲၢ်ကလးလွံၢ်ကထိလွံၢ်ကယၤဂၤန့ၣ်လီၤ. စဘူလိၣ်အကရူၢ်, အပှၤအခိၣ်မ့ၢ်, စီၤဃ့လူၣ်အဖိခွါစီၤအလံအာ်, ဒီးအပှၤခဲလၢာ် ယဲၢ်ကလးနွံကထိလွံၢ်ကယၤ ဂၤန့ၣ်လီၤ. ပှၤနီၣ်ဂံၢ် ပာ်ဖှိၣ်ခဲလၢာ်မ့ၢ်ဝဲ, တကလီၢ်ဃိးကလးဃုကထိလွံၢ် ကယၤဂၤ န့ၣ်လီၤ. ယူဒၤအကရူၢ်ကလဲၤထီၣ်ဝဲလၢညါလီၤ.",
			"10": "<sup>10</sup> လၢကလံၤထံးတခီန့ၣ်, ပှၤလၢအိၣ်လၢရူၤဘ့ၣ်အနီၣ်တယၢ်အဖီလာ် ကပာ်လီၤအသူၣ်ဒဲလီၢ်အဒဲလၢအပှၤကရူၢ်တဖၣ်ဒၣ်ဝဲအပူၤ, လၢအပှၤခိၣ်ပှၤနၢ်တဖၣ်အဖီလာ်ဒ်လၢလာ်အံၤအသိးလီၤ. ရူၤဘ့ၣ်အကရူၢ်, အပှၤအခိၣ်မ့ၢ်, စီၤၡဒ့အူၢ်အဖိခွါစီၤအလံစူၢ်, ဒီးအပှၤ လွံၢ်ကလးဃုကထိယဲၢ်ကယၤဂၤ. စူၤမ့းအိၣ်အကရူၢ်, အပှၤအခိၣ်မ့ၢ်, စီၤၡလူမံၤအ့လးအဖိခွါ စီၤစူၤရံၡးဒံၤ, ဒီးအပှၤ ယဲၢ်ကလးခွံကထိသၢကယၤဂၤ. ကးအကရူၢ်, အပှၤအခိၣ်မ့ၢ်, စီၤဒဧူၤအ့လးအဖိခွါစီၤအ့လယၤ စာ်, ဒီးအပှၤလွံၢ်ကလးယဲၢ်ကထိဃုကယၤယဲၢ်ဆံဂၤ. ပှၤအနီၣ်ဂံၢ်ပာ်ဖှိၣ်ခဲလၢာ်မ့ၢ်ဝဲ, တကလီၢ်ယဲၢ်ကလးတကထိလွံၢ် ကယၤယဲၢ်ဆံဂၤန့ၣ်လီၤ. ရူၤဘ့ၣ်အကရူၢ်ကလဲၤထီၣ်ဝဲခံဖုတဖုလီၤ.",
			"17": "<sup>17</sup> အန့ၣ်ဝံၤဒီး, လၢပှၤအခီၣ်ထံးခံကရူၢ်ဒီးပှၤအလီၢ်ခံကတၢၢ်ခံ ကရူၢ်အခၢၣ်သးန့ၣ်ပှၤလ့ၤဝံဖိတဖၣ်ကလဲၤထီၣ်ဒီးစိာ်ဃုာ်ဒဲစီ ဆှံန့ၣ်လီၤ. တကရူၢ်ဘၣ်တကရူၢ်စုာ်စုာ်န့ၣ်ကလဲၤထီၣ်ဒ်တၢ်ရဲၣ်လီၤအသးအသိးဒ် အသူၣ်ဒဲလီၢ်အိၣ်ဝဲအသိးန့ၣ်လီၤ. ဒီးတကရူၢ်ဘၣ်တကရူၢ်ကအိၣ်လၢအနီၣ်တယၢ်ဒၣ်ဝဲအဖီလာ်န့ၣ်လီၤ.",
			"18": "<sup>18</sup> လၢမုၢ်နုာ်တခီန့ၣ်, ပှၤလၢအအိၣ်လၢအ့ဖရဲၣ်ကရူၢ်အနီၣ်တယၢ်အဖီ လာ်န့ၣ်ကပာ်လီၤအသူၣ်ဒဲလီၢ်လၢအကရူၢ်တဖၣ်ဒၣ်ဝဲ အပူၤလၢအကရူၢ်ခိၣ်နၢ်အဖီလာ်ဒ်လၢလာ်အံၤအသိးန့ၣ်လီၤ. အ့ဖရဲၣ်အကရူၢ်အပှၤအခိၣ်မ့ၢ် စီၤဧးမံၤဟူးအဖိခွါစီၤအလံၡမၤ, ဒီးအပှၤ လွံၢ်ကလးယဲၢ်ကယၤဂၤ. မနၤၡ့ၤအကရူၢ်အပှၤအခိၣ်မ့ၢ်စီၤပၤဒၤစူၢ်အဖိခွါစီၤကမၤလ့လး, ဒီးအပှၤ သၢကလးခံကထိခံကယၤဂၤ. ဘံၣ်ယၤမံၣ် အကရူၢ်အပှၤအခိၣ်မ့ၢ် စီၤကံးဒဧိနံၤအဖိခွါစီၤ အဘံဒၣ်, ဒီးအပှၤ သၢကလးယဲၢ်ကထိလွံၢ်ကယၤဂၤ. ပှၤအနီၣ်ဂံၢ် ပာ်ဖှိၣ်ခဲလၢာ်မ့ၢ်ဝဲ, တကလီၢ်ဃိးကထိတကယၤ ဂၤန့ၣ်လီၤ. အ့ဖရဲၣ်အကရူၢ်ကလဲၤထီၣ်ဝဲသၢဖုတဖုလီၤ.",
			"25": "<sup>25</sup> လၢကလံၤစိးတကပၤန့ၣ်, ပှၤလၢအအိၣ်လၢဒၣ်အကရူၢ်အနီၣ် တယၢ်အဖီလာ်ကပာ်လီၤအသူၣ်ဒဲလီၢ်လၢအကရူၢ်တဖၣ်ဒၣ်ဝဲ အပူၤ, လၢအခိၣ်အနၢ်တဖၣ်အဖီလာ်ဒ်လၢလာ်အံၤအသိးန့ၣ်လီၤ. ဒၣ်အကရူၢ်အပှၤအခိၣ်မ့ၢ် စီၤဧးမံၤၡးဒံၤအဖိခွါစီၤအဃံၤဧ့စ့ၢ်, ဒီးအပှၤ ဃုကလးခံကထိနွံကယၤဂၤ. အၤၡ့ၢ်အကရူၢ်အပှၤအခိၣ်မ့ၢ် စီၤဧးကရၣ်အဖိခွါစီၤပးကံၤအ့လး, ဒီးအပှၤ လွံၢ်ကလးတကထိယဲၢ်ကယၤဂၤ. နးသၤလံ အကရူၢ်အပှၤအခိၣ်မ့ၢ်စီၤဧ့နၣ်အဖိခွါစီၤအဃံရၤ, ဒီးအပှၤ ယဲၢ်ကလးသၢကထိလွံၢ်ကယၤဂၤ. ပှၤအနီၣ်ဂံၢ် ပာ်ဖှိၣ်ခဲလၢာ်မ့ၢ်ဝဲ, တကလီၢ်ယဲၢ်ကလးနွံကထိဃု ကယၤဂၤန့ၣ်လီၤ. ဒၣ်အကရူၢ်ကလဲၤထီၣ်ဝဲလၢလီၢ်ခံကတၢၢ်န့ၣ်လီၤ.",
			"32": "<sup>32</sup> ကီၢ်အံၣ်စရ့လးအပှၤဂီၢ်မုၢ်ဆဲးလီၤအမံၤလၢကရူၢ်တဖၣ်အပူၤ အနီၣ်ဂံၢ်ခဲလၢာ်မ့ၢ်ဝဲဃုကလီၢ်သၢကထိယဲၢ်ကယၤယဲၢ်ဆံ ဂၤန့ၣ်လီၤ.",
			"33": "<sup>33</sup> ဒ်ယွၤမၤလိာ်တ့ၢ်စီၤမိၤၡ့အသိးန့ၣ်ပှၤလ့ၤဝံဖိတဖၣ်တဘၣ်တၢ် ဆဲးလီၤကွဲးနီၣ်အမံၤလၢပှၤအံၣ်စရ့လးဖိအဂၤတဖၣ်အသိးအကျါ ဘၣ်.",
			"34": "<sup>34</sup> မၤသးဒ်န့ၣ်ဒီး, ကီၢ်အံၣ်စရ့လးအပှၤဂီၢ်မုၢ်မၤကယဲၢ်တၢ်ကိး မံၤဒဲးဒ်ယွၤမၤလိာ်တ့ၢ်စီၤမိၤၡ့အသိးန့ၣ်လီၤ. အဝဲသ့ၣ်ပာ်လီၤအသူၣ်ဒဲလီၢ်လၢအနီၣ်တယၢ်ဒၣ်ဝဲအဖီလာ်ဒီးအဝဲ သ့ၣ်လဲၤထီၣ်ဝဲ, တကရူၢ်ဘၣ်တကရူၢ်စုာ်စုာ်လၢအဒူၣ်အထၢဒၣ်ဝဲ အပူၤန့ၣ်လီၤ."
		},
		"3": {
			"1": "<sup>1</sup> အဝဲအံၤမ့ၢ်စီၤအၤဟရိၣ်ဒီးစီၤမိၤၡ့အဟံၣ်ဖိဃီဖိတဖၣ်, ဖဲအကတီၢ်လၢယွၤကတိၤတ့ၢ်တၢ်ဒီးစီၤမိၤၡ့လၢကစၢၢ်စံၤနါ အဒီခိၣ်န့ၣ်လီၤ.",
			"2": "<sup>2</sup> စီၤအၤဟရိၣ်အိၣ်ဒီးအဖိခွါလွံၢ်ဂၤလၢအမ့ၢ်, စီၤနၤဒး, စီၤအဘံဟူၤ, စီၤအလၤဧစၢ်ဒီးစီၤအံသမၢ်န့ၣ်လီၤ.",
			"3": "<sup>3</sup> အဝဲသ့ၣ်ဘၣ်တၢ်ဖှူအီၤဒီးပာ်စုအီၤဒ်ပှၤလုၢ်တၢ်အခိၣ်တဖၣ်အသိး န့ၣ်လီၤ.",
			"4": "<sup>4</sup> ဘၣ်ဆၣ်ဒီးစီၤနၤဒးဒီးစီၤအဘံဟူၤတဖၣ်ဘၣ်တၢ်မၤသံကွံာ်အီၤ ဖဲအဝဲသ့ၣ်လုၢ်ထီၣ်တၢ်လုၢ်မ့ၣ်အူလၢအတစီဆှံဘၣ်ဆူယွၤအအိၣ် လၢကစၢၢ်စံၤနါအပှၢ်မုၢ်ကနၢပူၤအခါန့ၣ်လီၤ. အဝဲသ့ၣ်အဖိအလံၤတအိၣ်ဘၣ်နီတဂၤဘၣ်. လၢတၢ်န့ၣ်အဃိစီၤအလၤဧစၢ်ဒီးစီၤအံသမၢ်န့ၣ်မၤပှၤလုၢ်တၢ် အခိၣ်အတၢ်မၤဖဲစီၤအၤဟရိၣ်မူဒံးအဖၢမုၢ်န့ၣ်လီၤ.",
			"5": "<sup>5</sup> ဒီးယွၤစံးဘၣ်စီၤမိၤၡ့, “ဟဲကိးဃီၤပှၤလ့ၤဝံဖိအဒူၣ်ဒီးဃုထၢပာ်လီၤအဝဲသ့ၣ်ဒ် ပှၤလုၢ်တၢ်အခိၣ်စီၤအၤဟရိၣ်အခ့အပှၤတဖၣ်အသိးတက့ၢ်.",
			"7": "<sup>7</sup> အဝဲသ့ၣ်ကဘၣ်မၤတၢ်မၤလၢအလီၤဘၣ်အီၤလၢယွၤအိၣ်ဝဲ ဆိးဝဲအဒဲစီဆှံအဂီၢ်ဒီးကဘၣ်မၤတၢ်လၢပှၤလုၢ်တၢ်အခိၣ်တဖၣ် အဂီၢ်ဒီးလၢပှၤဂီၢ်မုၢ်ခဲလၢာ်အဂီၢ်န့ၣ်လီၤ.",
			"8": "<sup>8</sup> အဝဲသ့ၣ်ကဘၣ်ဟံးန့ၢ်မူဒါလၢကယဲၢ်ဒဲစီဆှံအတၢ်ပီးတၢ်လီ တဖၣ်အဂီၢ်ဒီးမၤတၢ်လၢပှၤအံၣ်စရ့လးဖိအဂၤတဖၣ်အဂီၢ်န့ၣ်လီၤ.",
			"9": "<sup>9</sup> မူဒါထဲတမံၤဧိၤလၢပှၤလ့ၤဝံဖိတဖၣ်ကဘၣ်မၤဝဲန့ၣ်မ့ၢ်တၢ် မၤစၢၤစီၤအၤဟရိၣ်ဒီးအဖိခွါတဖၣ်န့ၣ်လီၤ.",
			"10": "<sup>10</sup> နကဘၣ်ဃုထၢပာ်လီၤစီၤအၤဟရိၣ်ဒီးအဖိခွါတဖၣ်လၢကမၤပှၤလုၢ် တၢ်အခိၣ်အတၢ်မၤတဖၣ်အဂီၢ်န့ၣ်လီၤ. ဒီးပှၤအဂၤတဂၤလၢ်လၢ်လၢအဂုာ်မၤအဝဲသ့ၣ်အတၢ်မၤန့ၣ် ကဘၣ်တၢ်မၤသံကွံာ်အီၤန့ၣ်လီၤ.”",
			"11": "<sup>11</sup> ဒီးယွၤစံးဘၣ်စီၤမိၤၡ့, “ခဲကနံၣ်အံၤပှၤလ့ၤဝံဖိတဖၣ်န့ၣ်ကဘၣ်မ့ၢ် ယတၢ်လီၤ. ဖဲယမၤသံကွံာ်ကယဲၢ်ပှၤအဲၤကူပတူးဖိတဖၣ်အဖိဝဲၢ်ကိန့ၣ်, ယပာ်စီဆှံတ့ၢ်ပှၤအံၣ်စရ့လးဖိအဟံၣ်ဒူၣ်ဃီထၢတဒူၣ်စုာ်စုာ် အဖိခွါဝဲၢ်ကိဒီးကယဲၢ်အဆၣ်ဖိကီၢ်ဖိအဝဲၢ်ကိစုာ်စုာ်လၢ ယဂီၢ်ဒၣ်ယဲန့ၣ်လီၤ.",
			"13": "<sup>13</sup> ခဲကနံၣ်အံၤလၢယကအိၣ်ဒီးအံၣ်စရ့လးအဖိခွါဝဲၢ်ကိတဖၣ်ဒ် ယတၢ်ဒၣ်ယဲအလီၢ်န့ၣ်, ယအိၣ်ဒီးပှၤလ့ၤဝံဖိတဖၣ်ဒီးအဝဲသ့ၣ်ဘၣ်ဃးဒီးယၤလီၤ. ယဲဒၣ်အံၤယမ့ၢ်ယွၤလီၤ.”",
			"14": "<sup>14</sup> ဒီးယွၤမၤလိာ်စီၤမိၤၡ့လၢကစၢၢ်စံၤနါအပှၢ်မုၢ်ကနၢအပူၤ,",
			"15": "<sup>15</sup> လၢအကဂံၢ်ဒီးကွဲးနီၣ်ပှၤလ့ၤဝံဖိတဖၣ်ဒ်အဒူၣ်တဖၣ်ဒီးအဟံၣ် ဖိဃီဖိဒၣ်ဝဲတဖၣ်အသိးဒီးဆဲးလီၤကယဲၢ်ပိာ်ခွါလၢအသးအိၣ်တလါဒီး ဆူအဖီခိၣ်အမံၤ,",
			"16": "<sup>16</sup> ဒီးစီၤမိၤၡ့မၤဝဲဒၣ်လီၤ.",
			"17": "<sup>17</sup> စီၤလ့ၤဝံအိၣ်ဒီးအဖိခွါသၢဂၤလၢအမ့ၢ်, စီၤက့ရၡိၣ်, စီၤကဃး, ဒီးစီၤမရၤရံၤန့ၣ်လီၤ. အဝဲသ့ၣ်တဖၣ်မ့ၢ်ဒူၣ်ထၢတဖၣ်အပၢ်ဖးဒိၣ်လၢပျၢၤတဖၣ်လၢပှၤဟဲ လီၤစၢၤလီၤသွဲၣ်လၢအီၤတဖၣ်ဟံးန့ၢ်အဝဲသ့ၣ်အမံၤန့ၣ်လီၤ.",
			"18": "<sup>18</sup> စီၤက့ရၡိၣ်အဖိခွါအိၣ်ခံဂၤလၢအမ့ၢ်, စီၤလံးဘနံၤဒီးစီၤ ၡံမံၤန့ၣ်လီၤ.",
			"19": "<sup>19</sup> စီၤကဃးအဖိခွါအိၣ်လွံၢ်ဂၤလၢအမ့ၢ်, စီၤဧၤမရၣ်, စီၤယံးစဟၢ်, စီၤဃ့ဘြိၣ်, ဒီးစီၤဧူးစံၤအ့လးန့ၣ်လီၤ.",
			"20": "<sup>20</sup> စီၤမရၤရံၤအဖိခွါအိၣ်ခံဂၤလၢအမ့ၢ်, စီၤမးဃလံၤဒီးစီၤ မူၡံၤန့ၣ်လီၤ. အဝဲသ့ၣ်မ့ၢ်ဒူၣ်ထၢတဖၣ်အပၢ်ဖးဒိၣ်လၢပျၢၤ တဖၣ်လၢပှၤဟဲလီၤစၢၤလီၤသွဲၣ်လၢအီၤတဖၣ်ဟံးန့ၢ်အဝဲသ့ၣ် အမံၤန့ၣ်လီၤ.",
			"21": "<sup>21</sup> စီၤက့ရၡိၣ်အဒူၣ်ထၢန့ၣ်မ့ၢ်စီၤလံးဘနံၤဒီးစီၤၡံမံၤအဟံၣ် ဖိဃီဖိတဖၣ်အတၢ်ပာ်ဖှိၣ်ထီၣ်အသးန့ၣ်လီၤ.",
			"22": "<sup>22</sup> ပှၤပိာ်ခွါအနီၣ်ဂံၢ်ခဲလၢာ်ပာ်ဖှိၣ်စးထီၣ်လၢပှၤအသးအိၣ် တလါဒီးအါန့ၢ်တလါန့ၣ်ဆဲးလီၤတ့ၢ်အမံၤအိၣ်ဝဲ, နွံကထိယဲၢ်ကယၤ ဂၤန့ၣ်လီၤ.",
			"23": "<sup>23</sup> ပှၤအဒူၣ်ထၢအံၤကဘၣ်သူၣ်ဒဲလၢမုၢ်နုာ်တကပၤဖဲဒဲစီဆှံအလီၢ် ခံ,",
			"24": "<sup>24</sup> အိၣ်ဒီးစီၤလၤအ့လးအဖိခွါစီၤအ့လယၤစာ်ဒ်ဒူၣ်ထၢအံၤအခိၣ် အသိးန့ၣ်လီၤ.",
			"25": "<sup>25</sup> အဝဲသ့ၣ်တဖၣ်န့ၣ်ဘၣ်ဟံးန့ၢ်မူဒါလၢဒဲစီဆှံ, အနီၣ်ကျၢၢ်ဘၢလၢတၢ်အိပူၤ, အနီၣ်ကျၢၢ်ဘၢလၢတၢ်ချၢ, ကျဲစၢၤအယၣ်ဘျးသဒၢ,",
			"26": "<sup>26</sup> ယၣ်ဘျးသဒၢလၢဂၢၤလၢအအိၣ်ဝးတရံးဒဲစီဆှံ, ဒီးတၢ်လုၢ်လီၢ်, ဒီးယၣ်ဘျးသဒၢလၢဂၢၤအကျဲစၢၤအဂီၢ်န့ၣ်လီၤ. အဝဲသ့ၣ်အမူအဒါအိၣ်ဝဲလၢကယဲၢ်တၢ်မၤဘၣ်ဃးဒီးတၢ်ပီးတၢ်လီ တဖၣ်အံၤအဂီၢ်န့ၣ်လီၤ.",
			"27": "<sup>27</sup> စီၤကဃးအဒူၣ်အထၢန့ၣ်မ့ၢ်စီၤဧၤမရၣ်, စီၤယံးစဟၢ်, စီၤဃ့ ဘြိၣ်ဒီး, စီၤဧူးစံၤအ့လး, အဟံၣ်ဖိဃီဖိတဖၣ်အတၢ်ပာ်ဖှိၣ်ထီၣ်အသး န့ၣ်လီၤ.",
			"28": "<sup>28</sup> ပှၤပိာ်ခွါလၢအသးအိၣ်တလါဒီးဆူအဖီခိၣ်လၢအဘၣ်တၢ်ကွဲးနီၣ် အမံၤန့ၣ်ခဲလၢာ်ပာ်ဖှိၣ်အနီၣ်ဂံၢ်အိၣ်ဝဲ, ဃိးကထိဃုကယၤဂၤန့ၣ်လီၤ.",
			"29": "<sup>29</sup> ပှၤအဒူၣ်ထၢအံၤကဘၣ်သူၣ်ထီၣ်အဒဲလၢဒဲစီဆှံအကလံၤထံးတခီ",
			"30": "<sup>30</sup> အိၣ်ဒီး-စီၤဧူးစံၤအ့လးအဖိခွါစီၤအလံစဖၣ်ဒ်ဒူၣ်ထၢအခိၣ် အသိးန့ၣ်လီၤ.",
			"31": "<sup>31</sup> အဝဲသ့ၣ်ဘၣ်ဟံးန့ၢ်မူဒါလၢတၢ်အၢၣ်လီၤအီလီၤအတလါ, စီၢ်နီၤခိၣ်, တၢ်ပာ်မ့ၣ်အူဒၢအလီၢ်, တၢ်လုၢ်လီၢ်တဖၣ်ဒီးတၢ် အဃၢၤအဃိာ်တဖၣ်လၢပှၤလုၢ်တၢ်အခိၣ်တဖၣ်သူဝဲလၢတၢ်အလီၢ်စီဆှံ အပူၤဒီးယၣ်ဘျးသဒၢဖဲတၢ်အလီၢ်စီဆှံကတၢၢ်အကျဲစၢၤအဂီၢ်န့ၣ် လီၤ. အဝဲသ့ၣ်အမူအဒါအိၣ်ဝဲလၢကယဲၢ်တၢ်ဖံးတၢ်မၤဘၣ်ဃးဒီးတၢ်ပီး တၢ်လီတဖၣ်အံၤအဂီၢ်န့ၣ်လီၤ.",
			"32": "<sup>32</sup> ပှၤလ့ၤဝံဖိတဖၣ်အခိၣ်မ့ၢ်ဝဲပှၤလုၢ်တၢ်အခိၣ်စီၤအၤဟရိၣ်အဖိ ခွါစီၤအလၤဧစၢ်န့ၣ်လီၤ. အဝဲမ့ၢ်ပှၤအခိၣ်လၢပှၤတဖၣ်လၢအမၤအမူအဒါလၢတၢ်အလီၢ်စီဆှံ အပူၤအဂီၢ်န့ၣ်လီၤ.",
			"33": "<sup>33</sup> စီၤမရၤရံၤအဒူၣ်ထၢန့ၣ်မ့ၢ်စီၤမးဃလံၤ, စီၤမူၡံၤအဟံၣ်ဖိဃီဖိတဖၣ်အတၢ်ပာ်ဖှိၣ်ထီၣ်အသးန့ၣ်လီၤ.",
			"34": "<sup>34</sup> ပှၤပိာ်ခွါလၢအသးအိၣ်တလါဒီးဆူအဖီခိၣ်လၢအဘၣ်တၢ်ကွဲးနီၣ် အမံၤန့ၣ်ခဲလၢာ်ပာ်ဖှိၣ်အနီၣ်ဂံၢ်အိၣ်ဝဲ, ဃုကထိခံကယၤ ဂၤန့ၣ်လီၤ.",
			"35": "<sup>35</sup> ပှၤအဒူၣ်ထၢအံၤကဘၣ်သူၣ်ထီၣ်အဒဲလၢဒဲစီဆှံအကလံၤစိးတခီ, အိၣ်ဒီးစီၤအဘံဃယ့းလးအဖိခွါစီၤစူရံၤအ့လးဒ်ဒူၣ်ထၢ အံၤအခိၣ်အသိးန့ၣ်လီၤ.",
			"36": "<sup>36</sup> အဝဲသ့ၣ်ဘၣ်တၢ်ဟ့ၣ်လီၤအီၤမူဒါလၢဒဲစီဆှံအသ့ၣ်ကွီၣ်တဖၣ်, အနီၣ်ဘိတဖၣ်, အထူၣ်တဖၣ်, အခီၣ်ထံးတဖၣ်ဒီးကယဲၢ်တၢ်သူၣ်ထီၣ်ထီထီၣ်အီၤအတၢ် ပီးတၢ်လီတဖၣ်အဂီၢ်န့ၣ်လီၤ. အဝဲသ့ၣ်အမူအဒါအိၣ်ဝဲလၢကယဲၢ်တၢ်ဖံးတၢ်မၤဘၣ်ဃးဒီးတၢ်ပီး တၢ်လီတဖၣ်အံၤအဂီၢ်န့ၣ်လီၤ.",
			"37": "<sup>37</sup> အဝဲသ့ၣ်ဘၣ်မူဘၣ်ဒါစ့ၢ်ကီးလၢဒဲအထူၣ်တဖၣ်, အထူၣ်ခီၣ်ထံးတဖၣ်, ဒဲအနီၣ်ပျၤတဖၣ်, ဒီးပျံၤတဖၣ်လၢဒဲအဂၢၤအချၢအဂီၢ်န့ၣ်လီၤ.",
			"38": "<sup>38</sup> စီၤမိၤၡ့, စီၤအၤဟရိၣ်ဒီးအဖိခွါတဖၣ်န့ၣ်ကဘၣ်သူၣ်ထီၣ်အဒဲ လၢဒဲစီဆှံအမဲာ်ညါလၢအမုၢ်ထီၣ်တခီန့ၣ်လီၤ. အဝဲသ့ၣ်အမူအဒါအိၣ်ဝဲလၢကမၤတၢ်ခ့တၢ်ပှၤအတၢ်မၤတဖၣ်လၢတၢ် အလီၢ်စီဆှံအပူၤလၢကီၢ်အံၣ်စရ့လးအပှၤဂီၢ်မုၢ်အဂီၢ်န့ၣ်လီၤ. ပှၤအဂၤတဂၤလၢ်လၢ်လၢအဂုာ်မၤအဝဲသ့ၣ်အတၢ်မၤတဖၣ်န့ၣ်ကဘၣ်တၢ်မၤ သံကွံာ်အီၤန့ၣ်လီၤ.",
			"39": "<sup>39</sup> ပှၤလ့ၤဝံဖိအပိာ်ခွါလၢအသးအိၣ်တလါဒီးဆူအဖီခိၣ်တဖၣ်အနီၣ် ဂံၢ်ခဲလၢာ်ပာ်ဖှိၣ်, လၢစီၤမိၤၡ့ကွဲးနီၣ်ဝဲတဖၣ်ဒ်အဒူၣ်ထၢဒၣ်ဝဲဒ် ယွၤမၤလိာ်တ့ၢ်အသိးန့ၣ်, အိၣ်ဝဲဒၣ်ခံကလးခံကထိ ဂၤန့ၣ်လီၤ.",
			"40": "<sup>40</sup> ဒီးယွၤစံးဘၣ်စီၤမိၤၡ့, “ကယဲၢ်ပှၤအံၣ်စရ့လးဖိအဖိခွါ ဝဲၢ်ကိတဖၣ်န့ၣ်ဘၣ်ဃးဒီးယၤလီၤ. မၤသးဒ်န့ၣ်ဒီးကွဲးနီၣ်ကယဲၢ်ပှၤ အံၣ်စရ့လးပိာ်ခွါဝဲၢ်ကိ, ကိးဂၤဒဲးလၢအသးအိၣ်တလါဒီးဆူအဖီခိၣ်အမံၤန့ၣ်တက့ၢ်.",
			"41": "<sup>41</sup> ဘၣ်ဆၣ်ဒီးလၢအဝဲသ့ၣ်အလီၢ်န့ၣ်ယဃ့ကယဲၢ်ပှၤလ့ၤဝံဖိတဖၣ်ဒ် ယတၢ်အသိးန့ၣ်လီၤ. ယဲဒၣ်အံၤယမ့ၢ်ယွၤလီၤ. ယဃ့စ့ၢ်ကီးပှၤလ့ၤဝံဖိတဖၣ်အဂီၤဘုၣ်ဂီၤဖံးလၢကယဲၢ်ဂီၤ ဘုၣ်ဂီၤဖံးဝဲၢ်ကိတဖၣ်အလီၢ်န့ၣ်လီၤ.”",
			"42": "<sup>42</sup> စီၤမိၤၡ့စူၢ်တၢ်ဒီးကွဲးနီၣ်ကယဲၢ်ပှၤပိာ်ခွါဝဲၢ်ကိတဖၣ်",
			"43": "<sup>43</sup> လၢအသးအိၣ်တလါဒီးဆူအဖီခိၣ်လီၤ. အနီၣ်ဂံၢ်ခဲလၢာ်ပာ်ဖှိၣ် အိၣ်ဝဲ, ခံကလးခံကထိခံကယၤနွံဆံသၢ ဂၤန့ၣ်လီၤ.",
			"44": "<sup>44</sup> ဒီးယွၤစံးဘၣ်စီၤမိၤၡ့, “ခဲအံၤပာ်စီဆှံထီၣ်ပှၤလ့ၤဝံဖိတဖၣ်ဒ်ယတၢ်အသိးလၢကယဲၢ် ပှၤအံၣ်စရ့လးဖိအဖိခွါဖိဝဲၢ်ကိတဖၣ်အလီၢ်, ဒီးပာ်စီဆှံထီၣ်စ့ၢ်ကီးပှၤလ့ၤဝံဖိတဖၣ်အဂီၤဘုၣ်ဂီၤဖံး အဝဲၢ်ကိလၢပှၤအံၣ်စရ့လးဖိအဂီၤဘုၣ်ဂီၤဖံးကီၢ်ဖိအဝဲၢ်ကိ တဖၣ်အလီၢ်တက့ၢ်.",
			"46": "<sup>46</sup> မ့ၢ်လၢပှၤအံၣ်စရ့လးဖိအဖိခွါဝဲၢ်ကိတဖၣ်အနီၣ်ဂံၢ်အါန့ၢ် ပှၤလ့ၤဝံဖိတဖၣ်ခံကယၤနွံဆံသၢဂၤအဃိဒီး, သုကဘၣ်ပှ့ၤကဒါက့ၤသုဖိခွါအနီၣ်ဂံၢ်အဘျဲၣ်တဖၣ်န့ၣ်လီၤ.",
			"47": "<sup>47</sup> လၢတဂၤအဂီၢ်န့ၣ်သုကဘၣ်ဟ့ၣ်ယဲၢ်ၡက့လးဒ်တၢ်သိၣ်တၢ်သီ အနီၣ်ထိၣ်အိၣ်ဝဲဒၣ်အသိး",
			"48": "<sup>48</sup> ဒီးတိၢ်အံၤဟ့ၣ်လီၤဆူစီၤအၤဟရိၣ် ဒီးအဖိခွါတဖၣ်အအိၣ်တ က့ၢ်.”",
			"49": "<sup>49</sup> စီၤမိၤၡ့စူၢ်တၢ်, ဒီးဟံးန့ၢ်ဝဲစ့တကထိသၢကယၤဃုဆံယဲၢ် ၡက့လး",
			"51": "<sup>51</sup> ဒီးဟ့ၣ်လီၤအီၤဆူစီၤအၤဟရိၣ်ဒီးအဖိခွါတဖၣ်အအိၣ်န့ၣ်လီၤ."
		},
		"4": {
			"1": "<sup>1</sup> ဒီးယွၤစံးဘၣ်စီၤမိၤၡ့, လၢကထၢဖှိၣ်ကွဲးနီၣ်ပှၤလ့ၤဝံဖိစီၤကဃးအဒူၣ်ထၢတုၤလၢ အဒူၣ်ထၢဆံးဖိတဖၣ်ဒီးဟံၣ်ဖိဃီဖိတဖၣ်,",
			"3": "<sup>3</sup> ဒီးကွဲးနီၣ်ပှၤပိာ်ခွါအသးအိၣ်အနံၣ်သၢဆံဒီးအနံၣ်ယဲၢ်ဆံ အဘၢၣ်စၢၤလၢအကြၢးဝဲဘၣ်ဝဲလၢကမၤတၢ်လၢယွၤအိၣ်ဝဲဆိးဝဲ အဒဲစီဆှံအပူၤအဂီၢ်န့ၣ်လီၤ.",
			"4": "<sup>4</sup> အဝဲသ့ၣ်အမူအဒါဘၣ်ထွဲဃုာ်ဒီးတၢ်မၤလၢအစီဆှံကတၢၢ်တဖၣ်န့ၣ် လီၤ.",
			"5": "<sup>5</sup> ယွၤဟ့ၣ်လီၤစီၤမိၤၡ့လၢတၢ်သိၣ်လိနဲၣ်ယုၤတဖၣ်ဒ်အဖီလာ်အံၤ အသိးန့ၣ်လီၤ. ဖဲအကတီၢ်လၢတၢ်ကရူၢ်လီၤတၢ်သူၣ်ဒဲအလီၢ်န့ၣ်, စီၤအၤဟရိၣ်ဒီးအဖိခွါတဖၣ်ကလဲၤနုာ်လီၤဆူဒဲစီဆှံအပူၤ, ဘ့ၣ်လီၤယၣ်ဘျးသဒၢလၢအအိၣ်လၢတၢ်အၢၣ်လီၤအီလီၤ အတလါစီဆှံအမဲာ်ညါဒီးကးဘၢတလါစီဆှံလၢယၣ်န့ၣ်လီၤ.",
			"6": "<sup>6</sup> အဝဲသ့ၣ်ကဘၣ်ပာ်တၢ်ဖံးအဂ့ၤကတၢၢ်တခီလၢအဖီခိၣ်ဒီးကးဘၢ အီၤ, ဒီးလၢအဖီခိၣ်ကတၢၢ်န့ၣ်ကဘၣ်သလၣ်လီၤတၢ်ကံးညၣ် အလွဲၢ်လါအဲးဒီဘ့ၣ်ဒီးဂိာ်နုာ်နီၣ်ယိးဘိတဖၣ်န့ၣ်လီၤ.",
			"7": "<sup>7</sup> အဝဲသ့ၣ်ကဘၣ်သလၣ်လီၤတၢ်ကံးယာ်အလွဲၢ်လါအဲးတခီလၢ တၢ်လုၢ်ထီၣ်ကိၣ်ဆူယွၤအအိၣ်အစီၢ်နီၤခိၣ်အလိၤဒီးလၢ အဖီခိၣ်န့ၣ်ပာ်ထီၣ်လီခီတဖၣ်, တၢ်နၢမူအသလၢတဖၣ်, တၢ်လုၢ်အသလၢတဖၣ်ဒီးကိတဖၣ်လၢတၢ်ဒၢနုာ် တၢ်လုၢ်စပံးထံန့ၣ်လီၤ. ကိၣ်ကဘၣ်အိၣ်လၢစီၢ်နီၤခိၣ်အဖီခိၣ်တဘိယူၢ်ဃီန့ၣ်လီၤ.",
			"8": "<sup>8</sup> အဝဲသ့ၣ်ကဘၣ်သလၣ်လီၤတၢ်ကံးညာ်အလွဲၢ်ဂီၤတခီလၢ တၢ်ခဲလၢာ်အံၤအဖီခိၣ်, ပာ်ထီၣ်တၢ်ဖံးအဂ့ၤကတၢၢ်တခီလၢအဖီခိၣ်ဒီးကျၢၢ်ဘၢအီၤဝံၤ ဒီးဂိာ်နုာ်နီၣ်ယိးဘိတဖၣ်န့ၣ်လီၤ.",
			"9": "<sup>9</sup> အဝဲသ့ၣ်ကဘၣ်ဟံးန့ၢ်တၢ်ကံးညာ်အလွဲၢ်လါအဲးတခီဒီးကျၢၢ်ဘၢ တၢ်ပာ်ထီၣ်မ့ၣ်အူဒၢအလီၢ်ဃုာ်ဒီးအမ့ၣ်အူဒၢတဖၣ်, နီၣ်တံာ်တဖၣ်, သဘံၣ်တဖၣ်ဒီးကယဲၢ်သပၢၤတဖၣ်လၢတၢ်ဒၢနုာ်သ့ၣ်စၤ ယံးအသိန့ၣ်လီၤ.",
			"10": "<sup>10</sup> အဝဲသ့ၣ်ကဘၣ်ဘိၣ်ဘံထီၣ်အီၤဒီးကယဲၢ်အတၢ်ပီးတၢ်လီတဖၣ်လၢနီၣ် ကျၢၢ်ဘၢတၢ်တၢ်ဖံးအဂ့ၤကတၢၢ်တခီအပူၤဒီးပာ်ထီၣ်အီၤလၢနီၣ် ယိးကွီၣ်အလိၤန့ၣ်လီၤ.",
			"11": "<sup>11</sup> ဝံၤဒီးအဝဲသ့ၣ်ကဘၣ်သလၣ်လီၤတၢ်ကံးညာ်အလွဲၢ်လါအဲးတဘ့ၣ်လၢ တၢ်လုၢ်လီၢ်ထူအလိၤ, ပာ်ထီၣ်နီၣ်ကျၢၢ်ဘၢတၢ်, တၢ်ဖံးအဂ့ၤကတၢၢ်တခီလၢအလိၤဒီးကျၢၢ် ဘၢအီၤဒီးဂိာ်နုာ်လီၤနီၣ်ယိးဘိတဖၣ်န့ၣ်လီၤ.",
			"12": "<sup>12</sup> အဝဲသ့ၣ်ကဘၣ်စိာ်ထီၣ်ကယဲၢ်တၢ်အဃၢၤအဃိာ်တဖၣ်လၢအဘၣ်တၢ်သူအီၤ လၢတၢ်အလီၢ်စီဆှံအပူၤ, ဘိၣ်ဘံထီၣ်အီၤလၢတၢ်ကံးညာ်အလွဲၢ်လါအဲးတဘ့ၣ်အပူၤ, ကျၢၢ်ဘၢအီၤလၢတၢ်ဖံးအဂ့ၤကတၢၢ်တခီလၢအဖီခိၣ်, ဒီးပာ်ထီၣ်အီၤလၢနီၣ်ယိးကွီၣ်အလိၤန့ၣ်လီၤ.",
			"13": "<sup>13</sup> အဝဲသ့ၣ်ကဘၣ်သုးကွံာ်ဖၣ်ကမူၣ်လၢအဘၣ်အၢလၢသိန့ၣ်လၢတၢ်လုၢ် လီၢ်အပူၤဒီးသလၣ်လီၤတၢ်ကံးယာ်အလွဲၢ်လုးတကုာ်တဘ့ၣ်လၢအဖီ ခိၣ်န့ၣ်လီၤ.",
			"14": "<sup>14</sup> အဝဲသ့ၣ်ကဘၣ်ပာ်ထီၣ်ကယဲၢ်တၢ်ပီးတၢ်လီလၢဘၣ်တၢ်သူ အီၤလၢတၢ်လုၢ်လီၢ်အတၢ်ဖံးတၢ်မၤအပူၤလၢအမ့ၢ်, မ့ၣ်အူအသပၢၤဘံၣ်တဖၣ်, နီၣ်ကွးတဖၣ်, နီၣ်တရီာ်တဖၣ်, ဒီးသရာ်တဖၣ်န့ၣ်လီၤ. ဝံၤဒီးကဘၣ်ကျၢၢ်ဘၢအီၤလၢတၢ်ဖံးအဂ့ၤ ကတၢၢ်တခီဒီးဂိာ်နုာ်နီၣ်ယိးဘိတဖၣ်န့ၣ်လီၤ.",
			"15": "<sup>15</sup> တုၤတၢ်အဆၢကတီၢ်ဘၣ်လၢတၢ်ရူၢ်လီၤပှီၢ်သူၣ်ဒဲတဖၣ်ဒီးစီၤကဃး အဒူၣ်ထၢကစိာ်ထီၣ်တၢ်စီဆှံအပီးအလီတဖၣ်ဖဲဒၣ်စီၤအၤဟရိၣ် ဒီးအဖိခွါတဖၣ်ကျၢၢ်ဘၢတၢ်ခဲလၢာ်ဒီးအတၢ်ပီးတၢ်လီတဖၣ်ဝံၤ ဝဲအခါန့ၣ်လီၤ. စီၤကဃးအဒူၣ်ထၢတဘၣ်ထိးဘၣ်တၢ်စီဆှံအပီးအလီတဖၣ်အံၤဘၣ်. မ့ၢ်ထိးဘၣ်ဒီးအဝဲသ့ၣ်ကသံဝဲလီၤ. တၢ်တဖၣ်အံၤမ့ၢ်စီၤကဃးအဒူၣ်ထၢအမူအဒါတဖၣ်တဘျီ လၢ်လၢ်ဖဲဒဲစီဆှံဘၣ်တၢ်သုးအီၤန့ၣ်လီၤ.",
			"16": "<sup>16</sup> ပှၤလုၢ်တၢ်အခိၣ်စီၤအၤဟရိၣ်အဖိခွါစီၤအလၤဧစၢ်န့ၣ်အမူအဒါ အိၣ်လၢကကွၢ်ထွဲဒဲစီဆှံဒီဖျၢၣ်ညါဒီးမ့ၣ်အူဒၢတဖၣ်အသိ, တၢ်နၢမူ, တၢ်လုၢ်ဘုဧိၤဟုဧိၤတဖၣ်သိဖှူတၢ်, ဒီးကယဲၢ်တၢ်အဂၤခဲလၢာ်လၢအအိၣ်လၢဒဲစီဆှံအပူၤလၢအဘၣ်တၢ် ပာ်စီဆှံထီၣ်အီၤဆူယွၤအအိၣ်န့ၣ်လီၤ.",
			"17": "<sup>17</sup> ယွၤစံးဘၣ်စီၤမိၤၡ့ဒီးစီၤအၤဟရိၣ်,",
			"18": "<sup>18</sup> “မ်စီၤကဃးအဒူၣ်ထၢ",
			"19": "<sup>19</sup> သုတဘၣ်တၢ်မၤသံကွံာ်အီၤလၢအဟဲဘူးဒီးတၢ်စီဆှံအပီးအလီ တဖၣ်အံၤအဃိတဂ့ၤ. လၢတၢ်တြီဃာ်တၢ်အံၤဒ်သိးအသုတကဲထီၣ်တဂ့ၤအဂီၢ်န့ၣ်, စီၤအၤဟရိၣ်ဒီးအဖိခွါတဖၣ်ကလဲၤနုာ်လီၤဝဲဒီးဟ့ၣ်လီၤပှၤ တဂၤဘၣ်တဂၤအမူအဒါလၢကမၤဝဲဒီးတဲဘၣ်အီၤတၢ်လၢ ကဘၣ်စိာ်ဝဲန့ၣ်လီၤ.",
			"20": "<sup>20</sup> ဘၣ်ဆၣ်ဒီးပှၤကဃးဖိတဖၣ်မ့ၢ်နုာ်လီၤဆူဒဲစီဆှံအပူၤဒီး ထံၣ်ပှၤလုၢ်တၢ်အခိၣ်တဖၣ်ကတဲာ်ကတီၤတၢ်စီဆှံအပီးအလီ တဖၣ်လၢတၢ်သုးအီၤအဂီၢ်န့ၣ်အဝဲသ့ၣ်ကသံဝဲလီၤ.”",
			"21": "<sup>21</sup> ဒီးယွၤစံးဘၣ်စီၤမိၤၡ့လၢကထၢဖှိၣ်ကွဲးနီၣ်ပှၤလ့ၤဝံဖိ စီၤက့ရၡိၣ်အဒူၣ်ထၢတုၤလၢအဒူၣ်ထၢဆံးဖိတဖၣ်ဒီးဟံၣ်ဖိဃီ ဖိတဖၣ်,",
			"23": "<sup>23</sup> ဒီးကွဲးနီၣ်ကယဲၢ်ပှၤပိာ်ခွါလၢအသးအိၣ်အနံၣ်သၢဆံတုၤအနံၣ် ယဲၢ်ဆံအဘၢၣ်စၢၤလၢကြၢးဝဲဘၣ်ဝဲဒီးတၢ်မၤလၢယွၤအိၣ်ဝဲဆိး ဝဲအဒဲစီဆှံအဂီၢ်န့ၣ်လီၤ.",
			"24": "<sup>24</sup> အဝဲသ့ၣ်ကဘၣ်ဟံးန့ၢ်မူဒါလၢကစိာ်ကယဲၢ်တၢ်အပီးအလီ တဖၣ်လၢလာ်အံၤန့ၣ်လီၤ.",
			"25": "<sup>25</sup> ဒဲစီဆှံ, အနီၣ်ကျၢၢ်ဘၢလၢတၢ်အိပူၤ, အနီၣ်ကျၢၢ်ဘၢလၢတၢ် ချၢ, တၢ်ဖံးအဂ့ၤကတၢၢ်လၢအအိၣ်လၢအဖီခိၣ်, ယၣ်ဘျးသဒၢလၢဒဲအကျဲစၢၤအဂီၢ်တဖၣ်,",
			"26": "<sup>26</sup> ယၣ်ဘျးသဒၢတဖၣ်ဒီးပျံၤတဖၣ်လၢဂၢၤလၢအအိၣ်ဝးတရံးဒဲစီဆှံ ဒီးတၢ်လုၢ်လီၢ်, ယၣ်ဘျးသဒၢတၢ်တဖၣ်လၢဂၢၤအကျဲစၢၤအဂီၢ်ဒီးကယဲၢ်တၢ်လၢအဘၣ်တၢ် သူအီၤလၢတၢ်ထီထီၣ်တၢ်ပီးတၢ်လီတဖၣ်အံၤအဂီၢ်န့ၣ်လီၤ. အဝဲသ့ၣ်ကမၤတၢ်မၤခဲလၢာ်လၢအလိၣ်ဝဲလၢတၢ်တဖၣ်အံၤအဂီၢ်န့ၣ် လီၤ.",
			"27": "<sup>27</sup> စီၤမိၤၡ့ဒီးစီၤအၤဟရိၣ်ကဘၣ်ထံၣ်ဝဲလၢပှၤက့ရၡိၣ်ဖိတဖၣ် မၤကယဲၢ်မူဒါခဲလၢာ်ဒီးစိာ်ထီၣ်တၢ်ကိးမံၤဒဲးဒ်စီၤအၤ ဟရိၣ်ဒီးအဝဲအဖိခွါတဖၣ်မၢအီၤအသိးန့ၣ်လီၤ.",
			"28": "<sup>28</sup> တၢ်တဖၣ်အံၤမ့ၢ်ဝဲစီၤက့ရၡိၣ်အဒူၣ်ထၢအမူအဒါလၢဒဲစီဆှံ အပူၤန့ၣ်လီၤ. အဝဲသ့ၣ်ကဘၣ်စိာ်ထီၣ်တၢ်တဖၣ်အံၤလၢပှၤလုၢ်တၢ် အခိၣ်စီၤအၤဟရိၣ်အဖိခွါစီၤအံသမၢ်အတၢ်ပၢဆှၢနဲၣ်ကျဲအဖီ လာ်န့ၣ်လီၤ.",
			"29": "<sup>29</sup> ယွၤစံးဘၣ်စီၤမိၤၡ့လၢကထၢဖှိၣ်ကွဲးနီၣ်ပှၤလ့ၤဝံဖိစီၤ မရၤရံၤအဒူၣ်ထၢတုၤလၢအဒူၣ်ထၢဆံးဖိတဖၣ်ဒီးအဟံၣ်ဖိဃီဖိ တဖၣ်,",
			"30": "<sup>30</sup> ဒီးကွဲးနီၣ်ပှၤပိာ်ခွါကိးဂၤဒဲးလၢအသးအိၣ်အနံၣ်သၢဆံ တုၤအနံၣ်ယဲၢ်ဆံအဘၢၣ်စၢၤလၢအကြၢးဝဲဘၣ်ဝဲဒီးတၢ်မၤလၢယွၤ အိၣ်ဝဲဆိးဝဲအဒဲစီဆှံအပူၤအဂီၢ်န့ၣ်လီၤ.",
			"31": "<sup>31</sup> အဝဲသ့ၣ်အမူအဒါအိၣ်ဝဲလၢကဘၣ်စိာ်ဒဲစီဆှံအသ့ၣ်ကွီၣ်တဖၣ်, အနီၣ်ဘိတဖၣ်, အထူၣ်တဖၣ်, ဒီးဒဲစီဆှံအခီၣ်ထံးတဖၣ်,",
			"32": "<sup>32</sup> ဒီးအထူၣ်တဖၣ်, အခီၣ်ထံးတဖၣ်, နီၣ်ပျၤစူတဖၣ်, ဒီးဂၢၤအိၣ်ဝးတရံးဒဲစီဆှံအပျံၤတဖၣ်, ဃုာ်ဒီးကယဲၢ်တၢ်လၢတၢ်သူအီၤလၢတၢ်ထီထီၣ်တၢ်ပီးတၢ်လီတဖၣ် န့ၣ်လီၤ. ပှၤတဂၤဘၣ်တဂၤအမူအဒါအိၣ်ဒီးလၢကစိာ်တၢ်တမံၤမံၤလီၤတံၢ် လီၤဆဲးန့ၣ်လီၤ.",
			"33": "<sup>33</sup> တၢ်တဖၣ်အံၤမ့ၢ်ဝဲစီၤမရၤရံၤအဒူၣ်ထၢအမူအဒါတဖၣ်လၢအတၢ်ဖံး တၢ်မၤလၢဒဲစီဆှံအပူၤအဂီၢ်န့ၣ်လီၤ. အဝဲသ့ၣ်ကဘၣ်စိာ်ထီၣ်တၢ်မၤအံၤလၢပှၤလုၢ်တၢ်အခိၣ်စီၤအၤဟရိၣ် အဖိခွါစီၤအံသမၢ်အတၢ်ပၢဆှၢနဲၣ်ကျဲအဖီလာ်န့ၣ်လီၤ.",
			"34": "<sup>34</sup> ပိာ်ထွဲထီၣ်ယွၤအတၢ်ဟ့ၣ်လီၤအကလုၢ်အခံန့ၣ်, စီၤမိၤၡ့စီၤအၤဟရိၣ်, ဒီးကမျၢၢ်အခိၣ်အနၢ်တဖၣ်ထၢဖှိၣ်ကွဲးနီၣ်ပှၤအနီၣ်ဂံၢ်လၢပှၤ လ့ၤဝံဖိအဒူၣ်ထၢသၢဒူၣ်လၢအမ့ၢ်, စီၤက့ရၡိၣ်, စီၤကဃး, ဒီးစီၤမရၤရံၤအဒူၣ်ထၢပူၤန့ၣ်လီၤ. အဝဲသ့ၣ်မၤတၢ်အံၤဒ်ပှၤအဒူၣ်အဆံးဖိဒီးဟံၣ်ဖိဃီဖိတဖၣ် အိၣ်ဝဲအသိးဒီးကွဲးနီၣ်ဝဲကယဲၢ်ပှၤပိာ်ခွါအသးအိၣ်အနံၣ်သၢဆံ တုၤအနံၣ်ယဲၢ်ဆံအဘၢၣ်စၢၤလၢအကြၢးဘၣ်ဝဲဒီးတၢ်မၤလၢ ယွၤအိၣ်ဝဲဆိးဝဲအဒဲစီဆှံအပူၤအဂီၢ်, ဒ်အဖီလာ်အံၤအသိးန့ၣ်လီၤ. စီၤကဃးအဒူၣ်ထၢ, ပှၤအနီၣ်ဂံၢ် ခံကထိနွံကယၤယဲၢ်ဆံ ဂၤ. စီၤက့ရၡိၣ်အဒူၣ်ထၢ, ပှၤအနီၣ်ဂံၢ် ခံကထိဃုကယၤသၢဆံ ဂၤ. စီၤမရၤရံၤအဒူၣ်ထၢ, ပှၤအနီၣ်ဂံၢ် သၢကထိခံကယၤဂၤ. ခဲလၢာ်ပာ်ဖှိၣ်အဒူၣ်ထၢ, ပှၤအနီၣ်ဂံၢ် ဃိးကထိယဲၢ်ကယၤဃိးဆံဂၤ.",
			"49": "<sup>49</sup> ပှၤတဂၤစုာ်စုာ်ဘၣ်တၢ်ဆဲးလီၤကွဲးနီၣ်အီၤဒ်ယွၤမၤလိာ်တ့ၢ် စီၤမိၤၡ့အသိးန့ၣ်လီၤ. ဒီးဒ်တၢ်ကလုၢ်လၢယွၤဟ့ၣ်လီၤအီၤခီဖျိစီၤ မိၤၡ့အသိးန့ၣ်ပှၤတဂၤစုာ်စုာ်ဘၣ်တၢ်ဟ့ၣ်လီၤအီၤမူဒါလၢကမၤ အတၢ်မၤတၢ်အဂီၢ်မ့ၢ်ဂ့ၤတၢ်စိာ်တၢ်အဂီၢ်မ့ၢ်ဂ့ၤန့ၣ်လီၤ."
		},
		"5": {
			"1": "<sup>1</sup> ယွၤစံးဘၣ်စီၤမိၤၡ့, “မၤလိာ်ကီၢ်အံၣ်စရ့လးအပှၤဂီၢ်မုၢ်လၢကနီၣ်ထီၣ်ကွံာ်ပှၤကိး ဂၤဒဲးလၢအအိၣ်ဒီးတၢ်ဆါအၢလီၤပျံၤလၢအဖံးလိၤမ့ၢ်ဂ့ၤ, ပှၤလၢအအိၣ်ဒီးနီၢ်ခိအထံအနိယွၤလီၤတၢ်ဆါမ့ၢ်ဂ့ၤ, ဒီးပှၤကိးဂၤဒဲးလၢအတကဆှီဘၣ်ခီဖျိထိးဘၣ်တၢ်သံစိၣ်မ့ၢ် ဂ့ၤန့ၣ်တက့ၢ်.",
			"3": "<sup>3</sup> မၢအဝဲသ့ၣ်ကိးဂၤဒဲးလၢအတကဆှီဘၣ်တဖၣ်ဒ်တၢ်ဘူၣ်တၢ်ဘါ အလုၢ်အလၢ်အိၣ်အသိးဟးထီၣ်ကွံာ်ခဲလၢာ်, ဒ်သိးအဝဲသ့ၣ်သုတမၤဘၣ်အၢသူၣ်ဒဲလီၢ်ကဝီၤဖဲယ အိၣ်ဆိးလၢယပှၤဂီၢ်မုၢ်အသိးအကျါတဂ့ၤအဂီၢ်န့ၣ်တက့ၢ်.”",
			"4": "<sup>4</sup> ပှၤအံၣ်စရ့လးဖိတဖၣ်စူၢ်တၢ်ဒီးနီၣ်ဟးထီၣ်ကွံာ်အဝဲသ့ၣ်ခဲ လၢာ်လၢသူၣ်ဒဲအလီၢ်န့ၣ်လီၤ.",
			"5": "<sup>5</sup> ယွၤဟ့ၣ်လီၤစီၤမိၤၡ့လၢ, တၢ်မၤလိာ်တဖၣ်လၢအံၣ်စရ့လးအပှၤဂီၢ်မုၢ်အဂီၢ်ဒ်အဖီလာ်အံၤ အသိးန့ၣ်လီၤ. ဖဲပှၤတဂၤဂၤအသးတတီဒီးယွၤဒီးမၤကမၣ်တၢ်ထီဒါအပှၤအဂၤတဂၤ န့ၣ်,",
			"7": "<sup>7</sup> အဝဲကဘၣ်အၢၣ်လီၤအတၢ်ကမၣ်ဒီးလိးက့ၤတၢ်အလၢအပှဲၤဃုာ်ဒီးတၢ် ပာ်ဖှိၣ်အါထီၣ်မျးကယၤခံဆံဒီးဟ့ၣ်လီၤအီၤဆူပှၤလၢအမၤကမၣ်ဘၣ် တ့ၢ်ဝဲတဂၤအအိၣ်န့ၣ်လီၤ.",
			"8": "<sup>8</sup> ဘၣ်ဆၣ်ဒီးပှၤတဂၤန့ၣ်မ့ၢ်သံဝဲဒီးအဘူးအတံၢ်တအိၣ်နီတဂၤလၢ တၢ်ဟ့ၣ်အီၤတၢ်လိးက့ၤကသ့န့ၣ်တၢ်လိးက့ၤကဘၣ်တၢ်ဟ့ၣ်အီၤဆူ ယွၤအအိၣ်လၢပှၤလုၢ်တၢ်အခိၣ်တဖၣ်အဂီၢ်န့ၣ်လီၤ. တၢ်လိးက့ၤအံၤတၢ်ကဘၣ်တၢ်ပာ်ဖှိၣ်အါထီၣ်အီၤဒီးသိဖါလၢကဘၣ် တၢ်သူအီၤလၢတၢ်မၤတၢ်ဘူၣ်တၢ်ဘါအလုၢ်အလီၢ်အတၢ်မၤကဆှီထီၣ် က့ၤလၢပှၤတဂၤန့ၣ်အတၢ်ကမၣ်အဂီၢ်န့ၣ်လီၤ.",
			"9": "<sup>9</sup> ဒ်န့ၣ်အသိးကယဲၢ်တၢ်ဟ့ၣ်မၤဘူၣ်ဆီလၢပှၤအံၣ်စရ့လးဖိတဖၣ်ဟ့ၣ် ဆူယွၤအအိၣ်န့ၣ်ဘၣ်ဃးဒီးပှၤလုၢ်တၢ်အခိၣ်တဂၤလၢအဝဲ သ့ၣ်ဟ့ၣ်ဝဲဆူအအိၣ်န့ၣ်လီၤ.",
			"10": "<sup>10</sup> ပှၤလုၢ်တၢ်အခိၣ်တဂၤဘၣ်တဂၤကဘၣ်ဟံးဃးတၢ်လုၢ်မၤဘူၣ်တဖၣ်လၢ အဘၣ်တၢ်ဟ့ၣ်လီၤအီၤန့ၣ်လီၤ.",
			"11": "<sup>11</sup> ယွၤမၤလိာ်စီၤမိၤၡ့လၢ, အကဟ့ၣ်လီၤတၢ်သိၣ်လိနဲၣ်ယုၤတဖၣ်ဆူပှၤအံၣ်စရ့လးဖိတဖၣ် အအိၣ်ဒ်လၢလာ်အံၤအသိးန့ၣ်လီၤ. တၢ်ကမၤအသးလၢပှၤပိာ်ခွါတဂၤအသးဒ့ဒီထီၣ်လၢအမါန့ၣ်အသး တတီဒီးအီၤဒီးမၤဘၣ်အၢအသးခီဖျိတၢ်မံဃုာ်ဒီးပှၤပိာ်ခွါ အဂၤတဂၤန့ၣ်လီၤ.",
			"13": "<sup>13</sup> ဘၣ်ဆၣ်အဝၤတဂၤအံၤတသ့ၣ်ညါလီၤတံၢ်ဝဲ, မ့ၢ်လၢအမါပာ်ခူသူၣ် တၢ်ဂ့ၢ်အံၤ,",
			"14": "<sup>14</sup> ဒီးပှၤအုၣ်အသးတအိၣ်နီတဂၤဘၣ်, ဒီးပိာ်မုၣ်န့ၣ်တဘၣ်တၢ်ဖီၣ်န့ၢ်အီၤဘၣ်ဖဲတၢ်မၤအသးအခါဘၣ် အဃိန့ၣ်လီၤ. မ့တမ့ၢ်ဒ်န့ၣ်ဘၣ်ဒီးတၢ်ကမၤအသးလၢဝၤတဂၤန့ၣ်အသးကဒ့ဒီထီၣ် အမါဖဲအမါတခီအသးတီဒၣ်ဒီးအီၤအခါဒၣ်လဲာ်န့ၣ်လီၤ.",
			"15": "<sup>15</sup> လၢတၢ်မၤအသးဒ်သိးအံၤတခါဂ့ၤတခါဂ့ၤအပူၤန့ၣ်ပှၤပိာ်ခွါ တဂၤန့ၣ်ကဘၣ်လဲၤကိးအမါဆူပှၤလုၢ်တၢ်အခိၣ်အအိၣ်လီၤ. အဝဲကဘၣ်လဲၤစိာ်ဃုာ်စ့ၢ်ကီးဘုမုယီၤအကိၣ်ကမူၣ်လီၤတယၢၢ် တအ့ဖးဆံဆဲၣ်ပူတပူဒ်တၢ်လီၤဘၣ်အီၤအသိးလၢတၢ်လုၢ်မၤဘူၣ် အဂီၢ်, ဘၣ်ဆၣ်ဒီးတဘၣ်လူလီၤသ့ၣ်စၤယံးအသိလၢကိၣ်ကမူၣ် အဖီခိၣ်မ့ၢ်ဂ့ၤ, တဘၣ်ပာ်ထီၣ်တၢ်နၢမူမ့ၢ်ဂ့ၤလၢကိၣ်ကမူၣ်အလိၤ မ့ၢ်ဂ့ၤဘၣ်. အဂ့ၢ်ဒ်အံၤ, တၢ်န့ၣ်မ့ၢ်တၢ်လုၢ်မၤဘူၣ်တမံၤလၢဝၤတဂၤလၢ အသးဒ့ဒီမၤဝဲဒ်သိးကမၤဖျါထီၣ်တၢ်မ့ၢ်တၢ်တီအဂီၢ်န့ၣ်လီၤ.",
			"16": "<sup>16</sup> ပှၤလုၢ်တၢ်အခိၣ်ကဘၣ်ကိးထီၣ်ပိာ်မုၣ်ဒီးမၢအဟဲဆၢထၢၣ်လၢတၢ် လုၢ်လီၢ်အမဲာ်ညါန့ၣ်လီၤ.",
			"17": "<sup>17</sup> အဝဲကလူလီၤထံစီဆှံတနီၤဆူသလၢဟီၣ်ခိၣ်တဖျၢၣ်အပူၤဒီးဟံး န့ၢ်ဟီၣ်ခိၣ်တနီၤလၢအအိၣ်လၢယွၤအိၣ်ဝဲဆိးဝဲအဒဲစီဆှံ အကဝီၤပူၤဒီးဒၢနုာ်လီၤအီၤဆူထံကျါလၢကမၤခၣ်ထီၣ်အီၤ အဂီၢ်န့ၣ်လီၤ.",
			"18": "<sup>18</sup> ဒီးအဝဲကဘ့ၣ်လီၤပိာ်မုၣ်န့ၣ်အခိၣ်သူဒီးဒၢနုာ်လီၤတၢ်လုၢ် မၤဘူၣ်အကိၣ်ကမူၣ်န့ၣ်ဆူပိာ်မုၣ်အစုပူၤန့ၣ်လီၤ. ပှၤလုၢ်တၢ်အခိၣ်န့ၣ်ကဘၣ်ဟံးဃးလီခီလၢတၢ်ဒၢနုာ်ဃးတၢ်ခၣ်ထံ လၢအဟဲစိာ်တၢ်ဆိၣ်အၢတမံၤလၢအစုပူၤလီၤ.",
			"19": "<sup>19</sup> ဝံၤဒီးပှၤလုၢ်တၢ်အခိၣ်ကမၢပိာ်မုၣ်တဂၤန့ၣ်မၤတၢ်ဆိၣ်လီၤသး အတၢ်အၢၣ်လီၤဒ်ပှၤလုၢ်တၢ်အခိၣ်ကတိၤထီၣ်ဝဲအသိး, လၢအစံးဝဲ, “နမ့ၢ်တမၤကမၣ်မုၣ်ကမၣ်ခွါဘၣ်ဒီး, နတဘၣ်တၢ်မၤဆါနၤလၢတၢ်ဆိၣ်အၢလၢထံအံၤဟဲစိာ်ဝဲန့ၣ်ဘၣ်.",
			"20": "<sup>20</sup> ဘၣ်ဆၣ်ဒီးနမ့ၢ်မၤတၢ်မၤကမၣ်မုၣ်ကမၣ်ခွါဒီး,",
			"21": "<sup>21</sup> မ်ယွၤဒုးကဲထီၣ်နမံၤလၢတၢ်ဆိၣ်အၢတမံၤလၢနပှၤကလုာ်အကျါတက့ၢ်. မ်အဒုးသံးကတူၢ်နဒၢလီၢ်အကျိၤလၢကဃ့ထီ ဒီးနဟၢဖၢကညိးထီၣ်တက့ၢ်.",
			"22": "<sup>22</sup> မ်ထံအံၤလဲၤနုာ်ဆူနဟၢဖၢအပူၤဒီးဒုးညိးထီၣ်နဟၢဖၢဒီး ဒုးသံးကတူၢ်နဒၢလီၢ်အကျိၤန့ၣ်တက့ၢ်.” ပိာ်မုၣ်န့ၣ်ကဘၣ်စံးဆၢကဒါက့ၤဝဲ, “ယဘၣ်သူၣ်ဘၣ်သးလၢတၢ် အံၤဒီးမ်ယွၤမၤဝဲဒ်န့ၣ်အသိးတက့ၢ်.”",
			"23": "<sup>23</sup> ဝံၤဒီးပှၤလုၢ်တၢ်အခိၣ်ကကွဲးလီၤတၢ်ဆိၣ်အၢအံၤဒီးသ့လီၤတၢ် ကွဲးန့ၣ်ဆူတၢ်ခၣ်ထံအသလၢအပူၤန့ၣ်လီၤ.",
			"24": "<sup>24</sup> တချုးလၢအဝဲမၢဒံးပိာ်မုၣ်အံၤအီထံလၢအကဟ့ၣ်အီၤတၢ်ဆါအၢ နးနးကလဲာ်အံၤန့ၣ်,",
			"25": "<sup>25</sup> ပှၤလုၢ်တၢ်အခိၣ်ကဟံးန့ၢ်တၢ်လုၢ်မၤဘူၣ်အကိၣ်ကမူၣ်လၢပိာ်မုၣ် အစုပူၤဒီးယူာ်ထီၣ်အီၤလၢတၢ်ပာ်စီဆှံထီၣ်အီၤဆူယွၤအအိၣ် အဂီၢ်, ဒီးပာ်ထီၣ်အီၤလၢတၢ်လုၢ်လီၢ်အဖီခိၣ်န့ၣ်လီၤ.",
			"26": "<sup>26</sup> ဝံၤဒီးပှၤလုၢ်တၢ်အခိၣ်ကဟံးထီၣ်ကိၣ်ကမူၣ်တစှီၤဒ်တၢ်လုၢ်တၢ် ပာ်အပနီၣ်တမံၤဒီးဆိၣ်ကဲၤအီၤလၢတၢ်လုၢ်လီၢ်အဖီခိၣ်န့ၣ်လီၤ. လၢခံကတၢၢ်အဝဲကမၢပိာ်မုၣ်အီထံန့ၣ်လီၤ.",
			"27": "<sup>27</sup> ပိာ်မုၣ်န့ၣ်မ့ၢ်မၤတ့ၢ်တၢ်မၤကမၣ်မုၣ်ကမၣ်ခွါဒီး, ထံန့ၣ်ကမၤဘၣ်ဒိဆါအီၤနးနးကလဲာ်လီၤ. အဝဲအဟၢဖၢကညိးထီၣ် ဒီးအဒၢလီၢ်အကျိၤကသံးကတူၢ်အသးန့ၣ်လီၤ. အဝဲအမံၤကကဲထီၣ်တၢ်ဆိၣ်အၢတမံၤလၢပှၤဂီၢ်မုၢ်အကျါန့ၣ်လီၤ.",
			"28": "<sup>28</sup> မ့မ့ၢ်အဝဲအတၢ်ကမၣ်မ့ၢ်တအိၣ်ဘၣ်ဒီး, တၢ်တမၤဆါအီၤဘၣ်ဒီးအဝဲ ဒၢထီၣ်ဖိတဖၣ်ကသ့ဝဲန့ၣ်လီၤ.",
			"29": "<sup>29</sup> အအံၤမ့ၢ်ယူဒၤအတၢ်သိၣ်တၢ်သီလၢကွီၢ်တဖၣ်လၢအဘၣ်ထွဲဒီးပိာ် ခွါတဂၤသးကါတၢ်ဒီးကဲထီၣ်တၢ်သးဒ့ဒီလၢအဂီၢ်လၢအဝဲအမါ မၤတၢ်မၤကမၣ်မုၣ်ကမၣ်ခွါ, အဂ့ၢ်န့ၣ်လီၤ.",
			"30": "<sup>30</sup> ပိာ်မုၣ်န့ၣ်ကဘၣ်တၢ်ဒုးဆၢထၢၣ်အီၤလၢတၢ်လုၢ်လီၢ်အမဲာ်ညါ, ဒီးပှၤလုၢ်တၢ်အခိၣ်ကမၤတၢ်ဘူၣ်တၢ်ဘါအတၢ်လုၢ်တၢ်လၢ်အံၤန့ၣ်လီၤ.",
			"31": "<sup>31</sup> ဝၤတဂၤကဘၣ်တၢ်ပျၢ်ဖျဲးအီၤလၢအတၢ်ကမၣ်, မ့မ့ၢ်ပိာ်မုၣ်တဂၤန့ၣ်, မ့ၢ်မၤကမၣ်တၢ်ဒီး, ကတူၢ်ဘၣ်တၢ်ဒ်အကြၢးဝဲဘၣ်ဝဲဒီးအီၤအသိးန့ၣ်လီၤ."
		},
		"6": {
			"1": "<sup>1</sup> ယွၤမၤလိာ်စီၤမိၤၡ့လၢ, အကဟ့ၣ်လီၤတၢ်သိၣ်တၢ်သီတဖၣ်ဆူပှၤအံၣ်စရ့လးဖိ တဖၣ်အအိၣ်ဒ်လၢလာ်အံၤအသိးန့ၣ်လီၤ. ပှၤတဂၤလၢ်လၢ်မ့ၢ်ပိာ်မုၣ်မ့ၢ်ဂ့ၤ, ပိာ်ခွါမ့ၢ်ဂ့ၤ, မ့ၢ်အိၣ်ဒီး တၢ်ဆိၣ်လီၤဆီတမံၤလၢအကကဲထီၣ်ပှၤနစၤရံဖိဒီးပာ် စီဆှံအသးဆူယွၤအအိၣ်န့ၣ်,",
			"3": "<sup>3</sup> ကဘၣ်ဟးဆှဲးစပံးထံဒီးသံးန့ၣ်လီၤ. အဝဲတဘၣ်အီကယဲၢ်တၢ်အီတမံၤလၢ်လၢ်လၢတၢ်မၤ အီၤလၢစပံးသၣ်မ့ၢ်ဂ့ၤ, တဘၣ်အီၣ်စပံးသၣ်မ့ၢ်ဂ့ၤ, စပံးသၣ် အဃ့မ့ၢ်ဂ့ၤနီတမံၤဘၣ်.",
			"4": "<sup>4</sup> ကယဲၢ်မုၢ်နံၤတဖၣ်လၢအဝဲမ့ၢ်ဒံးပှၤနစၤရံဖိတဂၤန့ၣ်အဝဲတဘၣ် အီၣ်တၢ်ဟဲလၢစပံးအမုၢ်, စပံးသၣ်အဖံးမ့တမ့ၢ်, အချံဒၣ်လဲာ်ဘၣ်လီၤ.",
			"5": "<sup>5</sup> မုၢ်နံၤတဖၣ်ဖဲအဝဲအိၣ်ဒံးလၢပှၤနစၤရံဖိတဂၤအတၢ်ဆိၣ်အပူၤ န့ၣ်အဝဲတဘၣ်တံာ်အခိၣ်သူမ့ၢ်ဂ့ၤ, လူၤအီၤမ့ၢ်ဂ့ၤဘၣ်. အဝဲဘၣ်တၢ်စၢဃာ်အီၤလၢတၢ်ဆိၣ်လီၤသးန့ၣ်လၢအဝဲပာ်စီဆှံ ထီၣ်အသးဆူယွၤလၢာ်ဆၢလၢာ်ကတီၢ်အဃိဒီးကဘၣ်ပျဲအခိၣ်သူဒီး အခၣ်ဆူၣ်ထီထီၣ်ဝဲဒၣ်န့ၣ်လီၤ.",
			"6": "<sup>6</sup> အဝဲအခိၣ်သူမ့ၢ်တၢ်ပာ်စီဆှံထီၣ်သးဆူယွၤအအိၣ်အတၢ်ပနီၣ်, ဒီးလၢတၢ်န့ၣ်အဃိ, အဝဲဒၣ်တဘၣ်မၤကဆှီအသးခီဖျိတၢ်လဲၤဘူးဒီးတၢ်သံစိၣ်,",
			"7": "<sup>7</sup> ဖဲတၢ်စိၣ်န့ၣ်မ့ၢ်ဒၣ်လဲာ်အဝဲအပၢ်မ့ၢ်ဂ့ၤ, အမိၢ်မ့ၢ်ဂ့ၤ, အဒီပုၢ်ဝဲၢ်ခွါမ့ၢ်ဂ့ၤ, အဒီပုၢ်ဝဲၢ်မုၣ်မ့ၢ်ဂ့ၤန့ၣ်ဘၣ်.",
			"8": "<sup>8</sup> မုၢ်နံၤတဖၣ်ဖဲအဝဲမ့ၢ်ဒံးပှၤနစၤရံဖိတဂၤန့ၣ်, အဝဲဘၣ်တၢ်ပာ်စီဆှံ အီၤဆူယွၤအအိၣ်လီၤ.",
			"9": "<sup>9</sup> ပှၤနစၤရံဖိတဂၤအခိၣ်သူလၢအဘၣ်တၢ်ပာ်စီဆှံအီၤ, မ့ၢ်ဘၣ်အၢလၢအဝဲအိၣ်ဘူးဘၣ်ဒီးပှၤတဂၤလၢ်လၢ်လၢအသံ သတူၢ်ကလာ်အဃိန့ၣ်, အဝဲကဘၣ်အိၣ်ခိးနွံသီဝံၤလူၤကွံာ်အခိၣ် သူဒီးအခၣ်ဆူၣ်န့ၣ်လီၤ. မၤသးဒ်န့ၣ်ဒီးကကဆှီထီၣ်က့ၤဝဲဒၣ်ဒ်တၢ်ဘူၣ်တၢ်ဘါအလုၢ်အလၢ် အိၣ်ဝဲအသိးန့ၣ်လီၤ.",
			"10": "<sup>10</sup> လၢဃိးသီတသီန့ၣ်အဝဲကဘၣ်ဟဲစိာ်ဝဲထိၣ်ကးက့ၣ်ခံဘ့ၣ်မ့ တမ့ၢ်ထိၣ်လွံၢ်ခံဘ့ၣ်ဆူပှၤလုၢ်တၢ်အခိၣ်အအိၣ်ဖဲယွၤအိၣ်ဝဲ ဆိးဝဲအဒဲစီဆှံအကျဲစၢၤန့ၣ်လီၤ.",
			"11": "<sup>11</sup> ပှၤလုၢ်တၢ်အခိၣ်ကလုၢ်ထီၣ်အီၤတဘ့ၣ်ဒ်တၢ်လုၢ်တၢ်ပျၢ်တၢ်ဒဲးဘး တမံၤဒီးအဂၤတဘ့ၣ်ဒ်တၢ်လုၢ်မ့ၣ်အူအသိးလၢကမၤတၢ်မၤကဆှီထီၣ် က့ၤအီၤဒ်တၢ်ဘူၣ်တၢ်ဘါအလုၢ်အလၢ်အိၣ်ဝဲ အသိးလၢအတၢ်ထိးဘၣ်တၢ်အစိၣ်အဃိန့ၣ်လီၤ. ဖဲမုၢ်တနံၤဃီန့ၣ်, ပှၤတဂၤန့ၣ်ကပာ်စီဆှံက့ၤကဒီးအခိၣ်သူ",
			"12": "<sup>12</sup> ဒီးကပာ်စီဆှံထီၣ်က့ၤကဒီးအတၢ်ဆၢကတီၢ်ဆူယွၤအအိၣ်ဒ်ပှၤနစၤ ရံဖိတဂၤအသိးန့ၣ်လီၤ. တၢ်ဆၢကတီၢ်လၢအပူၤကွံာ်န့ၣ်တဘၣ်တၢ်ဂံၢ်ဃုာ်အီၤဘၣ်. အဂ့ၢ်ဒ်အံၤ, အခိၣ်သူ, လၢအဘၣ်တၢ်ပာ်စီဆှံအီၤန့ၣ်ဘၣ်အၢကွံာ် လံအဃိလီၤ. လၢတၢ်လိးက့ၤအတၢ်လုၢ်တၢ်ပာ်အဂီၢ်အဝဲကဘၣ်ဟဲစိာ်သိဖိလၢ အသးအိၣ်တနံၣ်တဒုန့ၣ်လီၤ.",
			"13": "<sup>13</sup> ဖဲပှၤနစၤရံဖိတဂၤမၤလၢပှဲၤအတၢ်ဆိၣ်လီၤအသးဝံၤန့ၣ်, အဝဲကဘၣ်မၤတၢ်ဘူၣ်တၢ်ဘါအလုၢ်အလၢ်အံၤလီၤ. အဝဲကဘၣ်လဲၤဆူဒဲစီဆှံအကျဲစၢၤ,",
			"14": "<sup>14</sup> ဒီးဟ့ၣ်ထီၣ်ဆၣ်ဖိကီၢ်ဖိလၢအတၢ်လီၤတူာ်လီၤကာ်တအိၣ်ဘၣ်သၢဒု ဆူယွၤအအိၣ်လီၤ. သိဖါတနံၣ်ဖိတဒုလၢတၢ်လုၢ်မ့ၣ်အူအဂီၢ်, သိမိၢ်တနံၣ်ဖိတဒုလၢတၢ်လုၢ်တၢ်ပျၢ်တၢ်ဒဲးဘးအဂီၢ်, ဒီးသိဖါတဒုလၢတၢ်လုၢ်မၤဃူမၤဖိးအဂီၢ်န့ၣ်လီၤ.",
			"15": "<sup>15</sup> အဝဲကဘၣ်လုၢ်ထီၣ်စ့ၢ်ကီးကိၣ်ပှဲၤကုတဒုလၢတဘၣ်တၢ်မၤအီၤလၢ ကိၣ်မံၣ်, ကိၣ်အဖျၢၣ်ဖးဒိၣ်တဖၣ်လၢအဘၣ်တၢ်မၤအီၤလၢကိၣ်ကမူၣ်ဃါဃုာ် အသးဒီးသ့ၣ်စၤယံးအသိဒီးကိၣ်ဘ့ၣ်ဘၣ်ဘူတဖၣ်လၢ အဘၣ်တၢ်ဒွါအီၤလၢသ့ၣ်စၤယံးအသိ, ဒီးလၢန့ၣ်အမဲာ်ညါတၢ်လုၢ်ဘုဧိၤဟုဧိၤဒီးစပံးထံဒ်တၢ်မၤလိာ် အီၤအသိးန့ၣ်လီၤ.",
			"16": "<sup>16</sup> ပှၤလုၢ်တၢ်အခိၣ်ကဟ့ၣ်ထီၣ်တၢ်ခဲလၢာ်အံၤဆူယွၤအအိၣ်ဒီးလုၢ် ထီၣ်တၢ်လုၢ်တၢ်ပျၢ်တၢ်ဒဲးဘးဒီးတၢ်လုၢ်မ့ၣ်အူန့ၣ်လီၤ.",
			"17": "<sup>17</sup> အဝဲကဘၣ်လုၢ်ထီၣ်ပာ်ထီၣ်သိဖါတဒုန့ၣ်ဆူယွၤအအိၣ်ဒ်တၢ်လုၢ်မၤ ဃူမၤဖိးဒီးလုၢ်ထီၣ်အီၤဃုာ်ဒီးကိၣ်ပှဲၤကုတဒုန့ၣ်လီၤ. အဝဲကဘၣ်လုၢ်ထီၣ်စ့ၢ်ကီးဘုဧိၤဟုဧိၤဒီးစပံးထံအတၢ်လုၢ်တၢ် ပာ်တဖၣ်န့ၣ်လီၤ.",
			"18": "<sup>18</sup> ဖဲဒဲစီဆှံအကျဲစၢၤန့ၣ်, ပှၤနစၤရံဖိတဂၤန့ၣ်ကဘၣ်လူၤကွံာ် အခိၣ်သူဒီးပာ်ထီၣ်အီၤလၢမ့ၣ်အူအဖီခိၣ်ဖဲတၢ်လုၢ်မၤဃူမၤ ဖိးကဘၣ်တၢ်ဆိၣ်ကဲၤထီၣ်အီၤအလီၢ်န့ၣ်လီၤ.",
			"19": "<sup>19</sup> ဝံၤဒီးဖဲသိဖါအဖံဘၣ်ခိၣ်ဘၣ်တၢ်ချီအီၤဝံၤလံန့ၣ်, ပှၤလုၢ်တၢ်အခိၣ်ကဟံးန့ၢ်အီၤဒီးဒၢနုာ်အီၤဃုာ်ဒီးကိၣ်ဖး ဒိၣ်တလိၣ်ဒီးကိၣ်ဘ့ၣ်ဘၣ်ဘူတဘ့ၣ်လၢအအိၣ်လၢကုပူၤ, ဆူပှၤနစၤရံဖိအစုပူၤန့ၣ်လီၤ.",
			"20": "<sup>20</sup> ဝံၤဒီးပှၤလုၢ်တၢ်အခိၣ်ကဟ့ၣ်ထီၣ်အီၤဒ်တၢ်ဟ့ၣ်လီၤဆီတမံၤ အသိးဆူယွၤအအိၣ်လီၤ. အဝဲသ့ၣ်တဖၣ်န့ၣ်မ့ၢ်ဝဲတၢ်လုၢ်စီဆှံတမံၤလၢပှၤလုၢ်တၢ်အခိၣ် အဂီၢ်, လၢတၢ်ပာ်ဖှိၣ်ဟ့ၣ်အီၤဃုာ်ဒီးသိဖါအသးနါပှၢ်ဒီးအခီၣ်လၢ အဘၣ်ဃးဒီးပှၤလုၢ်တၢ်အခိၣ်ဒ်ယူဒၤအတၢ်သိၣ်တၢ်သီအိၣ်ဝဲအသိး န့ၣ်လီၤ. အန့ၣ်ဝံၤဒီးပှၤနစၤရံဖိအီစပံးထံသ့ဝဲန့ၣ်လီၤ.",
			"21": "<sup>21</sup> တၢ်တဖၣ်အံၤမ့ၢ်တၢ်သိၣ်တၢ်သီတဖၣ်လၢအဘၣ်ဃးဒီးပှၤနစၤရံဖိ န့ၣ်လီၤ. ဘၣ်ဆၣ်ဒီးပှၤနစၤရံဖိတဂၤမ့ၢ်အၢၣ်လီၤအါထီၣ်တၢ်လုၢ်တမံၤလၢ တၢ်မၤလိာ်ဘၣ်ဃးဒီးအဝဲအတၢ်ဆိၣ်ဃ့ဝဲလၢကဘၣ်ဟ့ၣ်ဝဲဒီး, အဝဲကဘၣ်မၤပှဲၤတၢ်လၢအအၢၣ်လီၤတ့ၢ်ဝဲသပှၢ်ကတၢၢ်န့ၣ်လီၤ.",
			"22": "<sup>22</sup> ယွၤမၤလိာ်စီၤမိၤၡ့လၢ, အကစံးဘၣ်စီၤအၤဟရိၣ်ဒီးအဖိခွါတဖၣ်ဒ်သိးကသူတၢ်ကတိၤတဖၣ်ဒ် လၢလာ်အံၤအသိးလၢတၢ်ဆိၣ်ဂ့ၤကီၢ်အံၣ်စရ့လးအပှၤဂီၢ်မုၢ်အဂီၢ် န့ၣ်လီၤ.",
			"24": "<sup>24</sup> မ်ယွၤဆိၣ်ဂ့ၤနၤဒီးအံးထွဲကွၢ်ထွဲနၤတက့ၢ်.",
			"25": "<sup>25</sup> မ်ယွၤသူၣ်ကညီၤသးကညီၤနၤဒီးအဘျုးအဖှိၣ်အိၣ်လၢနဖီခိၣ်တက့ၢ်.",
			"26": "<sup>26</sup> မ်ယွၤကွၢ်ဃီၤနၤလၢတၢ်ဘၣ်သူၣ်ဘၣ်သးဒီးဟ့ၣ်နၤ တၢ်ဃူတၢ်ဖိးတက့ၢ်.",
			"27": "<sup>27</sup> ဒီးယွၤစံးဝဲဒၣ်, “အဝဲသ့ၣ်မ့ၢ်ကိးထီၣ်ယမံၤဒ်တၢ်ဆိၣ်ဂ့ၤ တမံၤအသိးလၢကီၢ်အံၣ်စရ့လးအပှၤဂီၢ်မုၢ်အဂီၢ်ဒီးယကဆိၣ်ဂ့ၤ အဝဲသ့ၣ်န့ၣ်လီၤ.”"
		},
		"7": {
			"1": "<sup>1</sup> မုၢ်တနံၤလၢစီၤမိၤၡ့ထီထီၣ်ယွၤအိၣ်ဝဲဆိးဝဲအဒဲစီဆှံ ဝံၤဝဲန့ၣ်, အဝဲဖှူဒီးပာ်စီဆှံထီၣ်ဒဲစီဆှံန့ၣ်ဒီးကယဲၢ် အတၢ်ပီးတၢ်လီတဖၣ်, ဒီးတၢ်လုၢ်လီၢ်ဒီးအတၢ်ပီး တၢ်လီခဲလၢာ်န့ၣ်လီၤ.",
			"2": "<sup>2</sup> အန့ၣ်ဝံၤဒီးဒူၣ်ထၢအပဒိၣ်တဖၣ်လၢအမ့ၢ်အံၣ်စရ့လးအဒူၣ်အခိၣ် အနၢ်တဖၣ်, ပှၤတဖုဃီလၢအကဲခိၣ်ကဲနၢ်လၢတၢ်ထၢဖှိၣ်ကွဲးနီၣ်ပှၤ အနီၣ်ဂံၢ်တဖၣ်န့ၣ်,",
			"3": "<sup>3</sup> ဟဲစိာ်ဃီၤအတၢ်လုၢ်မၤဘူၣ်တဖၣ်ဆူယွၤအအိၣ်လၢအမ့ၢ်လ့ၣ်ဃုခိၣ် ဒီးကျီၢ်ဖါတဆံခံဒု, လ့ၣ်တခိၣ်န့ၣ်လၢကယဲၢ်ပှၤအခိၣ်ခံဂၤအဂီၢ်ဒီးကျီၢ်ဖါတဒုလၢ ပှၤအခိၣ်တဂၤစုာ်စုာ်အဂီၢ်န့ၣ်လီၤ. တုၤအဝဲသ့ၣ်ဟ့ၣ်ထီၣ်ဝဲဒၣ်ဝံၤန့ၣ်,",
			"4": "<sup>4</sup> ယွၤစံးဘၣ်စီၤမိၤၡ့,",
			"5": "<sup>5</sup> “တူၢ်လိာ်တၢ်ဟ့ၣ်တဖၣ်အံၤလၢတၢ်ကသူအီၤလၢဒဲစီဆှံ အတၢ်မၤကဘၣ်တၢ်မၤဝံၤအီၤအဂီၢ်ဒီးဟ့ၣ်လီၤအီၤဆူပှၤလ့ၤဝံ ဖိတဖၣ်အအိၣ်ဒ်တၢ်မၤလၢအဝဲသ့ၣ်ကဘၣ်မၤဝဲအသိးန့ၣ်တက့ၢ်.”",
			"6": "<sup>6</sup> မၤသးဒ်န့ၣ်ဒီးစီၤမိၤၡ့ဟ့ၣ်လီၤလ့ၣ်တဖၣ်ဒီးကျီၢ်ဖါတဖၣ်ဆူ ပှၤလ့ၤဝံဖိတဖၣ်အအိၣ်န့ၣ်လီၤ.",
			"7": "<sup>7</sup> အဝဲဟ့ၣ်လီၤလ့ၣ်ခံခိၣ်ဒီးကျီၢ်ဖါလွံၢ်ဒုဆူပှၤက့ရၡိၣ်ဖိ တဖၣ်အအိၣ်,",
			"8": "<sup>8</sup> ဒီးလ့ၣ်လွံၢ်ခိၣ်ဒီးကျီၢ်ဖါဃိးဒုဆူပှၤမရၤရံၤဖိတဖၣ် အအိၣ်လီၤ. အဝဲသ့ၣ်အတၢ်မၤခဲလၢာ်ကဘၣ်တၢ်မၤဝံၤအီၤလၢစီၤ အၤဟရိၣ်အဖိခွါစီၤအံၤသမၢ်အတၢ်ပၢတၢ်ဆှၢအဖီလာ်န့ၣ်လီၤ.",
			"9": "<sup>9</sup> ဘၣ်ဆၣ်ဒီးစီၤမိၤၡ့တဟ့ၣ်လ့ၣ်နီတခိၣ်, ကျီၢ်ဖါနီတဒုဆူ ပှၤကဃးဖိတဖၣ်အအိၣ်ဘၣ်. အဂ့ၢ်ဒ်အံၤ, တၢ်အပီးအလီစီဆှံလၢအဝဲသ့ၣ်ကဘၣ်အံးထွဲကွၢ် ထွဲဝဲတဖၣ်န့ၣ်ကဘၣ်ယိးဒၣ်ဝဲလၢအဖံဘၣ်ခိၣ်အလိၤန့ၣ်လီၤ.",
			"10": "<sup>10</sup> ပှၤခိၣ်ပှၤနၢ်တဖၣ်ဟဲစိာ်စ့ၢ်ကီးတၢ်လုၢ်မၤဘူၣ်တဖၣ်လၢတၢ်ကမၤ တၢ်ပာ်စီဆှံထီၣ်တၢ်လုၢ်လီၢ်အမူးအဂီၢ်န့ၣ်လီၤ. ဖဲအဝဲသ့ၣ်အိၣ်ကတဲာ်ကတီၤလံအသးလၢကဟ့ၣ်ထီၣ်အတၢ်ဟ့ၣ်သ့ၣ် တဖၣ်ဖဲတၢ်လုၢ်လီၢ်အခါန့ၣ်,",
			"11": "<sup>11</sup> ယွၤစံးဘၣ်စီၤမိၤၡ့, “တဲဘၣ်အဝဲသ့ၣ်လၢကိးမုၢ်နံၤဒဲး လၢတဆံခံသီအတီၢ်ပူၤန့ၣ်, ခိၣ်နၢ်တဖၣ်အကျါတဂၤကဘၣ်ဟ့ၣ်ထီၣ်အတၢ်ဟ့ၣ်တဖၣ် လၢတၢ်ပာ်စီဆှံတၢ်လုၢ်လီၢ်အဂီၢ်န့ၣ်တက့ၢ်.”",
			"12": "<sup>12</sup> အဝဲသ့ၣ်ဟ့ၣ်ထီၣ်အတၢ်လုၢ်မၤဘူၣ်တဖၣ်ဒ်တၢ်ရဲၣ်လီၤကျဲၤလီၤလၢ လာ်အံၤအသိးန့ၣ်လီၤ. တၢတသီ ယူဒၤ စီၤဧမံၤနဒးအဖိခွါစီၤနၤဃၡိၣ် ခံသီတသီ ယံးစၣ်ကၢ် စီၤစူဧၢ်အဖိခွါစီၤနၤသန့လး သၢသီတသီ စဘူလိၣ် စီၤဃ့လူၣ်အဖိခွါစီၤအလံအာ် လွံၢ်သီတသီ ရူၤဘ့ၣ် စီၤၡဒ့အူၢ်အဖိခွါစီၤအလံစူၢ် ယဲၢ်သီတသီ စူၤမ့းအိၣ် စီၤစူၤရံၡးဒံၤအဖိခွါစီၤၡလူမံၤအ့လး ဃုသီတသီ ကး စီၤဒဧူၤအ့လးအဖိခွါစီၤအ့လယၤစာ် နွံသီတသီ အ့ဖရဲၣ် စီၤဧးမံၤဟူးအဖိခွါစီၤအလံၡမၤ ဃိးသီတသီ မနၤၡ့ၤ စီၤပဒၤစူၢ်အဖိခွါစီၤကမၤလ့လး ခွံသီတသီ ဘံၣ်ယၤမံၣ် စီၤကံးဒဧိနံၤအဖိခွါစီၤအဘံဒၣ် တဆံသီတသီ ဒၣ် စီၤဧးမံၤၡးဒံၤအဖိခွါစီၤအဃံၤဧ့စ့ၢ် တဆံတၢသီတသီ အၤၡ့ၢ် စီၤဧးကရၣ်အဖိခွါစီၤပးကံၤအ့လး တဆံခံသီတသီ နးသၤလံ စီၤဧ့နၣ်အဖိခွါစီၤအဃံရၤ တၢ်လုၢ်မၤဘူၣ်တဖၣ်လၢပှၤတဂၤ ဘၣ်တဂၤဟဲစိာ်ဝဲဒ်သိးသိးလိာ်အသးန့ၣ်လီၤ. မ့ၢ်ဝဲ, သလၢစ့တဖျၢၣ်လၢအဃၢလီၤတယၢၢ်ၡက့လးနွံဆံဒီးသီတ့ၤစ့တဘ့ၣ် လၢအဃၢလီၤတယၢၢ်ၡက့လးတကယၤသၢဆံဒ်တၢ်လုၢ်လီၢ် အနီၣ်ထိၣ်အိၣ်ဝဲဒၣ်အသိးန့ၣ်လီၤ. ဒီးလၢခံမံၤလိာ်အပူၤန့ၣ်ပှဲၤဝဲဒၣ်လၢကိၣ်ကမူၣ်ဃါဃုာ် အသးလၢသိလၢတၢ်လုၢ်မၤဘူၣ်ကိၣ်တဖၣ်အဂီၢ်န့ၣ်လီၤ. လီခီထူတဘ့ၣ်လၢအဃၢလီၤတယၢၢ်ၡက့လးတဆံပှဲၤဒီးတၢ်နၢမူ, ကျီၢ်ဖါဖိတဒု, သိဖါတဒု, ဒီးသိဖိအသးအိၣ်တနံၣ်တဒု, လၢတၢ်လုၢ်မ့ၣ်အူအဂီၢ်, ဒီးမဲာ်တဲးလဲးတဒုလၢတၢ်လုၢ်တၢ်ပျၢ်တၢ်ဒဲးဘးအဂီၢ်, ဒီးကျီၢ်ဖါခံဒု, သိဖါယဲၢ်ဒု, မဲာ်တဲးလဲးယဲၢ်ဒု, သိဖိအသးအိၣ်တနံၣ်ယဲၢ်ဒုလၢတၢ်လုၢ်မၤဃူမၤဖိးအဂီၢ်န့ၣ် လီၤ.",
			"84": "<sup>84</sup> တၢ်လုၢ်မၤဘူၣ်ခဲလၢာ်ပာ်ဖှိၣ်လၢပှၤအခိၣ်တဆံခံဂၤဟဲစိာ်တ့ၢ် ဝဲလၢတၢ်ပာ်စီဆှံထီၣ်တၢ်လုၢ်လီၢ်အဂီၢ်မ့ၢ်ဒ်အဖီလာ်အံၤအသိး န့ၣ်လီၤ. သလၢစ့တဆံခံဖျၢၣ်ဒီးသီတ့ၤစ့တဆံခံဘ့ၣ်လၢအလီၤတယၢၢ်ဃၢ ခဲလၢာ်ၡက့လးခံကထိလွံၢ်ကယၤ လီခီထူတဆံခံဖျၢၣ်လၢအလီၤတယၢၢ်ဃၢဝဲခဲလၢာ်ၡက့လးတကယၤ ခံဆံပှဲၤဒီးတၢ်နၢမူ, ကျီၢ်ဖါတဆံခံဒု, သိဖါတဆံခံဒု, သိဖိအသးအိၣ်တနံၣ်တဆံ ခံဒုဃုာ်ဒီးတၢ်လုၢ်မၤဘူၣ်ကိၣ်တဖၣ်လၢကဘၣ်တၢ်လုၢ်ထီၣ်ဃုာ် အီၤလၢတၢ်လုၢ်မ့ၣ်အူတဖၣ်အဂီၢ်န့ၣ်လီၤ. မဲာ်တဲးလဲးတဆံခံဒုလၢတၢ်လုၢ်တၢ်ပျၢ်တၢ်ဒဲးဘးအဂီၢ် ကျီၢ်ဖါခံဆံလွံၢ်ဒု, သိဖါဃုဆံ, မဲာ်တဲးလဲးဃုဆံ, သိဖိ အသးအိၣ်တနံၣ်ဃုဆံ, လၢတၢ်လုၢ်မၤဃူမၤဖိးအဂီၢ်န့ၣ်လီၤ.",
			"89": "<sup>89</sup> ဖဲစီၤမိၤၡ့လဲၤနုာ်လီၤဆူဒဲစီၤဆှံအပူၤဒ်သိးက, ကတိၤတၢ်ဒီးယွၤအကတီၢ်န့ၣ်အဝဲနၢ်ဟူယွၤကတိၤတၢ်ဒီးအီၤလၢ တလါစီဆှံအခိၣ်ကၢၢ်အဖီခိၣ်ဖဲတၢ်ဘၣ်တ့အိၣ်ဒီးအဒံးဆ့အိၣ်ဝဲခံခီ တဖၣ်အကဆူးန့ၣ်လီၤ."
		},
		"8": {
			"1": "<sup>1</sup> ယွၤစံးဘၣ်စီၤမိၤၡ့, “တဲဘၣ်စီၤအၤဟရိၣ်လၢ, ဖဲအပာ်ထီၣ်မ့ၣ်အူဒၢနွံဖျၢၣ်လၢတၢ်ပာ်မ့ၣ်အူဒၢအလီၢ်အဖီခိၣ်န့ၣ်, ကြၢးပာ်လီၤဝဲဒ်သိးတၢ်က, ကပီၤထီၣ်ဆူတၢ်မဲာ်ညါန့ၣ်လီၤ.”",
			"3": "<sup>3</sup> စီၤအၤဟရိၣ်စူၢ်တၢ်န့ၣ်ဒီးပာ်ထီၣ်မ့ၣ်အူဒၢတဖၣ်အိၣ်ဒီးအမဲာ် ဃၣ်အသးဆူတၢ်ပာ်မ့ၣ်အူဒၢလီၢ်အမဲာ်ညါန့ၣ်လီၤ.",
			"4": "<sup>4</sup> စးထီၣ်လၢအခိၣ်ထိးတုၤလၢအထူၣ်ခီၣ်ထံးန့ၣ်တၢ်ပာ်မ့ၣ်အူဒၢ အလီၢ်ဘၣ်တၢ်မၤအီၤလၢထူ, အိၣ်ဒီးအက့ၢ်အဂီၤဒ်ယွၤဒုးနဲၣ်စီၤမိၤၡ့အသိးန့ၣ်လီၤ.",
			"5": "<sup>5</sup> ဒီးယွၤစံးဘၣ်စီၤမိၤၡ့, “ပာ်လီၤဆီပှၤလ့ၤဝံဖိတဖၣ်ဒီးကီၢ်အံၣ်စရ့လးအပှၤဂီၢ်မုၢ် အဂၤဒီးမၤကဆှီအဝဲသ့ၣ်, ဒ်ကျဲလၢလာ်အံၤအသိးတက့ၢ်.",
			"7": "<sup>7</sup> ဖှံအီၤဒီးတၢ်မၤကဆှီထီၣ်တၢ်အထံဒီးတဲဘၣ်အဝဲသ့ၣ်လၢကလူၤ ကွံာ်အဆူၣ်ဒီဂၤညါ, ဒီးကဆှုၣ်ကွံာ်အတၢ်ကူတၢ်သိးဒၣ်ဝဲတဖၣ်တက့ၢ်. အန့ၣ်ဒီးအဝဲသ့ၣ်က, ကဆှီထီၣ်ဝဲဒ်တၢ်ဘူၣ်တၢ်ဘါအလုၢ်အလၢ်အသိး န့ၣ်လီၤ.",
			"8": "<sup>8</sup> အန့ၣ်ဝံၤဒီးအဝဲသ့ၣ်ကဘၣ်ဟံးန့ၢ်ကျီၢ်ဖါအသးစၢ်တဒုဒီးကိၣ် ကမူၣ်လၢအဃါဃုာ်အသးဒီးသ့ၣ်စၤယံးအသိ ဒ်တၢ်လုၢ်မၤဘူၣ်ကိၣ်အတၢ်မၤလိာ်အိၣ်ဝဲန့ၣ်လီၤ. နကဘၣ်ဟံးန့ၢ်ကျီၢ်ဖါသးစၢ်အဂၤတဒုလၢတၢ်လုၢ်တၢ်ပျၢ်တၢ်ဒဲး ဘးအဂီၢ်န့ၣ်လီၤ.",
			"9": "<sup>9</sup> အန့ၣ်ဝံၤဒီးကိးဖှိၣ်အံၣ်စရ့လးကမျၢၢ်ခဲလၢာ်ဒီးမၢပှၤလ့ၤ ဝံဖိတဖၣ်ဆၢထၢၣ်လၢယွၤအိၣ်ဝဲဆိးဝဲအဒဲစီဆှံအမဲာ်ညါ တက့ၢ်.",
			"10": "<sup>10</sup> ကီၢ်အံၣ်စရ့လးအပှၤဂီၢ်မုၢ်ကဘၣ်ပာ်ထီၣ်အစုတဖၣ်လၢပှၤလ့ၤဝံ ဖိတဖၣ်အခိၣ်အဖီခိၣ်,",
			"11": "<sup>11</sup> ဝံၤဒီးစီၤအၤဟရိၣ်ကဘၣ်ပာ်စီဆှံထီၣ်ပှၤလ့ၤဝံဖိတဖၣ်ဆူ ယအိၣ်ဒ်တၢ်လုၢ်မၤဘူၣ်လီၤဆီတမံၤလၢအဟဲလၢပှၤအံၣ်စရ့လးဖိ တဖၣ်အအိၣ်, ဒ်သိးအဝဲသ့ၣ်မၤယတၢ်မၤကသ့အဂီၢ်န့ၣ်လီၤ.",
			"12": "<sup>12</sup> ဝံၤဒီးပှၤလ့ၤဝံဖိတဖၣ်ကပာ်ထီၣ်အစုတဖၣ်လၢကျီၢ်ဖါခံဒု အခိၣ်လိၤလၢတဒုန့ၣ်, ကဘၣ်တၢ်လုၢ်ထီၣ်အီၤလၢတၢ်ပျၢ်တၢ်ဒဲးဘးအဂီၢ်ဒီးအဂၤတဒုန့ၣ် လၢတၢ်လုၢ်မ့ၣ်အူအဂီၢ်, လၢတၢ်ကမၤတၢ်ဘူၣ်တၢ်ဘါအလုၢ်အလၢ်လၢတၢ်မၤကဆှီထီၣ်ပှၤလ့ၤဝံ ဖိတဖၣ်အဂီၢ်န့ၣ်လီၤ.",
			"13": "<sup>13</sup> ပာ်စီဆှံထီၣ်ပှၤလ့ၤဝံဖိတဖၣ်ဒ်တၢ်ဟ့ၣ်လီၤဆီတမံၤဆူယအိၣ် ဒီးပာ်စီၤအၤဟရိၣ်ဒီးအဖိခွါတဖၣ်လၢအဝဲသ့ၣ်အခိၣ်တက့ၢ်.",
			"14": "<sup>14</sup> ပာ်လီၤဆီကွံာ်ပှၤလ့ၤဝံဖိတဖၣ်ဒီးပှၤအံၣ်စရ့လးဖိအဂၤခဲ လၢာ်လၢကျဲဒ်အံၤ, ဒ်သိးအဝဲသ့ၣ်ကဘၣ်ဃးဒီးယၤအဂီၢ်န့ၣ်တက့ၢ်.",
			"15": "<sup>15</sup> ဖဲသုမၤကဆှီဒီးပာ်စီဆှံထီၣ်ပှၤလ့ၤဝံဖိတဖၣ်ဝံၤန့ၣ်အဝဲ သ့ၣ်ကကြၢးဝဲဘၣ်ဝဲဒီးတၢ်ဖံးတၢ်မၤလၢဒဲစီဆှံအပူၤန့ၣ် လီၤ.",
			"16": "<sup>16</sup> ယဃ့တ့ၢ်အဝဲသ့ၣ်လၢကယဲၢ်ပှၤအံၣ်စရ့လးဖိအဖိခွါဝဲၢ်ကိ တဖၣ်အလီၢ်, ဒီးအဝဲသ့ၣ်ဘၣ်ဃးဒၣ်ထဲဆူယၤတဂၤဧိၤန့ၣ်လီၤ.",
			"17": "<sup>17</sup> ဖဲယမၤသံကွံာ်ကယဲၢ်ဖိဝဲၢ်ကိလၢကီၢ်အဲၤကူပတူးအပူၤန့ၣ် ယပာ်စီဆှံတ့ၢ်ပှၤအံၣ်စရ့လးဖိအဖိခွါဝဲၢ်ကိခဲလၢာ်လၢအံၣ် စရ့လးဟံၣ်ဖိဃီဖိတဒူၣ်ဘၣ်တဒူၣ်အပူၤဒီးကယဲၢ်ဆၣ်ဖိကီၢ်ဖိ အဝဲၢ်ကိတဖၣ်န့ၣ်လီၤ.",
			"18": "<sup>18</sup> ခဲအံၤယဟံးန့ၢ်ပှၤလ့ၤဝံဖိတဖၣ်လၢကယဲၢ်ပှၤအံၣ်စရ့လးဖိ အဖိခွါဝဲၢ်ကိတဖၣ်အလီၢ်",
			"19": "<sup>19</sup> ဒီးယဟ့ၣ်လီၤပှၤလ့ၤဝံဖိတဖၣ်ဆူစီၤအၤဟရိၣ်ဒီးအဖိခွါတဖၣ် အအိၣ်ဒ်ပှၤအံၣ်စရ့လးဖိတဖၣ်အတၢ်ဟ့ၣ်လီၤဆီတမံၤ, ဒ်သိးအကမၤတၢ်လၢဒဲစီဆှံအပူၤလၢကီၢ်အံၣ်စရ့လးအပှၤဂီၢ် မုၢ်အဂီၢ်ဒီးလၢအကဒီဒၣ်အိၣ်ပှိၤပှၤအံၣ်စရ့လးဖိတဖၣ်လၢတၢ် တတၢးတနါလၢကလီၤဘၣ်အဝဲသ့ၣ်ဖဲအဝဲသ့ၣ်မ့ၢ်ဟဲဘူးဘၣ် ဒီးတၢ်အလီၢ်စီဆှံအခါန့ၣ်လီၤ.”",
			"20": "<sup>20</sup> မၤသးဒ်န့ၣ်ဒီး, စီၤမိၤၡ့, စီၤအၤဟရိၣ်ဒီးကယဲၢ်ကီၢ်အံၣ်စရ့ လးအပှၤဂီၢ်မုၢ်ပာ်စီဆှံထီၣ်ပှၤလ့ၤဝံဖိတဖၣ်ဒ်ယွၤမၤလိာ် တ့ၢ်စီၤမိၤၡ့အသိးန့ၣ်လီၤ.",
			"21": "<sup>21</sup> ပှၤလ့ၤဝံဖိတဖၣ်မၤကဆှီထီၣ်အသး, ဒီးဆှုၣ်အတၢ်ကူတၢ်သိး တဖၣ်ဒီးစီၤအၤဟရိၣ်ပာ်စီဆှံထီၣ်အဝဲသ့ၣ်ဒ်တၢ်ဟ့ၣ်လီၤဆီ တမံၤဆူယွၤအအိၣ်အသိးန့ၣ်လီၤ. အဝဲမၤစ့ၢ်ကီးတၢ်ဘူၣ်တၢ်ဘါအလုၢ်အလၢ်ဘၣ်ဃးဒီးတၢ်မၤကဆှီ ထီၣ်တၢ်လၢအဝဲသ့ၣ်အဂီၢ်န့ၣ်လီၤ.",
			"22": "<sup>22</sup> ပှၤဂီၢ်မုၢ်မၤတၢ်ကိးမံၤဒဲးဒ်ယွၤမၤလိာ်တ့ၢ်စီၤမိၤၡ့ အသိးလၢတၢ်ဘၣ်ဃးဒီးပှၤလ့ၤဝံဖိတဖၣ်န့ၣ်လီၤ. မၤသးဒ်န့ၣ်ဒီး, ပှၤလ့ၤဝံဖိတဖၣ်န့ၣ်ကြၢးဝဲဘၣ်ဝဲဒီးတၢ်ဖံး တၢ်မၤလၢဒဲစီဆှံအပူၤလၢစီၤအၤဟရိၣ်ဒီးအဖိခွါတဖၣ်အဖီ လာ်န့ၣ်လီၤ.",
			"23": "<sup>23</sup> ဒီးယွၤစံးဘၣ်စီၤမိၤၡ့,",
			"24": "<sup>24</sup> “ပှၤလ့ၤဝံဖိတဂၤစုာ်စုာ်ဖဲအသးအိၣ်ခံဆံယဲၢ်နံၣ်န့ၣ်, ကမၤအမူအဒါတဖၣ်လၢယအိၣ်ယဆိးအဒဲစီဆှံအပူၤ, လၢတၢ်ဘူၣ်ထီၣ်ဘါထီၣ်ယွၤအဒဲပူၤန့ၣ်လီၤ.",
			"25": "<sup>25</sup> ဒီးဖဲအသးအိၣ်ယဲၢ်ဆံနံၣ်န့ၣ်ကဘၣ်အိၣ်ဘှံးဝဲလီၤ.",
			"26": "<sup>26</sup> တၢ်န့ၣ်အလီၢ်ခံအဝဲသ့ၣ်ကဘၣ်မၤစၢၤက့ၤပှၤလ့ၤဝံဖိကဒဲကဒဲ လၢတၢ်စိာ်ထီၣ်အဝဲသ့ၣ်အမူအဒါလၢဒဲစီဆှံအပူၤ, ဘၣ်ဆၣ်, အဝဲသ့ၣ်တဘၣ်မၤတၢ်ဖံးတၢ်မၤလၢအနီၢ်ကစၢ်ဒၣ်ဝဲနီတမံၤဘၣ်. တၢ်အံၤမ့ၢ်ကျဲလၢနကသိၣ်လိနဲၣ်လီၤမူဒါတဖၣ်လၢပှၤလ့ၤဝံဖိ တဖၣ်အဂီၢ်န့ၣ်လီၤ.”"
		},
		"9": {
			"1": "<sup>1</sup> ဖဲကီၢ်အံၣ်စရ့လးအပှၤဂီၢ်မုၢ်ဟးထီၣ်ကွံာ်လၢကီၢ်အဲၤကူပတူး အလီၢ်ခံ, ပူၤကွံာ်ခံနံၣ်တနံၣ်, လၢအခီၣ်ထံးကတၢၢ်တလါန့ၣ်ယွၤကတိၤတၢ်ဒီးစီၤမိၤၡ့လၢ ကစၢၢ်စံၤနါအပှၢ်မုၢ်ကနၢအပူၤန့ၣ်, ဒီးစံးဝဲဒၣ်,",
			"2": "<sup>2</sup> “ဖဲလါအံၤထီၣ်တဆံလွံၢ်သီတသီအနံၤ, စးထီၣ်လၢမုၢ်လီၤနုာ်န့ၣ်, ကီၢ်အံၣ်စရ့လးအပှၤဂီၢ်မုၢ်ကဘၣ်မၤဘူၣ်လဲၤကပာ်ဒ်အတၢ်သိၣ် တၢ်ဘျၢအိၣ်ဝဲဒၣ်အသိးန့ၣ်လီၤ.”",
			"4": "<sup>4</sup> မၤသးဒ်န့ၣ်ဒီး, စီၤမိၤၡ့တဲဘၣ်ပှၤဂီၢ်မုၢ်လၢကမၤဘူၣ်လဲၤကပာ်,",
			"5": "<sup>5</sup> ဒီးလၢလါအခီၣ်ထံးကတၢၢ်တလါထီၣ်တဆံလွံၢ်သီတသီ အဟါန့ၣ်အဝဲသ့ၣ်မၤတ့ၢ်ဝဲဒ်န့ၣ်လၢကစၢၢ်စံၤနါအပှၢ်မုၢ်ကနၢ အပူၤန့ၣ်လီၤ. ပှၤဂီၢ်မုၢ်မၤတ့ၢ်တၢ်ကိးမံၤဒဲးဒ်ယွၤမၤလိာ်စီၤမိၤၡ့ အသိးန့ၣ်လီၤ.",
			"6": "<sup>6</sup> ဘၣ်ဆၣ်ဒီးပှၤအိၣ်ဝဲဒၣ်တနီၤလၢတကဆှီဘၣ်ဒ်တၢ်ဘူၣ်တၢ်ဘါအလုၢ် အလၢ်အသိးမ့ၢ်လၢအဝဲသ့ၣ်ထိးဘၣ်တ့ၢ်တၢ်သံစိၣ်တခါအဃိ, ဒီးအဝဲသ့ၣ်မၤဘူၣ်လဲၤကပာ်လၢမုၢ်တနံၤန့ၣ်တသ့ဘၣ်န့ၣ်လီၤ. အဝဲသ့ၣ်လဲၤဆူစီၤမိၤၡ့ဒီးစီၤအၤဟရိၣ်အအိၣ်,",
			"7": "<sup>7</sup> ဒီးစံးဝဲဒၣ်, “ပတကဆှီဘၣ်လၢပထိးဘၣ်တၢ်သံစိၣ်တခါအဃိ လီၤ. ဘၣ်ဆၣ်ဒီးဘၣ်မနုၤအဃိလၢပကဘၣ်တၢ်ထုးထီၣ်ကွံာ် ပှၤလၢတၢ်လုၢ်ထီၣ်တၢ်လုၢ်မၤဘူၣ်ဆူယွၤအအိၣ်ဃုာ်ဒီးပှၤ အံၣ်စရ့လးဖိအဂၤန့ၣ်လဲၣ်.”",
			"8": "<sup>8</sup> ဒီးစီၤမိၤၡ့စံးဆၢဝဲ, “အိၣ်ခိးတုၤယဒိးန့ၢ်ဘၣ်တၢ်နဲၣ် ကျဲလၢယွၤအအိၣ်တက့ၢ်.”",
			"9": "<sup>9</sup> ယွၤစံးဘၣ်စီၤမိၤၡ့, တၢ်လၢကဘၣ်တဲကီၢ်အံၣ်စရ့လးအပှၤဂီၢ်မုၢ်ဒ်အံၤ, “ဖဲသုဝဲတဂၤဂၤမ့ၢ်ဂ့ၤ, သုစၢၤနသွဲၣ်တဖၣ်မ့ၢ်ဂ့ၤတကဆှီဘၣ်လၢအထိးဘၣ်တၢ်သံစိၣ် အဃိမ့တမ့ၢ်, လဲၤတၢ်ဆူတၢ်လီၢ်အယံၤအဃိဒီး, မ့ၢ်သးအိၣ်မၤဒံးဘူၣ်လဲၤကပာ်န့ၣ်,",
			"11": "<sup>11</sup> သုကဒိးန့ၢ်ဘၣ်တၢ်ပျဲလၢသုကမၤအီၤလၢခံတလါ, ဖဲလါခံလါတလါ, ထီၣ်တဆံလွံၢ်သီတသီဟါခီန့ၣ်လီၤ. မၤအီၤလၢကိၣ်တအိၣ်ဘၣ်ဒီးကိၣ်မံၤဒီးတၢ်ဒိးတၢ်လၣ်အခၣ်တဖၣ် န့ၣ်တက့ၢ်.",
			"12": "<sup>12</sup> ပာ်တီၢ်တၢ်အီၣ်တုၤလၢမုၢ်ဆ့ၣ်ထီၣ်တနံၤဂီၤခီအဂီၢ်မ့ၢ်ဂ့ၤ, မၤကၢ်ဆၣ်ဖိကီၢ်ဖိအဃံနီတဘိမ့ၢ်ဂ့ၤ, န့ၣ်တဂ့ၤ. မၤထွဲဘူၣ်လဲၤကပာ်ဒ်တၢ်သိၣ်တၢ်ဘျၢအိၣ်ဝဲခဲလၢာ် အသိးန့ၣ်တက့ၢ်.",
			"13": "<sup>13</sup> ဘၣ်ဆၣ်ဒီးပှၤတဂၤလၢ်လၢ်လၢအကဆှီဝဲဒ်တၢ်ဘူၣ်တၢ်ဘါအလုၢ် အလၢ်အိၣ်ဝဲအသိးဒီးတအိၣ်ယံၤဘၣ်လၢတၢ်လဲၤတၢ်က့ၤ အဃိဘၣ်ဒီးမ့ၢ်ပှၤလၢတတိၢ်န့ၢ်ဘၣ်ဘူၣ်လဲၤကပာ်န့ၣ်တဘၣ် တၢ်ပာ်အီၤဒ်ပှၤတဂၤလၢယပှၤဂီၢ်မုၢ်အကျါလၢၤဘၣ်, မ့ၢ်လၢအဝဲတလုၢ်ထီၣ်ဘၣ်တၢ်လုၢ်မၤဘူၣ်ဆူယအိၣ်ဘၣ်ဖဲဆၢ ကတီၢ်လၢအဘၣ်တၢ်ပာ်လီၤအီၤဘၣ်အဃိန့ၣ်လီၤ. အဝဲကဘၣ်တူၢ်တၢ်ဒ်အကြၢးဝဲဘၣ်ဝဲဒီးအတၢ်ဒဲးဘးအသိးန့ၣ် လီၤ.",
			"14": "<sup>14</sup> ပှၤတခီဘီမုၢ်ဖိတဂၤလၢအအိၣ်လၢသုကျါမ့ၢ်သးအိၣ်မၤဘူၣ်လဲၤ ကပာ်န့ၣ်, အဝဲကဘၣ်မၤအီၤဒ်တၢ်သိၣ်တၢ်သီတဖၣ်ဒီးတၢ်သိၣ်တၢ်ဘျၢ တဖၣ်အိၣ်ဝဲအသိးန့ၣ်လီၤ. ယူဒၤအတၢ်သိၣ်တၢ်သီတမံၤဃီအံၤဘၣ်ထွဲဒီးပှၤကိးဂၤဒဲးလၢ အမ့ၢ်ထံဖိကီၢ်ဖိမ့ၢ်ဂ့ၤ, ပှၤတခီဘီမုၢ်ဖိမ့ၢ်ဂ့ၤန့ၣ်လီၤ.",
			"15": "<sup>15</sup> မုၢ်တနံၤဖဲယွၤအိၣ်ဝဲဆိးဝဲအဒဲစီဆှံဘၣ်တၢ်ထီထီၣ်အီၤ န့ၣ်, တၢ်အၢၣ်တလိၣ်ဟဲလီၤဒီးကျၢၢ်ဘၢဒဲစီဆှံန့ၣ်လီၤ.",
			"16": "<sup>16</sup> လၢမုၢ်နၤန့ၣ်တၢ်အၢၣ်အံၤဖျါလီၤဂာ်မးဒ်မ့ၣ်အူအသိးန့ၣ် လီၤ.",
			"17": "<sup>17</sup> တဘျီလၢ်လၢ်ဖဲတၢ်အၢၣ်သုးထီထီၣ်အသးန့ၣ်, ကီၢ်အံၣ်စရ့လးအပှၤ ဂီၢ်မုၢ်ရူၢ်လီၤအသူၣ်ဒဲအလီၢ်ဒီးလဲၤသူၣ်ထီၣ်က့ၤဝဲဖဲတၢ်လီၢ် လၢတၢ်အၢၣ်ဟဲလီၤဝဲန့ၣ်လီၤ.",
			"18": "<sup>18</sup> ပှၤဂီၢ်မုၢ်ရူၢ်လီၤသူၣ်ဒဲအလီၢ်ဖဲယွၤမၤလိာ်အီၤ, ဒီးဖဲအဝဲမၤလိာ်ဃီၤဝဲန့ၣ်, အဝဲသ့ၣ်သူၣ်လီၤဆီလီၤသူၣ်ဒဲအလီၢ်န့ၣ်လီၤ. ဖဲတၢ်အၢၣ်အိၣ်ဒံးဝဲလၢဒဲစီဆှံအဖီခိၣ်အကတီၢ်န့ၣ်အဝဲသ့ၣ် အိၣ်ဆိးဝဲလၢသူၣ်ဒဲအလီၢ်တတီၤဃီအပူၤန့ၣ်လီၤ.",
			"19": "<sup>19</sup> ဖဲတၢ်အၢၣ်အိၣ်ဒံးလၢဒဲစီဆှံအဖီခိၣ်ဖးယံာ်န့ၣ်, အဝဲသ့ၣ်စူၢ်ယွၤအကလုၢ်ဒီးတသုးဘၣ်အသးဆူညါဘၣ်.",
			"20": "<sup>20</sup> တဘျီဘျီတၢ်အၢၣ်အိၣ်လၢဒဲစီဆှံအဖီခိၣ်ထဲစှၤသီဧိၤလီၤ. တမံၤဂ့ၤတမံၤဂ့ၤန့ၣ်, အဝဲသ့ၣ်အိၣ်လၢသူၣ်ဒဲလီၢ်အပူၤမ့ၢ် ဂ့ၤ, သုးကွံာ်အသးမ့ၢ်ဂ့ၤဒ်ယွၤအတၢ်မၤလိာ်အသိးန့ၣ်လီၤ.",
			"21": "<sup>21</sup> တဘျီဘျီတၢ်အၢၣ်အိၣ်ထဲစးထီၣ်လၢဟါခီဒီးတုၤလၢဂီၤခီ အကတီၢ်ဧိၤဒီးအဝဲသ့ၣ်သုးအသးတကီၢ်ခါဖဲတၢ်အၢၣ်သုးထီထီၣ် အသးန့ၣ်လီၤ. တဘျီလၢ်လၢ်ဖဲတၢ်အၢၣ်သုးထီထီၣ်အသးန့ၣ်, အဝဲသ့ၣ်လဲၤဆူညါန့ၣ်လီၤ.",
			"22": "<sup>22</sup> ကမ့ၢ်ဒၣ်ဝဲခံသီ, တလါ, တနံၣ်, မ့တမ့ၢ်ယံာ်န့ၢ်အဝဲန့ၣ်မ့ၢ် ဂ့ၤ, ဖဲတၢ်အၢၣ်အိၣ်ဒံးဝဲလၢဒဲစီဆှံအဖီခိၣ်န့ၣ်အဝဲသ့ၣ်တသုး အသးဆူညါဘၣ်. မ့မ့ၢ်ဖဲတၢ်အၢၣ်သုးထီထီၣ်အသးန့ၣ်, အဝဲသ့ၣ်သုးအသးန့ၣ်လီၤ.",
			"23": "<sup>23</sup> အဝဲသ့ၣ်သူၣ်ထီၣ်ဒဲဒီးရူၢ်လီၤသူၣ်ဒဲအလီၢ်န့ၣ်လၢတၢ်ဒိကနၣ် ယွၤအကလုၢ်ဒ်အကတိၤတၢ်ခီဖျိစီၤမိၤၡ့အသိးန့ၣ်လီၤ."
		},
		"10": {
			"1": "<sup>1</sup> ဒီးယွၤစံးဘၣ်စီၤမိၤၡ့, “ပိာ်န့ၢ်ကွဲၤခံဖျၢၣ်လၢစ့ညၣ်လၢနကသူအီၤလၢတၢ်ကိးဖှိၣ် ပှၤဂီၢ်မုၢ်အဂီၢ်ဒီးလၢတၢ်ရူၢ်လီၤသူၣ်ဒဲအလီၢ်အဂီၢ်တက့ၢ်.",
			"3": "<sup>3</sup> တၢ်အူဖးထီအသီၣ်မ့ၢ်အိၣ်ဝဲလၢကွဲၤခံဖျၢၣ်လိာ်န့ၣ်, ပှၤဂီၢ်မုၢ်ခဲလၢာ်ကဘၣ်ပာ်ဖှိၣ်ထီၣ်အသးဖဲယအိၣ်ဆိးအဒဲစီဆှံ အကျဲစၢၤန့ၣ်လီၤ.",
			"4": "<sup>4</sup> မ့မ့ၢ်ဖဲကွဲၤသီၣ်ထီၣ်ထဲတဖျၢၣ်ဧိၤန့ၣ်, အန့ၣ်တစု, ထဲဒူၣ်ထၢတဖၣ်အပဒိၣ်တဖၣ်ဧိၤကဘၣ်ပာ်ဖှိၣ်ထီၣ်အသးလၢနဃၢၤန့ၣ် လီၤ.",
			"5": "<sup>5</sup> ဖဲတၢ်အူသီၣ်ထီၣ်ဖုၣ်ဖုၣ်န့ၣ်, ပှၤအဒူၣ်တဖၣ်လၢအသူၣ်ဒဲလၢမုၢ် ထီၣ်တကပၤကဘၣ်ဟးထီၣ်ကွံာ်န့ၣ်လီၤ.",
			"6": "<sup>6</sup> ဖဲတၢ်အူသီၣ်ထီၣ်ဖုၣ်ဖုၣ်ခံဘျီတဘျီန့ၣ်ပှၤအဒူၣ်တဖၣ်လၢအသူၣ် ဒဲလၢကလံၤထံးတကပၤကဘၣ်ဟးထီၣ်ကွံာ်ဝဲလီၤ. လၢတၢ်န့ၣ်အဃိ, တၢ်သီၣ်အဖုၣ်တဖၣ်ကဘၣ်တၢ်အူသီၣ်ထီၣ်အီၤလၢတၢ် ကသုးဒဲအလီၢ်အဂီၢ်,",
			"7": "<sup>7</sup> မ့မ့ၢ်လၢတၢ်ကိးဖှိၣ်ကမျၢၢ်ခဲလၢာ်အဂီၢ်န့ၣ်တၢ်အူအသီၣ်ဖးထီ တဖၣ်ကဘၣ်တၢ်အူအီၤန့ၣ်လီၤ.",
			"8": "<sup>8</sup> ကွဲၤတဖၣ်န့ၣ်ကဘၣ်တၢ်အူထီၣ်အီၤလၢစီၤအၤဟရိၣ်အဖိခွါတဖၣ်လၢ အမ့ၢ်ပှၤလုၢ်တၢ်အခိၣ်တဖၣ်န့ၣ်လီၤ. တၢ်သိၣ်တၢ်ဘျၢလၢလာ်တဖၣ်အံၤကဘၣ်တၢ်မၤထွဲအီၤအစိၤစိၤအဃၣ် ဃၣ်န့ၣ်လီၤ.",
			"9": "<sup>9</sup> ဖဲသုဒုးတၢ်ယၤတၢ်လၢသုကီၢ်ပူၤ, ဒီးသုကဘၣ်ဒီဒၣ်သုသးထီ ဒါသုဒုၣ်သုဒါလၢအဟဲဒုးတၢ်ဒီးသုအခါန့ၣ်, အူထီၣ်တၢ်ဒုးသုးအတၢ်ပနီၣ်လၢကွဲၤတဖၣ်အံၤတက့ၢ်. ယၤ, ယွၤသုကစၢ်ယွၤကမၤစၢၤသုဒီးအုၣ်က့ၤခီၣ်က့ၤသုလၢသု ဒုၣ်သုဒါတဖၣ်အစုပူၤန့ၣ်လီၤ.",
			"10": "<sup>10</sup> ဒ်န့ၣ်အသိးလၢတၢ်သူၣ်ခုသးခုအကတီၢ်တဖၣ်လၢအမ့ၢ်, သုလါထီၣ်သီအမူးတဖၣ်ဒီးသုတၢ်ဘူၣ်တၢ်ဘါအမူးအဂၤတဖၣ်အခါ န့ၣ်, သုကဘၣ်အူထီၣ်ကွဲၤတဖၣ်န့ၣ်ဖဲသုဟ့ၣ်ထီၣ်သုတၢ်လုၢ်မ့ၣ် အူတဖၣ်ဒီးတၢ်လုၢ်မၤဃူမၤဖိးတဖၣ်အကတီၢ်န့ၣ်လီၤ. အန့ၣ်တစု, ယကမၤစၢၤသုလီၤ. ယဲဒၣ်အံၤယမ့ၢ်ယွၤ, သုကစၢ်ယွၤလီၤ.”",
			"11": "<sup>11</sup> ဖဲကီၢ်အံၣ်စရ့လးအပှၤဂီၢ်မုၢ်ဟးထီၣ်ကွံာ်လၢကီၢ်အဲၤကူပတူး ဝံၤအလီၢ်ခံ, ခံနံၣ်တနံၣ်, လါခံလါတလါထီၣ်အသီခံဆံအနံၤန့ၣ်, တၢ်အၢၣ်လၢယွၤအိၣ်ဝဲဆိးဝဲအဒဲစီဆှံအဖီခိၣ်န့ၣ်သုးထီထီၣ်အသး,",
			"12": "<sup>12</sup> ဒီးပှၤအံၣ်စရ့လးဖိတဖၣ်စးထီၣ်အတၢ်လဲၤဟးထီၣ်ကွံာ်လၢကစၢၢ် နံၤနါအပှၢ်မုၢ်ကနၢပူၤန့ၣ်လီၤ. တၢ်အၢၣ်န့ၣ်ဟဲလီၤဒီးအိၣ်ကတီၢ်ဝဲဖဲပှၢ်မုၢ်ကနၢပၤရၣ်န့ၣ်လီၤ.",
			"13": "<sup>13</sup> တုၤယွၤဟ့ၣ်လီၤအကလုၢ်ခီဖျိစီၤမိၤၡ့န့ၣ်, အဝဲသ့ၣ်စးထီၣ်လဲၤတၢ်,",
			"14": "<sup>14</sup> ဒီးတဘျီဘၣ်တဘျီဖဲအဝဲသ့ၣ်သုးအသးန့ၣ်အဝဲသ့ၣ်အိၣ်ဝဲဒ်အဂ့ၢ် အဝီတမံၤဃီန့ၣ်လီၤ. ပှၤတဖၣ်လၢအအိၣ်လၢစီၤယူဒၤအဒူၣ်အကရူၢ်အနီၣ်တယၢ်အဖီလာ်န့ၣ် စးထီၣ်ဟးလၢညါ, တဖုဘၣ်တဖုဒီးစီၤဧမံၤနဒးအဖိခွါစီၤနၤဃၡိၣ်ပၢဆှၢအဝဲ သ့ၣ်န့ၣ်လီၤ.",
			"15": "<sup>15</sup> စီၤစူဧၢ်အဖိခွါစီၤနၤသန့လးပၢဆှၢစီၤယံးစၣ်ကၢ်အဒူၣ်,",
			"16": "<sup>16</sup> ဒီးစီၤဃ့လူၣ်အဖိခွါစီၤအလံအာ်ပၢဆှၢစီၤစလူလိၣ်အဒူၣ် န့ၣ်လီၤ.",
			"17": "<sup>17</sup> အန့ၣ်ဝံၤဒီးဒဲစီဆှံကဘၣ်တၢ်ရူၢ်လီၤကွံာ်အီၤဒီးစီၤက့ ရၡိၣ်ဒီးစီၤမရၤရံၤအဒူၣ်ထၢတဖၣ်လၢအစိာ်ဒဲန့ၣ်ကဟးထီၣ်ဝဲ လီၤ.",
			"18": "<sup>18</sup> မၤကဒီး, ပှၤတဖၣ်လၢအအိၣ်လၢစီၤရူၤဘ့ၣ်အဒူၣ်ကရူၢ်အနီၣ် တယၢ်အဖီလာ်န့ၣ်ကဟးထီၣ်ဝဲတဖုဘၣ်တဖုဒီးစီၤၡဒံအူၢ်အဖိခွါစီၤ အလံစူၢ်ပၢဆှၢအဝဲသ့ၣ်န့ၣ်လီၤ.",
			"19": "<sup>19</sup> စီၤစူၤရံၡးဒံၤအဖိခွါစီၤၡလူၤမံအ့လးပၢဆှၢစီၤစူၤမ့းအိၣ်အဒူၣ်,",
			"20": "<sup>20</sup> ဒီးစီၤဒဧူၤအ့လးအဖိခွါစီၤအ့လယၤစာ်ပၢဆှၢစီၤကးအဒူၣ် န့ၣ်လီၤ.",
			"21": "<sup>21</sup> အန့ၣ်ဝံၤဒီးပှၤလ့ၤဝံဖိစီၤကဃးအဒူၣ်ထၢကဟးထီၣ်စိာ်တၢ်စီ ဆှံအပီးအလီတဖၣ်န့ၣ်လီၤ. အဆၢကတီၢ်ဖဲအဝဲသ့ၣ်တုၤဃီၤဆူသူၣ်ဒဲအလီၢ်လၢခံတတီၤန့ၣ်ဒဲ စီဆှံဘၣ်တၢ်ထီထီၣ်ကဒီးအီၤန့ၣ်လီၤ.",
			"22": "<sup>22</sup> မၤကဒီး, ပှၤတဖၣ်လၢအအိၣ်လၢစီၤအ့ဖရဲၣ်အဒူၣ်အကရူၢ်အနီၣ်တယၢ် အဖီလာ်န့ၣ်ကစးထီၣ်လဲၤတၢ်တဖုဘၣ်တဖုဃုာ်ဒီးစီၤဧးမံဟူး အဖိခွါစီၤအလံၡမၤဒ်ပှၤပၢဆှၢအဝဲသ့ၣ်အသိးန့ၣ်လီၤ.",
			"23": "<sup>23</sup> စီၤပဒၤစူၢ်အဖိခွါစီၤကမၤလ့လးမ့ၢ်ပှၤပၢဆှၢစီၤမနၤၡ့ၤ အဒူၣ်လီၤ.",
			"24": "<sup>24</sup> ဒီးစီၤကံးဒဧိနံၤအဖိခွါစီၤအဘံဒၣ်မ့ၢ်ပှၤပၢဆှၢစီၤဘံၣ် ယၤမံၣ်အဒူၣ်န့ၣ်လီၤ.",
			"25": "<sup>25</sup> လၢခံကတၢၢ်န့ၣ်, ပှၤတဖၣ်လၢအအိၣ်လၢစီၤဒၣ်အဒူၣ်အကရူၢ်အနီၣ်တယၢ် အဖီလာ်လၢအမၤတၢ်ဒ်ကရူၢ်ခဲလၢာ်အပှၤပၢၤတၢ်ကစးထီၣ်လဲၤတၢ်တဖု ဘၣ်တဖု, ဃုာ်ဒီးစီၤဧးမံၡဒံၤအဖိခွါစီၤအဃံဧ့စ့ၣ်ဒ်ပှၤပၢဆှၢတၢ် အသိးန့ၣ်လီၤ.",
			"26": "<sup>26</sup> စီၤဧးကရၣ်အဖိခွါစီၤပးကံၤအ့လးပၢဆှၢစီၤအၤၡ့ၢ်အဒူၣ်,",
			"27": "<sup>27</sup> ဒီးစီၤဧ့နၢ်အဖိခွါစီၤအဃံရၤပၢဆှၢစီၤနးသၤလံအဒူၣ် န့ၣ်လီၤ.",
			"28": "<sup>28</sup> မၤသးဒ်န့ၣ်ဒီး, တၢ်အံၤမ့ၢ်ဝဲတၢ်လဲၤထီၣ်အဂ့ၢ်အဝီ, တဖုဘၣ်တဖု, ဖဲပှၤအံၣ်စရ့လးဖိတဖၣ်ရူၢ်လီၤအသူၣ်ဒဲလီၢ်ဒီးဟးထီၣ် တဘျီလၢ်လၢ်န့ၣ်လီၤ.",
			"29": "<sup>29</sup> ဒီးစီၤမိၤၡ့စံးဘၣ်အမါအဒီပုၢ်ဝဲၢ်ခွါ, ပှၤမံးဒယၣ်ဖိစီၤယံးသရိၣ်အဖိခွါစီၤဃိဘးစံးဝဲ, “ပကစးထီၣ်ပတၢ်လဲၤဆူတၢ်လီၢ်လၢယွၤစံးတ့ၢ်ဝဲလၢကဟ့ၣ်ပှၤ န့ၣ်လီၤ. အဝဲအၢၣ်လီၤအီလီၤတ့ၢ်ဝဲလၢကဒုးဘီၣ်ထီၣ်ညီထီၣ်အံၣ်စရ့လး အဃိဟဲဃုာ်ဒီးပှၤ, ဒီးပကဟ့ၣ်နီၤလီၤနၤလၢပတၢ်ဘီၣ်ထီၣ်ညီထီၣ်န့ၣ်လီၤ.”",
			"30": "<sup>30</sup> စီၤဃိဘးစံးဆၢဝဲဒၣ်, “တမ့ၢ်ဘၣ်. ယကဘၣ်က့ၤကဒါဆူ ယထံယကီၢ်ဒၣ်ယဲန့ၣ်လီၤ.”",
			"31": "<sup>31</sup> စီၤမိၤၡ့စံးဘၣ်အီၤ, “ပာ်တ့ၢ်ကွံာ်ပှၤတဂ့ၤ. နသ့ၣ်ညါတၢ်လီၢ်လၢပသူၣ်ဒဲကသ့ဝဲအလီၢ်လၢပှၢ်မုၢ်ကနၢပူၤအံၤ, ဒီးနမ့ၢ်ပှၤနဲၣ်ပှၤဆှၢပှၤသ့ဝဲလီၤ.",
			"32": "<sup>32</sup> နမ့ၢ်ဟဲဃုာ်ဒီးပှၤန့ၣ်, ပကနီၤဟ့ၣ်နၤလၢကယဲၢ်တၢ်ဆိၣ်ဂ့ၤတဖၣ် လၢယွၤဟ့ၣ်လီၤပှၤတဖၣ်န့ၣ်လီၤ.”",
			"33": "<sup>33</sup> ဖဲပှၤဂီၢ်မုၢ်ဟးထီၣ်ကွံာ်လၢစံၤနါကစၢၢ်စီဆှံန့ၣ်, အဝဲသ့ၣ်လဲၤတၢ်သၢသီလီၤ. ယွၤအတၢ်အၢၣ်လီၤအီလီၤအတလါစီဆှံလဲၤတၢ်လၢအဝဲသ့ၣ်အမဲာ်ညါ တဘိယူၢ်ဃီဒ်သိးကဃုန့ၢ်တၢ်လီၢ်တတီၤလၢအဝဲသ့ၣ်ကသူၣ်အဒဲအဂီၢ် န့ၣ်လီၤ.",
			"34": "<sup>34</sup> တုၤအဝဲသ့ၣ်လဲၤဆူညါလၢတၢ်သူၣ်ဒဲအလီၢ်တတီၤဘၣ်တတီၤန့ၣ်ယွၤ အတၢ်အၢၣ်အိၣ်လၢအဝဲသ့ၣ်အဖီခိၣ်လၢမုၢ်ဆါအကတီၢ်န့ၣ်လီၤ.",
			"35": "<sup>35</sup> ဖဲတၢ်အၢၣ်လီၤအီလီၤအတလါစးထီၣ်လဲၤတၢ်တဘျီလၢ်လၢ်န့ၣ်စီၤ မိၤၡ့ကစံးဝဲဒၣ်, “ယွၤဧၢ, ဂဲၤထၢၣ်, မၤလီၤမုၢ်ပြံ ပြါနဒုၣ်နဒါတဖၣ်, ဒုးတၢ်ထီဒါပှၤလၢအသးဟ့နၤတဖၣ်တက့ၢ်” န့ၣ်လီၤ.",
			"36": "<sup>36</sup> ဒီးဖဲအအိၣ်ကတီၢ်တဘျီလၢ်လၢ်န့ၣ်, အဝဲကစံးဝဲဒၣ်, “ယွၤဧၢ, ဟဲက့ၤဆူအံၣ်စရ့လးအဒူၣ်ဖိထၢဖိလၢအကထိတဖၣ် အအိၣ်တက့ၢ်” န့ၣ်လီၤ."
		},
		"11": {
			"1": "<sup>1</sup> ဒီးပှၤဂီၢ်မုၢ်စးထီၣ်ကဒူးကဒ့ၣ်တၢ်ဆူယွၤအအိၣ်ဘၣ်ဃးဒီးအဝဲ သ့ၣ်အတၢ်ကိၢ်တၢ်ဂီၤတဖၣ်အဂ့ၢ်လီၤ. ဖဲယွၤနၢ်ဟူအဝဲသ့ၣ်ဒီးအဝဲသးဒိၣ်ထီၣ်ဒီးဆှၢလီၤမ့ၣ်အူ လၢပှၤဂီၢ်မုၢ်အဖီခိၣ်န့ၣ်လီၤ. မ့ၣ်အူအီၣ်တၢ်လၢအဝဲသ့ၣ်အကျါဒီးမၤဟးဂီၤကွံာ်တၢ်သူၣ်ဒဲ အလီၢ်တကပၤလီၤ.",
			"2": "<sup>2</sup> ပှၤဂီၢ်မုၢ်ကိးပသူထီၣ်ဆူစီၤမိၤၡ့အအိၣ်လၢတၢ်မၤစၢၤအဂီၢ် လီၤ. စီၤမိၤၡ့ဘါထုကဖၣ်တၢ်ဆူယွၤအအိၣ်ဒီးမ့ၣ်အူလီၤပံာ် ကွံာ်ဝဲန့ၣ်လီၤ.",
			"3": "<sup>3</sup> မၤသးဒ်န့ၣ်ဒီးတၢ်လီၢ်န့ၣ်ဘၣ်တၢ်ကိးအီၤလၢတးဘဧ့ရၤလီၤ. အဂ့ၢ်ဒ်အံၤ, ယွၤအမ့ၣ်အူအီၣ်တၢ်လၢအဝဲသ့ၣ်အကျါဖဲန့ၣ်လီၤ.",
			"4": "<sup>4</sup> ပှၤတခီဘီမုၢ်ဖိအိၣ်ဝဲတနီၤလၢအလဲၤဃုာ်တၢ်ဒီးပှၤအံၣ်စရ့ လးဖိတဖၣ်န့ၣ်လီၤ. အဝဲသ့ၣ်အသးအိၣ်အီၣ်ဘၣ်တၢ်ဖံးတၢ်ညၣ်ဒိၣ်ဒိၣ်ကလဲာ်ဒီးပှၤအံၣ် စရ့လးဖိတဖၣ်ဒၣ်လဲာ်စးထီၣ်ကဒူးကဒ့ၣ်ထီၣ်တၢ်ဒီးစံးဝဲဒၣ်, “မ့ၢ်မတၤကဒုးအီၣ်ပှၤလၢတၢ်ဖံးတၢ်ညၣ်လဲၣ်.",
			"5": "<sup>5</sup> လၢကီၢ်အဲၤကူပတူးအပူၤန့ၣ်ပအီၣ်ဘၣ်ညီနုၢ်ကယဲၢ်ညၣ်လၢပသး အိၣ်အီၣ်အီၤ, ဒီးအပှ့ၤအကလံၤတအိၣ်ဘၣ်. သ့ၣ်နီၣ်ထီၣ်ဒံသၣ်တဖၣ်, တဲာ်တီသၣ်တဖၣ်, ပကျၢတဖၣ်, ပသၢသၣ်ဂီၤတဖၣ်, ဒီးပသၢသၣ်ဝါတဖၣ်လၢအအိၣ်ဒီးပှၤတက့ၢ်.",
			"6": "<sup>6</sup> မ့မ့ၢ်ခဲကနံၣ်အံၤ, ပဂံၢ်ပဘါလၢာ်ကွံာ်လံ. တၢ်တအိၣ်ဒီးပှၤနီတမံၤလၢပကအီၣ်အဂီၢ်ဘၣ်. တၢ်တအိၣ်နီတမံၤဘၣ်. ထဲဒၣ်ကိၣ်မၤနၤတမံၤဧိၤအိၣ်ဒီးပှၤတနံၤဘၣ်တနံၤန့ၣ်လီၤ.",
			"7": "<sup>7</sup> (ကိၣ်မၤနၤန့ၣ်လီၤဂာ်ဒ်တၢ်ချံဆံးဆံးဖိ, အိၣ်ဒီးအလွဲၢ်ဝါဘီန့ၣ်လီၤ.",
			"8": "<sup>8</sup> ကိၣ်အံၤလီၤတဲာ်ဝဲဃုာ်ဒီးပစီၤထံလၢသူၣ်ဒဲလီၢ်ဖီခိၣ်ဖဲ မုၢ်နၤအကတီၢ်န့ၣ်လီၤ.",
			"9": "<sup>9</sup> မုၢ်ဆ့ၣ်ထီၣ်တနံၤန့ၣ်ပှၤဂီၢ်မုၢ်ကဟးထီၣ်ထၢဖှိၣ်အီၤ, ဂံာ်ကမူၣ်အီၤမ့တမ့ၢ်တိၢ်ကမူၣ်အီၤဒ်ကိၣ်ကမူၣ်အသိး, ဒီးချီအီၤဒီးဒုးကဲထီၣ်အီၤလၢကိၣ်ဘ့ၣ်ဘၣ်တဖၣ်န့ၣ်လီၤ. နအီၣ်အီၤဒီးမၤသးဒ်ကိၣ်ဘ့ၣ်ဘၣ်လၢတၢ်ဘၢမံအီၤဒီးသ့ၣ်စၤ ယံးအသိအသိးလီၤ.)",
			"10": "<sup>10</sup> စီၤမိၤၡ့နၢ်ဟူဘၣ်ကယဲၢ်ပှၤဂီၢ်မုၢ်အတၢ်ကဒူးအဒ့ၣ်ဖဲအဝဲသ့ၣ် ဆၢထၢၣ်ဝဲလၢကရူၢ်တဖၣ်အပူၤဖဲအဝဲသ့ၣ်အဒဲတဖၣ်အကျဲစၢၤန့ၣ် လီၤ. မ့ၢ်လၢယွၤသးဒိၣ်ဘၣ်အဝဲသ့ၣ်အဃိစီၤမိၤၡ့အသးအုးဝဲဒၣ်,",
			"11": "<sup>11</sup> ဒီးအဝဲဒၣ်စံးဘၣ်ယွၤ, “ဘၣ်မနုၤလၢနမၤဘၣ်ယၤအၢထဲအံၤ န့ၣ်လဲၣ်. ဘၣ်မနုၤလၢနတဘၣ်နသးလၢယၤန့ၣ်လဲၣ်. ဘၣ်မနုၤလၢနဟ့ၣ်ယၤမူဒါလၢပှၤဂီၢ်မုၢ်အံၤအဂီၢ်န့ၣ်လဲၣ်.",
			"12": "<sup>12</sup> ယတတ့လီၤအဝဲသ့ၣ်မ့ၢ်ဂ့ၤ, ဒုးအိၣ်ဖျဲၣ်ထီၣ်အဝဲသ့ၣ်မ့ၢ်ဂ့ၤ ဘၣ်. ဘၣ်မနုၤလၢနမၢယမၤတၢ်ဒ်ပှၤဒုးအီၣ်နုၢ်ဖိဆံးဒီးစိာ်အဝဲ သ့ၣ်လၢယစုတီၤတဖၣ်အလိၤဒ်ဖိသၣ်ဆံးတဖၣ်အသိးလၢကျဲဒီဘိဆူ ကီၢ်တဘ့ၣ်လၢနအၢၣ်လီၤတ့ၢ်အမိၢ်ပၢ်ဖံဖုလၢပျၢၤတဖၣ်န့ၣ်လဲၣ်.",
			"13": "<sup>13</sup> ယကမၤန့ၢ်တၢ်ဖံးတၢ်ညၣ်လၢဝဲလၢပှၤခဲလၢာ်အံၤအဂီၢ်ဖဲလဲၣ်ပူၤ လဲၣ်. အဝဲသ့ၣ်ကအုကစွါဒီးဃ့အီၣ်တၢ်ဖံးတၢ်ညၣ်တဆိတ့ၢ်ဒံးဘၣ်လီၤ.",
			"14": "<sup>14</sup> ယဟံးန့ၢ်မူဒါလၢပှၤဂီၢ်မုၢ်ခဲလၢာ်အံၤအဂီၢ်ထဲယၤတဂၤဧိၤတသ့ဘၣ်. မ့ၢ်တၢ်ဃၢကဲာ်ဆိးလၢယဂီၢ်လီၤ.",
			"15": "<sup>15</sup> နမ့ၢ်အဲၣ်ဒိးမၤယၤဒ်အံၤန့ၣ်ဒီးသးကညီၤယၤဒီးမၤသံကွံာ် ယၤဒ်သိးယသုတတူၢ်ဘၣ်နတၢ်မၤဆါလၢတအိၣ်ဒီးတၢ်သးကညီၤအံၤ လၢၤတဂ့ၤန့ၣ်တက့ၢ်.”",
			"16": "<sup>16</sup> ယွၤစံးဘၣ်စီၤမိၤၡ့, “ကိးဖှိၣ်ပှၤအဂၤနွံဆံလၢအဘၣ်တၢ် ယူးယီၣ်ပာ်ကဲအီၤဒီးဘၣ်တၢ်သ့ၣ်ညါအီၤဒ်ပှၤဂီၢ်မုၢ်အခိၣ်အနၢ် တဖၣ်, ဟဲကိးအီၤဆူယွၤအိၣ်ဝဲဆိးဝဲအဒဲစီဆှံဒီးတဲဘၣ်အဝဲသ့ၣ် လၢကဆၢထၢၣ်ဖဲန့ၣ်လၢနကပၤတက့ၢ်.",
			"17": "<sup>17</sup> ယကဟဲလီၤဒီးကတိၤတၢ်ဒီးနၤဖဲန့ၣ်ဒီးယကဟံးန့ၢ်သးလၢယဟ့ၣ် လီၤတ့ၢ်နၤတနီၤဒီးဟ့ၣ်လီၤအီၤဆူအဝဲသ့ၣ်အအိၣ်န့ၣ်လီၤ. အန့ၣ်ဒီးအဝဲသ့ၣ်ကမၤစၢၤနၤလၢတၢ်စိာ်ထီၣ်မူဒါလၢပှၤဂီၢ် မုၢ်တဖၣ်အံၤအဂီၢ်, ဒီးနတဝံဘၣ်ယိးဘၣ်ထဲတဂၤဧိၤလၢၤဘၣ်.",
			"18": "<sup>18</sup> ခဲကနံၣ်အံၤတဲဘၣ်ပှၤဂီၢ်မုၢ်, “မၤကဆှီသုသးလၢခဲဂီၤကိာ် အဂီၢ်တက့ၢ်. သုကအိၣ်ဒီးတၢ်ဖံးတၢ်ညၣ်လၢသုကအီၣ်အဂီၢ်လီၤ. ယွၤနၢ်ဟူဘၣ်သုတၢ်ကအုကစွါဒီးလၢသုစံးသုအဲၣ်ဒိးတၢ်ဖံးတၢ်ညၣ်, ဒီးသုအိၣ်ဘၣ်မုာ်ဒိၣ်တက့ၢ်လၢကီၢ်အဲၤကူပတူးအပူၤန့ၣ်လီၤ. ခဲအံၤယွၤကဟ့ၣ်သုတၢ်ဖံးတၢ်ညၣ်ဒီးသုကအီၣ်ဘၣ်အီၤလီၤ.",
			"19": "<sup>19</sup> သုကအီၣ်ဘၣ်တၢ်န့ၣ်တမ့ၢ်ထဲတသီမ့ၢ်ဂ့ၤ, ခံသီမ့ၢ်ဂ့ၤ, ယဲၢ်သီမ့ၢ်ဂ့ၤ, အသီတဆံမ့ၢ်ဂ့ၤဒီးအသီခံဆံမ့ၢ်ဂ့ၤဒၣ်လဲာ်န့ၣ်ဘၣ်.",
			"20": "<sup>20</sup> မ့မ့ၢ်ကမ့ၢ်လၢဒီလါညါအဂီၢ်တုၤအဟဲဖျိးထီၣ်လၢသုနၢ်ပူၤ, တုၤသုသးကလဲၤအီၤတစုန့ၣ်လီၤ. တၢ်အံၤကမၤအသးမ့ၢ်လၢသုညိကွံာ်ယွၤလၢအအိၣ်ဖဲအံၤလၢသု ကျါဒီးကဒူးကဒ့ၣ်တၢ်ဆူအအိၣ်လၢတကြၢးသုဟးထီၣ်ကွံာ်ဘၣ်နီ တစုလၢကီၢ်အဲၤကူပတူးအဂ့ၢ်အဃိန့ၣ်လီၤ.”",
			"21": "<sup>21</sup> စီၤမိၤၡ့စံးဘၣ်ယွၤ, “ခဲအံၤယပၢဆှၢပှၤဂီၢ်မုၢ်ဃုကလီၢ်ဂၤဒီး နစံးလၢနကဟ့ၣ်အဝဲသ့ၣ်တၢ်ဖံးတၢ်ညၣ်လၢဝဲလၢတလါအဂီၢ် လီၤ.",
			"22": "<sup>22</sup> ဂီၤဘုၣ်ဂီၤဖံးဒီးသိမ့ၢ်ဘၣ်တၢ်မၤသံအီၤလၢကမၤသးမံအဝဲ သ့ၣ်အဂီၢ်န့ၣ်, လၢဝဲကသ့ဒ်လဲၣ်. ကယဲၢ်ညၣ်လၢပီၣ်လဲၣ်အပူၤကလၢလၢအဝဲသ့ၣ်အဂီၢ်ဧါ.”",
			"23": "<sup>23</sup> ယွၤစံးဆၢဝဲဒၣ်, “မ့ၢ်တၢ်တြီဃာ်ယစိယကမီၤအဆၢသ့ဧါ. တယံာ်ဘၣ်ဒီးနကထံၣ်ဘၣ်တၢ်လၢယစံးတ့ၢ်ဝဲန့ၣ်ကကဲထီၣ်ဧါ တကဲထီၣ်ဘၣ်ဧါန့ၣ်လီၤ.”",
			"24": "<sup>24</sup> မၤသးဒ်န့ၣ်ဒီး, စီၤမိၤၡ့ဟးထီၣ်ဝဲဆူတၢ်ချၢဒီးတဲဘၣ်ပှၤဂီၢ်မုၢ်လၢ, တၢ်လၢယွၤစံးဝဲန့ၣ်လီၤ. အဝဲကိးဖှိၣ်ပှၤခိၣ်ပှၤနၢ်အဂၤနွံဆံဒီးပာ်အီၤဝးတရံးဒဲစီဆှံန့ၣ်လီၤ.",
			"25": "<sup>25</sup> တုၤနုၤတစုယွၤဟဲလီၤဝဲလၢတၢ်အၢၣ်အပူၤဒီးကတိၤဃီၤတၢ်ဆူ အအိၣ်လီၤ. ယွၤဟံးန့ၢ်သးလၢအဟ့ၣ်လီၤတ့ၢ်စီၤမိၤၡ့ဒီးဟ့ၣ် လီၤအီၤဆူပှၤခိၣ်ပှၤနၢ်အဂၤနွံဆံအအိၣ်န့ၣ်လီၤ. ဖဲသးန့ၣ်လီၤဘၣ်လၢအဝဲသ့ၣ်အလိၤဒီးအဝဲသ့ၣ်စးထီၣ်ကိးပသူ ထီၣ်ဒ်ဝံတဖၣ်အသိး, ဘၣ်ဆၣ်ဒီးတယံာ်ဘၣ်ဝဲဘၣ်.",
			"26": "<sup>26</sup> ခိၣ်နၢ်အဂၤနွံဆံအကျါခံဂၤလၢအမ့ၢ်, စီၤအ့လဒးဒီးစီၤမ့ ဒးအိၣ်တ့ၢ်လၢသူၣ်ဒဲလီၢ်အပူၤဒီးတဟးထီၣ်လဲၤဘၣ်ဆူဒဲစီ ဆှံဘၣ်. ဖဲန့ၣ်, လၢသူၣ်ဒဲလီၢ်အပူၤ, သးန့ၣ်ဟဲလီၤလၢအဝဲသ့ၣ်အလိၤ ဒီးအဝဲသ့ၣ်စ့ၢ်ကီးစးထီၣ်ကိးထီၣ်ဝဲဒ်ဝံတဖၣ်အသိးန့ၣ်လီၤ.",
			"27": "<sup>27</sup> ပှၤသးစၢ်တဂၤဃ့ၢ်ထီၣ်ဝဲဒီးတဲဘၣ်စီၤမိၤၡ့လၢစီၤအ့လဒး ဒီးစီၤမ့ဒးမၤမနုၤမနုၤအဂ့ၢ်န့ၣ်လီၤ.",
			"28": "<sup>28</sup> အန့ၣ်ဒီးစီၤနိၣ်အဖိခွါစီၤယိၤၡူလၢအမၤစၢၤတ့ၢ်စီၤမိၤၡ့ စးထီၣ်လၢအသးစၢ်လံၤလံၤတဂၤန့ၣ်စံးဘၣ်စီၤမိၤၡ့, “တၢ်ဒိၣ်ဧၢ, တြီအီၤတက့ၢ်.”",
			"29": "<sup>29</sup> စီၤမိၤၡ့စံးဆၢအီၤ, “မ့ၢ်နသးကါဘၣ်ဃးယတၢ်သူၣ်အိၣ်သး အိၣ်အဂ့ၢ်န့ၣ်ဧါ. ယဆၢမုၢ်လၢ်လၢယွၤကဟ့ၣ်အသးဆူအပှၤဂီၢ်မုၢ်ခဲလၢာ်ဒီးဒုးကိး ပသူထီၣ်အဝဲသ့ၣ်ဒ်ဝံဧိၤမီၣ်ဧိၤတဖၣ်အသိးန့ၣ်လီၤ.”",
			"30": "<sup>30</sup> အန့ၣ်ဝံၤဒီး, စီၤမိၤၡ့ဒီးကီၢ်အံၣ်စရ့လးအပှၤခိၣ်ပှၤနၢ်နွံဆံ က့ၤကဒါက့ၤဆူအဟံၣ်န့ၣ်လီၤ.",
			"31": "<sup>31</sup> သတူၢ်ကလာ်ယွၤမၢလီၤကလံၤလၢအဟဲစိာ်ထိၣ်ဘှၢၣ် တဖၣ်လၢပီၣ်လဲၣ်ပူၤ, လၢအယူၤဝဲပူၤဟီၣ်ခိၣ်ထဲခံပျၢ်ဧိၤန့ၣ်လီၤ. အဝဲသ့ၣ်ဟဲလီၤအိၣ်လၢသူၣ်ဒဲလီၢ်အဖီခိၣ်ဒီးဝးတရံးအီၤလၢ အမံၤလာ်တဖၣ်အမံၤလာ်လၢတၢ်လီၢ်ကိးကပၤဒဲးလီၤ.",
			"32": "<sup>32</sup> မၤသးဒ်န့ၣ်ဒီးလၢဒီနံၤဒီနၤအတီၢ်ပူၤဒီးလၢမုၢ်ဆ့ၣ်ထီၣ် တနံၤဒၣ်လဲာ်ပှၤဂီၢ်မုၢ်အတၢ်မၤမ့ၢ်တၢ်ဖီၣ်န့ၢ်ထိၣ်ဘှၢၣ်တဖၣ် န့ၣ်လီၤ. ပှၤဖီၣ်ထိၣ်ဘှၢၣ်န့ၢ်စှၤန့ၢ်, လီၤတယၢၢ်ဆံဆဲၣ်ဃိမ့ၢ်တအိၣ်နီ တဂၤဘၣ်. အဝဲသ့ၣ်လိဃ့လီၤဝဲဝးတရံးပှၤသူၣ်ဒဲအလီၢ်ကိးပူၤဒဲးန့ၣ် လီၤ.",
			"33": "<sup>33</sup> ဖဲအဝဲသ့ၣ်အိၣ်ဒံးဒီးတၢ်ဖံးတၢ်ညၣ်လၢကအီၣ်ဝဲအါအါဂီၢ်ဂီၢ် အဖၢမုၢ်ဒၣ်လဲာ်န့ၣ်ယွၤအသးဒိၣ်ထီၣ်ပှၤဂီၢ်မုၢ်ဒီးဒုးလီၤဘၣ်တၢ် သံသတြိာ်လၢအဝဲသ့ၣ်အကျါန့ၣ်လီၤ.",
			"34": "<sup>34</sup> တၢ်လီၢ်န့ၣ်ဘၣ်တၢ်ကိးအီၤလၢကံးဘြိၤဟးတဝၤလီၤ. အခီပညီမ့ၢ်ပှၤသးကွံတၢ်တဖၣ်အသွၣ်ခိၣ်, မ့ၢ်လၢဖဲတၢ်လီၢ်န့ၣ်, တၢ်ခူၣ်လီၤကွံာ်ပှၤတဖၣ်လၢအသးကွံတၢ်ဖံးတၢ်ညၣ်အဃိန့ၣ်လီၤ.",
			"35": "<sup>35</sup> ပှၤဂီၢ်မုၢ်သုးအသးလၢတၢ်လီၢ်န့ၣ်ဆူဃစ့ရိၤ, တၢ်လီၢ်ဖဲအဝဲသ့ၣ်သူၣ်ထီၣ်ဒဲန့ၣ်လီၤ."
		},
		"12": {
			"1": "<sup>1</sup> စီၤမိၤၡ့ထီၣ်ပှၢ်ဝဲဒီးပှၤကူၤၡးမုၣ်တဂၤ, ဒီးနီၢ်မံးရယၣ်ဒီးစီၤအၤဟရိၣ်ကတိၤထီဒါအီၤလၢတၢ်န့ၣ်အဃိ န့ၣ်လီၤ.",
			"2": "<sup>2</sup> အဝဲသ့ၣ်စံးဝဲဒၣ်, “မ့ၢ်ယွၤကတိၤတၢ်ခီဖျိဒၣ်ထဲစီၤမိၤၡ့ တဂၤဧိၤလီၤဧါ. မ့ၢ်အတကတိၤတၢ်ခီဖျိစ့ၢ်ကီးပှၤဘၣ်ဧါ.” ယွၤနၢ်ဟူတၢ်လၢအဝဲသ့ၣ်စံးတ့ၢ်ဝဲန့ၣ်လီၤ.",
			"3": "<sup>3</sup> (စီၤမိၤၡ့မ့ၢ်ပှၤဆီၣ်လီၤအသးတဂၤဒီးဆီၣ်လီၤအသးဒိၣ်န့ၢ် ဒံးကယဲၢ်ပှၤတဂၤလၢ်လၢ်လၢဟီၣ်ခိၣ်ချၢအံၤန့ၣ်လီၤ.)",
			"4": "<sup>4</sup> သတူၢ်ကလာ်ယွၤစံးဘၣ်စီၤမိၤၡ့, စီၤအၤဟရိၣ်ဒီးနီၢ်မံးရယၣ်, “ယအဲၣ်ဒိးလၢသုသကိးသၢဂၤအံၤကဟဲထီၣ်ဆူယအိၣ်ယဆိး အဒဲစီဆှံအပူၤန့ၣ်လီၤ.” အဝဲသ့ၣ်လဲၤဝဲ,",
			"5": "<sup>5</sup> ဒီးယွၤဟဲလီၤလၢတၢ်အၢၣ်အလၢၢ်ထူၣ်တထူၣ်အပူၤ, ဒီးအိၣ်ဆၢထၢၣ်ဖဲဒဲစီဆှံအကျဲစၢၤဒီး ကိးထီၣ်ဝဲ, “စီၤအၤဟရိၣ်, နီၢ်မံးရယၣ်ဧၢ,” န့ၣ်လီၤ. အဝဲသ့ၣ်ခံဂၤခါထီၣ်ဆူညါ,",
			"6": "<sup>6</sup> ဒီးယွၤစံးဝဲဒၣ်, “ခဲအံၤဒိကနၣ်တၢ်လၢယကစံးယဲန့ၣ်တက့ၢ်. ဖဲဝံတဖၣ်အိၣ်လၢသုကျါန့ၣ်ယလီၣ်ဖျါယသးဆူအဝဲသ့ၣ်အအိၣ်လၢ တၢ်ထံၣ်လၢညါခီတဖၣ်အပူၤဒီးကတိၤတၢ်ဆူအဝဲသ့ၣ်အအိၣ်လၢတၢ် မံမီၢ်တဖၣ်အပူၤန့ၣ်လီၤ.",
			"7": "<sup>7</sup> ဖဲယကတိၤတၢ်ဒီးယခ့ယပှၤစီၤမိၤၡ့န့ၣ်လီၤဆီဝဲဒၣ်လီၤ. ယပာ်အီၤလၢကယဲၢ်ယပှၤဂီၢ်မုၢ်အံၣ်စရ့လးခဲလၢာ်အခိၣ်န့ၣ်လီၤ.",
			"8": "<sup>8</sup> မၤသးဒ်န့ၣ်ဒီးယကတိၤတၢ်ဒီးအီၤမဲာ်သကိးမဲာ်, ဖျိဖျိဖျါဖျါဒီးတမ့ၢ်လၢတၢ်ပှိၤပှံပှိၤပှီၢ်တဖၣ်အပူၤဘၣ်. အဝဲထံၣ်ဘၣ်ဒၣ်လဲာ်ယက့ၢ်ယဂီၤန့ၣ်လီၤ. သုကတိၤထီဒါယခ့ယပှၤစီၤမိၤၡ့န့ၣ်ဘူၣ်ဝဲဒ်လဲၣ်.”",
			"9": "<sup>9</sup> ယွၤအသးဒိၣ်ဘၣ်အဝဲသ့ၣ်လီၤ. ဒီးလၢတၢ်န့ၣ်အဃိတုၤယွၤဟးထီၣ်ကွံာ်,",
			"10": "<sup>10</sup> ဒီးတၢ်အၢၣ်ဟးထီၣ်ကွံာ်လၢဒဲစီဆှံအအိၣ်န့ၣ်နီၢ်မံးရယၣ်အဖံးဘ့ၣ်, ဘၣ်တၢ်ကးဘၢအီၤသတူၢ်ကလာ်ဒီးတၢ်ဆါအၢတမံၤဒီးလီၤဝါဝဲဒ်မူ ခိၣ်ဖီအသိးန့ၣ်လီၤ. ဖဲစီၤအၤဟရိၣ်ကွၢ်ဃီၤအီၤဒီးထံၣ်ဘၣ်ဝဲလၢအဝဲဘၣ်တၢ်ဆါအၢ ဒီဂၤညါန့ၣ်,",
			"11": "<sup>11</sup> စီၤအၤဟရိၣ်စံးဘၣ်စီၤမိၤၡ့, “ဝံသးစူၤ, တၢ်ဒိၣ်ဧၢ, တဘၣ်ဒုးတူၢ်ပှၤလၢတၢ်စံၣ်ညီၣ်အံၤလၢပတၢ်ဒဲးဘးအမၢး အဃိတဂ့ၤ.",
			"12": "<sup>12</sup> တဘၣ်ပျဲအဝဲကဲထီၣ်ဒ်တၢ်တမံၤလၢအအိၣ်ဖျဲၣ်အသံအိၣ်ဒီး အညၣ်တဝာ်လၢတၢ်အီၣ်ကွံာ်အီၤန့ၣ်တဂ့ၤ.”",
			"13": "<sup>13</sup> လၢတၢ်န့ၣ်အဃိစီၤမိၤၡ့ကိးထီၣ်ဆူယွၤအအိၣ်, ဒီးစံးဝဲဒၣ် “အိ, ကစၢ်ယွၤဧၢ, မၤဘျါအီၤတက့ၢ်.”",
			"14": "<sup>14</sup> ယွၤစံးဆၢအီၤ, “အဝဲအပၢ်မ့ၢ်ထူးပှဲာ်ဆူအမဲာ်သၣ်ပူၤဒီး အဝဲကဘၣ်ဒိးအတၢ်မဲာ်ဆှးအံၤနွံသီန့ၣ်လီၤ. မၤသးဒ်န့ၣ်ဒီး, နီၣ်ထီၣ်ကွံာ်အီၤဆူသူၣ်ဒဲလီၢ်အချၢတနွံတ က့ၢ်. အန့ၣ်ဝံၤဒီး, အဝဲဘၣ်တၢ်ကိးကဒါက့ၤအီၤသ့န့ၣ်လီၤ.”",
			"15": "<sup>15</sup> နီၢ်မံးရယၣ်ဘၣ်တၢ်နီၣ်ထီၣ်ကွံာ်အီၤဆူသူၣ်ဒဲလီၢ်အချၢနွံသီ ဒီးပှၤဂီၢ်မုၢ်န့ၣ်တသုးဘၣ်အသးဆူညါတချုးလၢအဝဲဘၣ် တၢ်ကိးကဒါက့ၤအီၤဒံးဘၣ်န့ၣ်လီၤ.",
			"16": "<sup>16</sup> အန့ၣ်ဝံၤဒီးအဝဲသ့ၣ်ဟးထီၣ်ကွံာ်လၢဃစ့ရိၤဒီးသူၣ်ဒဲလၢပၤရၣ်အပှၢ်မုၢ်ကနၢပူၤန့ၣ်လီၤ."
		},
		"13": {
			"1": "<sup>1</sup> ယွၤစံးဘၣ်စီၤမိၤၡ့, “လၢခိၣ်နၢ်တဖၣ်အကျါန့ၣ်ဃုထၢထီၣ်ပှၤတဒူၣ်, တဂၤစုာ်စုာ်လၢပှၤတဆံခံဒူၣ်အကျါဒီးဆှၢလီၤအဝဲသ့ၣ်ဒ်ပှၤ ကွၢ်ဟုၣ်ကွၢ်စုးတၢ်တဖၣ်အသိးလၢကလဲၤဃုထံၣ်သ့ၣ်ညါကီၢ်ကနၤ ဧၣ်, လၢယကဟ့ၣ်ပှၤအံၣ်စရ့လးဖိတဖၣ်အဂီၢ်န့ၣ်တက့ၢ်.”",
			"3": "<sup>3</sup> စီၤမိၤၡ့စူၢ်တၢ်ဒီးလၢပၤရၣ်အပှၢ်မုၢ်ကနၢန့ၣ်အဝဲဆှၢလီၤ ပှၤခိၣ်ပှၤနၢ်တဖၣ်ဒ်လၢလာ်အံၤအသိးန့ၣ်လီၤ. ရူၤဘ့ၣ် စီၤစးကူၢ်အဖိခွါစီၤၡးမူၤ စူၤမ့းအိၣ် စီၤဃိရံၤအဖိခွါစီၤၡၤဖး ယူဒၤ စီၤယဖူန့ၤအဖိခွါစီၤကၤလ့း ယံးစၣ်ကၢ် စီၤယိၤသးအဖိခွါစီၤယံးကအၤလး အ့ၤဖရဲၣ် စီၤနိၣ်အဖိခွါစီၤယိၤၡူ ဘံၣ်ယၤမံၣ် စီၤရါဖူၤအဖိခွါစီၤပးလတံၤ စဘူလိၣ် စီၤစိဒံၤအဖိခွါစီၤကးဒံၤအ့လး မနၤၡ့ၤ စီၤစူစံၤအဖိခွါစီၤကၤဒံ ဒၣ် စီၤကမးလံၤအဖိခွါစီၤဧးမံၤအ့လး အၤၡ့ၢ် စီၤမံၤက့လးအဖိခွါစီၤစသူၢ် နးသၤလံ စီၤဝးဖစံၤအဖိခွါ, စီၤဃၤနဘံ ကံး စီၤမၤကံအဖိခွါစီၤကအူၤမ့လး",
			"16": "<sup>16</sup> အဝဲသ့ၣ်မ့ၢ်ပှၤကွၢ်ဟုၣ်ကွၢ်စုးတၢ်လၢစီၤမိၤၡ့မၢလီၤအီၤဒ် သိးကလဲၤဃုထံၣ်သ့ၣ်ညါကီၢ်အဂ့ၢ်န့ၣ်လီၤ. အဝဲလဲလိာ်ကွံာ်စီၤနိၣ်အဖိခွါစီၤဟိၤၡံအမံၤဆူစီၤယိၤ ၡူန့ၣ်လီၤ.",
			"17": "<sup>17</sup> ဖဲစီၤမိၤၡ့ဆှၢလီၤအဝဲသ့ၣ်န့ၣ်အဝဲစံးဘၣ်အဝဲသ့ၣ်, “လဲၤတၢ်ဖဲအံၤဆူကလံၤစိးတခီတုၤဆူကီၢ်ကနၤဧၣ်န့ၣ် အကလံၤထံးအပူၤဝံၤဒီး, လဲၤဆူကီၢ်အိၣ်လၢတၢ်လူၢ်ခိၣ်တဖၣ်အဒီခိၣ်တက့ၢ်.",
			"18": "<sup>18</sup> ဃုထံၣ်အီၤလၢအမ့ၢ်ထံကီၢ်ဒ်လဲၣ်တကီၢ်, ထံဖိကီၢ်ဖိအိၣ်ဖဲန့ၣ်ပှံၤဂၤလဲၣ်, ဒီးအဝဲသ့ၣ်အဂံၢ်အဘါဆူၣ်ဆံးအါလဲၣ်အဂ့ၢ်န့ၣ်တက့ၢ်.",
			"19": "<sup>19</sup> ဃုသ့ၣ်ညါလၢကီၢ်တဘ့ၣ်န့ၣ်ဂ့ၤဧါ, မ့တမ့ၢ်တဂ့ၤဧါဒီးပှၤအိၣ်ဖဲန့ၣ်တဖၣ်အိၣ်လၢဝ့ၢ်တဖၣ်လၢအခိၣ် ဒူတအိၣ်အပူၤမ့တမ့ၢ်ဝ့ၢ်တဖၣ်လၢခိၣ်ဒူအိၣ်ဂၢၢ်ဂၢၢ်ကျၢၤကျၢၤ အပူၤဧါ, န့ၣ်တက့ၢ်.",
			"20": "<sup>20</sup> ဃုသ့ၣ်ညါလၢဟီၣ်ခိၣ်ညၣ်ထ့ၣ်ဂ့ၤဧါ, ဒီးကီၢ်န့ၣ်သ့ၣ်ပှၢ်အိၣ်အါဧါအဂ့ၢ်တက့ၢ်. ဒီးမၤလီၤတံၢ်လၢသုကဟဲက့ၤစိာ်သ့ၣ်သူဝၣ်သၣ်တနီၤလၢအမဲ ထီၣ်ဒီးသၣ်ထီၣ်ဖဲန့ၣ်တက့ၢ်.” (အကတီၢ်ဖဲန့ၣ်မ့ၢ်ဝဲဖဲစပံးသၣ်တဖၣ်စးထီၣ်မံထီၣ်ဝဲအကတီၢ် န့ၣ်လီၤ.)",
			"21": "<sup>21</sup> မၤသးဒ်န့ၣ်ဒီး, ပှၤတဖၣ်န့ၣ်လဲၤထီၣ်ဆူကလံၤစိးဒီးဃုသ့ၣ်ညါ ကီၢ်န့ၣ်အဂ့ၢ်စးထီၣ်လၢကီၢ်အကလံၤထံးပှၢ်မုၢ်ကနၢစံၣ်ဒီးကျဲ ဒီဘိတုၤဆူရဃိာ်အိၣ်ဘူးဒီးကျဲဆူဃမါသးကလံၤစိးတခီန့ၣ် လီၤ.",
			"22": "<sup>22</sup> အဆိကတၢၢ်အဝဲသ့ၣ်လဲၤဆူကီၢ်န့ၣ်အကလံၤထံးတကပၤ တုၤဆူဝ့ၢ်ဃ့ဘြိၣ်, တၢ်လီၢ်ဖဲစီၤအဃံမ့ၣ်, စီၤၡ့ၤၡဲ, ဒီးစီၤတးလမဲအဒူၣ်ထၢတဖၣ်ပှၤဟဲလီၤစၢၤလၢပှၤတကလုာ်လၢအနီၢ် ဒိၣ်နီၢ်သွါတဖၣ်လၢပှၤကိးအီၤလၢပှၤဧနးဖိအိၣ်ဝဲဆိးဝဲအလီၢ်န့ၣ်လီၤ. (ဝ့ၢ်ဃ့ဘြိၣ်န့ၣ်ဘၣ်တၢ်သူၣ်ထီၣ်အီၤဆိန့ၣ်ဝ့ၢ်စိၤဧၢ်လၢကီၢ် အဲၤကူပတူးအပူၤနွံနံၣ်န့ၣ်လီၤ.)",
			"23": "<sup>23</sup> အဝဲသ့ၣ်ဟဲတုၤလၢအ့ၡကိၤလးအတၢ်တြီၤဒီးဖဲန့ၣ်အဝဲသ့ၣ်ကျီ တဲာ်သ့ၣ်ဒ့တဒ့လၢအအိၣ်ဒီးစပံးသၣ်အချံၣ်ဖးဒိၣ်လၢအဃၢဝဲ တချံၣ်တုၤပှၤခံဂၤဘၣ်ယိးအီၤလၢသ့ၣ်တဘိလၢညါတဂၤဒီးလၢခံ တဂၤန့ၣ်လီၤ. အဝဲသ့ၣ်ဟဲက့ၤစိာ်စ့ၢ်ကီးသလဲသၣ်ဒီးချၢၣ်ဒၢသၣ်တနီၤန့ၣ် လီၤ.",
			"24": "<sup>24</sup> (တၢ်လီၢ်န့ၣ်ဘၣ်တၢ်ကိးအီၤလၢအ့ၡကိၤလးအတၢ်တြီၤမ့ၢ်လၢပှၤ အံၣ်စရ့လးဖိတဖၣ်ကျီတဲာ်စပံးသၣ်အချံၣ်ဖးဒိၣ်တချံၣ်ဖဲတၢ် လီၢ်န့ၣ်အဃိလီၤ.)",
			"25": "<sup>25</sup> တုၤအဝဲသ့ၣ်ဃုသ့ၣ်ညါကီၢ်န့ၣ်အသီလွံၢ်ဆံဝံၤဒီး, ပှၤကွၢ်ဟုၣ်ကွၢ်စူးတၢ်တဖၣ်ဟဲက့ၤကဒါက့ၤဝဲ,",
			"26": "<sup>26</sup> ဆူစီၤမိၤၡ့, စီၤအၤဟရိၣ်, ဒီးကီၢ်အံၣ်စရ့လးအပှၤဒီတဖု လၢအအိၣ်သကိးတပူၤဃီအအိၣ်, ဖဲကၤဒ့ၣ်လၢပၤရၣ်အပှၢ်မုၢ်ကနၢ အပူၤန့ၣ်လီၤ. အဝဲသ့ၣ်တဲဖျါထီၣ်တၢ်လၢအဝဲသ့ၣ်ထံၣ်တ့ၢ်ဝဲဒီးဒုးနဲၣ် အဝဲသ့ၣ်တၤသူတၤသၣ်လၢအဝဲသ့ၣ်ဟဲက့ၤစိာ်ဝဲန့ၣ်လီၤ.",
			"27": "<sup>27</sup> အဝဲသ့ၣ်စံးဘၣ်စီၤမိၤၡ့, “ပလဲၤဃုထံၣ်သ့ၣ်ညါတ့ၢ်ကီၢ်န့ၣ် ဒီးပထံၣ်လၢအထူးအတီၤဒီးဟီၣ်ခိၣ်ညၣ်ထ့ၣ်ဂ့ၤဝဲလီၤ. ဒီးအအံၤမ့ၢ်အတၤသူတၤသၣ်တနီၤန့ၣ်လီၤ.",
			"28": "<sup>28</sup> ဘၣ်ဆၣ်ဒီးပှၤဂီၢ်မုၢ်လၢအအိၣ်ဖဲန့ၣ်တဖၣ်အဂံၢ်အဘါဆူၣ်ဝဲ, ဒီးအခူအဝ့ၢ်တဖၣ်ဒိၣ်ဝဲဒီးအခိၣ်ဒူအိၣ်ကျၢၤဝဲဂ့ၤဂ့ၤလီၤ. အၢန့ၢ်အန့ၣ်ဒၣ်လဲာ်ပထံၣ်တ့ၢ်ပှၤနီၢ်ဒိၣ်နီၢ်သွါအစၢၤအသွဲၣ် တဖၣ်ဖဲန့ၣ်လီၤ.",
			"29": "<sup>29</sup> ပှၤဧမၤလ့းဖိတဖၣ်အိၣ်လၢကီၢ်န့ၣ်အကလံၤထံးတခီ, ပှၤဃ့ၤသးဖိ, ပှၤယဘူၣ်ဖိ, ပှၤအမိၢ်ဖိတဖၣ်အိၣ်လၢကီၢ်အတၢ်လူၢ် ဒီခိၣ်ဒီးပှၤကနၤဧၣ်ဖိတဖၣ်အိၣ်လၢပီၣ်လဲၣ်ဖးဒိၣ်မဲးဒံး ထၢၣ်ရ့နယၢၣ်အဃၢၤဒီးထံကျိယၢ်ဒ့ၣ်အကၢၢ်နံၤဒီတရဲၣ်ညါန့ၣ် လီၤ.”",
			"30": "<sup>30</sup> စီၤကၤလ့းဒုးအိၣ်ဘှီၣ်ပှၤဂီၢ်မုၢ်လၢအကဒူးကဒ့ၣ်တၢ်ထီဒါ စီၤမိၤၡ့ဒီးစံးဝဲဒၣ်, “ပကြၢးလဲၤထီၣ်ဒုးတၢ်ခဲအံၤဒီးမၤန့ၢ်ကီၢ်န့ၣ်လီၤ. ပဂံၢ်ပဘါအိၣ်လၢလၢပှဲၤပှဲၤလၢပကမၤနၢၤအီၤအဂီၢ်လီၤ.”",
			"31": "<sup>31</sup> ဘၣ်ဆၣ်ဒီးပှၤတဖၣ်လၢအလဲၤဃုာ်တ့ၢ်တၢ်ဒီးစီၤကၤလ့းစံးဝဲ ဒၣ်, “တမ့ၢ်ဘၣ်. ပဂံၢ်ပဘါတလၢ, လၢပကလဲၤထီၣ်ဒုးအဝဲသ့ၣ်အဂီၢ်ဘၣ်. ပှၤအိၣ်ဖဲန့ၣ်တဖၣ်အဂံၢ်အဘါဆူၣ်ဒိၣ်န့ၢ်ပှၤတက့ၢ်လီၤ.”",
			"32": "<sup>32</sup> မၤသးဒ်န့ၣ်ဒီးအဝဲသ့ၣ်ရၤလီၤတၢ်ကစီၣ်လၢအတတီလၢပှၤအံၣ်စရ့ လးဖိတဖၣ်အကျါဘၣ်ဃးဒီးကီၢ်လၢအဝဲသ့ၣ်လဲၤဃုထံၣ်သ့ၣ်ညါဝဲ အဂ့ၢ်န့ၣ်လီၤ. အဝဲသ့ၣ်စံးဝဲဒၣ်, “ကီၢ်အဝဲန့ၣ်ဟ့ၣ်ထီၣ်အတၤသၣ်တလၢဝဲလၢပှၤအိၣ်ဖဲန့ၣ်တဖၣ် အဂီၢ်ဒၣ်လဲာ်ဘၣ်. ပှၤကိးဂၤဒဲးလၢပထံၣ်ဘၣ်တ့ၢ်အီၤန့ၣ်အဂီၤထီဒိၣ်မး,",
			"33": "<sup>33</sup> ဒီးပထံၣ်ဒၣ်လဲာ်ပှၤနီၢ်ဒိၣ်နီၢ်သွါတဖၣ်ဖဲန့ၣ်, စီၤဧနးအစၢၤအသွဲၣ်တဖၣ်န့ၣ်လီၤ. ပကွၢ်လီၤပသးလီၤဂာ်မးဒ်ဒွဲၣ်ဖိတြၤဖိတဖၣ်ဒီးပကဖျါလီၤဂာ် စ့ၢ်ကီးဒ်န့ၣ်, လၢအဝဲသ့ၣ်အမဲာ်ညါန့ၣ်လီၤ.”"
		},
		"14": {
			"1": "<sup>1</sup> ပှၤဂီၢ်မုၢ်ကိးထီၣ်လၢတၢ်သးအုးဒီနၤညါလီၤ. အဝဲသ့ၣ်ကဒူးကဒ့ၣ်တၢ်ထီဒါစီၤမိၤၡ့ဒီးစီၤအၤဟရိၣ်ဒီး စံးဝဲ, “ပသံလၢကီၢ်အဲၤကူပတူးအပူၤမ့တမ့ၢ်ပသံ ဖဲအံၤလၢပှၢ်မုၢ်ကနၢအပူၤအံၤဂ့ၤဒိၣ်ဒၣ်တၢ်တက့ၢ်လီၤ.",
			"3": "<sup>3</sup> ဘၣ်မနုၤလၢယွၤဆှၢပှၤဆူကီၢ်အဝဲန့ၣ်အပူၤလဲၣ်. ပကဘၣ်တၢ်မၤသံပှၤလၢတၢ်ဒုးတၢ်ယၤအပူၤ, ဒီးပမါတဖၣ်ဒီးပဖိတဖၣ်ကဘၣ်တၢ်ဖီၣ်န့ၢ်အီၤလီၤ. တဂ့ၤဒိၣ်လၢပက့ၤကဒါက့ၤဆူကီၢ်အဲၤကူပတူးဘၣ်ဧါ.”",
			"4": "<sup>4</sup> မၤသးဒ်န့ၣ်ဒီးအဝဲသ့ၣ်စံးလိာ်အသးကဒဲကဒဲ, “မ်ပဃုထၢသကိးခိၣ်နၢ်တဂၤဒီးက့ၤကဒါက့ၤဆူကီၢ်အဲၤကူ ပတူးတက့ၢ်.”",
			"5": "<sup>5</sup> အန့ၣ်ဒီးစီၤမိၤၡ့ဒီးစီၤအၤဟရိၣ်တီၤလီၤလၢဟီၣ်ခိၣ်လိၤ လၢပှၤဂီၢ်မုၢ်အမဲာ်ညါလီၤ.",
			"6": "<sup>6</sup> ဒီးစီၤနိၣ်အဖိခွါစီၤယိၤၡူဒီးစီၤယဖူန့ၤအဖိခွါစီၤ ကၤလ့း, လၢပှၤလဲၤကွၢ်ဟုၣ်ကွၢ်စုးတၢ်တဖၣ်အကျါခံဂၤန့ၣ်ဖှီယာ် အတၢ်ကူတၢ်သိးတဖၣ်လၢတၢ်သးအုးအပူၤ,",
			"7": "<sup>7</sup> ဒီးစံးဘၣ်ပှၤဂီၢ်မုၢ်, “ကီၢ်လၢပလဲၤဃုထံၣ်သ့ၣ်ညါအီၤတဘ့ၣ် န့ၣ်မ့ၢ်ကီၢ်အဂ့ၤဒိၣ်ဒိၣ်ကလဲာ်လီၤ.",
			"8": "<sup>8</sup> ယွၤမ့ၢ်ဘၣ်အသးလၢပှၤဒီးအဝဲကဆှၢပှၤဆူန့ၣ်, ဒီးဟ့ၣ်ပှၤလၢကီၢ်အထူးအတီၤဒီးကီၢ်လၢဟီၣ်ခိၣ်ညၣ်ထ့ၣ်ဂ့ၤဝဲ န့ၣ်လီၤ.",
			"9": "<sup>9</sup> ပူထီၣ်ထီဒါယွၤတဂ့ၤ. ဒီးပျံၤပှၤအိၣ်ဖဲန့ၣ်တဖၣ်တဂ့ၤ. ပကမၤနၢၤအဝဲသ့ၣ်ညီကဒၣ်လီၤ. ယွၤအိၣ်ဒီးပှၤဒီးမၤနၢၤလံကစၢ်တဖၣ်လၢအအိၣ်ပှိၤတ့ၢ်အဝဲ သ့ၣ်န့ၣ်လီၤ.",
			"10": "<sup>10</sup> ပှၤဂီၢ်မုၢ်ဒီဖုမၤပျံၤမၤဖုးအဝဲသ့ၣ်လၢကကွံာ်သံအီၤလၢ လၢၢ်, ဘၣ်ဆၣ်သတူၢ်ကလာ်န့ၣ်ပှၤဂီၢ်မုၢ်ထံၣ်တၢ်ကပီၤ ကပြုၢ်ကပြီၤဟဲလၢယွၤအိၣ်ဝဲဆိးဝဲအဒဲစီၤဆှံအဖီခိၣ်လီၤ.",
			"11": "<sup>11</sup> ယွၤစံးဘၣ်စီၤမိၤၡ့, “မ့ၢ်ပှၤဂီၢ်မုၢ်အံၤကညိကွံာ်ဒံးယၤ ဆံးယံာ်လဲၣ်. ယမၤတ့ၢ်တၢ်လီၤလးအါမံၤလၢအဝဲသ့ၣ် အကျါဒၣ်လဲာ်, ကဂ့ၢ်လိာ်တၢ်လၢတနာ်ယၤအဂီၢ်န့ၣ်ဆံးယံာ်ဒံးလဲၣ်.",
			"12": "<sup>12</sup> ယကဆှၢလီၤတၢ်သံသတြိာ်တခါဒီးမၤဟးဂီၤကွံာ်အဝဲသ့ၣ်, ဘၣ်ဆၣ်ဒီးယကဒုးကဲထီၣ်နၤလၢပှၤကလုာ်တကလုာ်အပၢ်တဂၤ, လၢအဒိၣ်န့ၢ်ဒီးအဂံၢ်အဘါဆူၣ်န့ၢ်ဒံးအဝဲသ့ၣ်တက့ၢ်န့ၣ်လီၤ.”",
			"13": "<sup>13</sup> ဘၣ်ဆၣ်ဒီးစီၤမိၤၡ့စံးဘၣ်ယွၤ, “နထုးထီၣ်တ့ၢ်ပှၤဂီၢ်မုၢ် အံၤလၢကီၢ်အဲၤကူပတူးလၢနစိကမီၤလီၤ. ဖဲပှၤအဲၤကူပတူးဖိနၢ်ဟူတၢ်လၢနမၤဘၣ်နပှၤဂီၢ်မုၢ်န့ၣ်,",
			"14": "<sup>14</sup> အဝဲသ့ၣ်ကတဲဘၣ်တၢ်အံၤဆူပှၤဂီၢ်မုၢ်လၢအအိၣ်လၢကီၢ်တဘ့ၣ်အံၤ အပူၤလီၤ. ပှၤဂီၢ်မုၢ်အံၤနၢ်ဟူတ့ၢ်လံလၢနၤ, ယွၤ, အိၣ်ဒီးပှၤ, လၢနအိၣ်ဖျါလီၤတံၢ်လီၤဆဲးဖဲနတၢ်အၢၣ်အထူၣ်အိၣ် ကတီၢ်လၢပဖီခိၣ်ဒီးနလဲၤဆိတၢ်လၢပမဲာ်ညါလၢတၢ်အၢၣ်အထူၣ် တထူၣ်အပူၤလၢမုၢ်ဆါခီဒီးလၢမ့ၣ်အူထူၣ်တထူၣ်အပူၤလၢမုၢ်နၤ ခီန့ၣ်လီၤ.",
			"15": "<sup>15</sup> ခဲကနံၣ်အံၤနမ့ၢ်မၤသံကွံာ်နပှၤဂီၢ်မုၢ်ခဲလၢာ်ဒီးပှၤကလုာ် တဖၣ်လၢအနၢ်ဟူတ့ၢ်နတၢ်မံၤဟူသၣ်ဖျါတဖၣ်န့ၣ်ကစံးဝဲလၢ,",
			"16": "<sup>16</sup> နမၤသံတ့ၢ်နပှၤဂီၢ်မုၢ်လၢပှၢ်မုၢ်ကနၢအပူၤမ့ၢ်လၢနဆှၢအီၤဆူ ကီၢ်တဘ့ၣ်လၢနအၢၣ်လီၤတ့ၢ်လၢနကဟ့ၣ်အီၤန့ၣ်တသ့ဘၣ်အဃိန့ၣ် လီၤ.",
			"17": "<sup>17</sup> လၢတၢ်န့ၣ်အဃိ, ခဲကနံၣ်အံၤယွၤဧၢ, ယဘါထုကဖၣ်တၢ်, ဒုးနဲၣ်ပှၤလၢနစိကမီၤဒီးမၤတၢ်လၢနအၢၣ်လီၤတ့ၢ်ဖဲနစံး,",
			"18": "<sup>18</sup> ‘ယၤ, ယွၤအံၤသးဒိၣ်ထီၣ်ကီ, ဒီးယဒုးနဲၣ်တၢ်အဲၣ်တၢ်ကွံ အဒိၣ်အမုၢ်ဒီးတၢ်သူၣ်တီသးလိၤဒီးပျၢ်တၢ်ဒဲးဘးဒီးတၢ်ပူ ထီၣ်န့ၣ်လီၤ. အန့ၣ်ဒၣ်လဲာ်, ယတလီၤတူာ်လီၤကာ်ဘၣ်ဒ်သိးယကစံၣ်ညီၣ်ဖိတဖၣ်ဒီး လံၤတဖၣ်တုၤပှၤသၢစိၤတစိၤဒီးလွံၢ်စိၤတစိၤလၢအမိၢ်အပၢ် တဖၣ်အတၢ်ဒဲးဘးတဖၣ်အဃိန့ၣ်ဘၣ်.",
			"19": "<sup>19</sup> ဒီးခဲအံၤ, ယွၤဧၢ, လၢနတၢ်အဲၣ်လၢအလဲလိာ်ကွံာ်အသးတသ့ဘၣ် အတၢ်ဒိၣ်တၢ်မုၢ်အပူၤန့ၣ်, ယဃ့ကညးလၢပှၤဂီၢ်မုၢ်တဖုအံၤအတၢ်ဒဲးဘးန့ၣ်ပျၢ်ကွံာ်အီၤဒ် နပျၢ်တ့ၢ်လံအဝဲသ့ၣ်အတၢ်ကမၣ်စးထီၣ်လၢအဝဲသ့ၣ်ဟးထီၣ်တ့ၢ်လၢ ကီၢ်အဲၤကူပတူးအသိးန့ၣ်တက့ၢ်.”",
			"20": "<sup>20</sup> ယွၤစံးဆၢအီၤ, “ယကပျၢ်ကွံာ်အဝဲသ့ၣ်အတၢ်ကမၣ်ဒ်နဃ့တ့ၢ်နဲ အသိးန့ၣ်လီၤ.",
			"21": "<sup>21</sup> ဘၣ်ဆၣ်ဒီးယအၢၣ်လီၤအီလီၤလၢ, ဒ်ယမူယဲဒီးဒ်ယတၢ်အိၣ်ဝဲမၤ ပှဲၤဟီၣ်ခိၣ်အသိးန့ၣ်, ယစံးယဲ,",
			"22": "<sup>22</sup> ပှၤဂီၢ်မုၢ်အံၤတလဲၤနုာ်ဘၣ်ဆူကီၢ်တဘ့ၣ်န့ၣ်အပူၤနီ တဂၤဘၣ်. အဝဲသ့ၣ်ထံၣ်ဘၣ်တ့ၢ်ယတၢ်အိၣ်ယဲအတၢ်ကပြုၢ်ကပြီၤဒီး တၢ်လီၤလးတဖၣ်လၢယမၤတ့ၢ်ယဲလၢကီၢ်အဲၤကူပတူးအပူၤဒီးလၢ ပှၢ်မုၢ်ကနၢအပူၤ, ဘၣ်ဆၣ်ဒီးအဝဲသ့ၣ်မၤကွၢ်တ့ၢ်ယတၢ်သးစူၤ တဘျီဝံၤတဘျီဒီးဂ့ၢ်လိာ်ဝဲလၢကစူၢ်ယၤအဂီၢ်န့ၣ်လီၤ.",
			"23": "<sup>23</sup> အဝဲသ့ၣ်တနုာ်လီၤဘၣ်ဆူကီၢ်လၢယအၢၣ်လီၤအီလီၤတ့ၢ်ဒီး အမိၢ်ပၢ်ဖံဖုလၢပျၢၤတဖၣ်န့ၣ်လ့ၤတက့ၤဘၣ်. ပှၤလၢအညိကွံာ်ယၤတဖၣ်န့ၣ်တလဲၤနုာ်ဘၣ်ဆူကီၢ်န့ၣ်နီတဂၤဘၣ်.",
			"24": "<sup>24</sup> ဘၣ်ဆၣ်, မ့ၢ်လၢယခ့ယပှၤစီၤကၤလ့းအိၣ်ဒီးတၢ်ပာ်သူၣ်ပာ်သးလီၤ ဆီတမံၤဒီးအသးတီတ့ၢ်ဒီးယၤအဃိ, ယကလဲၤကိးနုာ်အီၤဆူကီၢ်တဘ့ၣ်လၢအလဲၤဃုထံၣ်သ့ၣ်ညါတ့ၢ်ဝဲ အပူၤဒီးအဝဲအစၢၤအသွဲၣ်တဖၣ်ကမၤန့ၢ်ကီၢ်တဘ့ၣ်န့ၣ်,",
			"25": "<sup>25</sup> လၢခဲအံၤအတၢ်လူၢ်တၢ်တြီၤအပူၤ, ပှၤဧမၤလ့းဖိတဖၣ်ဒီးပှၤ ကနၤဧၣ်ဖိတဖၣ်အိၣ်ဆိးဝဲန့ၣ်လီၤ. ခဲမုၢ်ဆ့ၣ်တနံၤန့ၣ်ဃၣ်ကဒါက့ၤဒီးလဲၤနုာ်ဆူပှၢ်မုၢ်ကနၢလၢ ကျဲလဲၤဆူအၤကဘၢ်အပီၣ်လဲၣ်က့ၣ်ကွီၤန့ၣ်တက့ၢ်.”",
			"26": "<sup>26</sup> ယွၤစံးဘၣ်စီၤမိၤၡ့ဒီးစီၤအၤဟရိၣ်, “ပှၤတတီတလိၤတဖုအံၤက, ကဒူးကဒ့ၣ်တၢ်ထီဒါယၤဆံးယံာ်ဒံး န့ၣ်လဲၣ်. ယနၢ်ဟူဘၣ်တ့ၢ်တၢ်ကဒူးကဒ့ၣ်တဖၣ်အံၤအါကဲၣ်ဆိးလံ.",
			"28": "<sup>28</sup> ခဲအံၤဟ့ၣ်အဝဲသ့ၣ်လၢတၢ်စံးဆၢအံၤတက့ၢ်. “ယဆိၣ်လီၤယသးလၢ, ဒ်ယမူယဲအသိး, ယကမၤတၢ်လၢသုဂီၢ်ဒ်သုဃ့တ့ၢ်တၢ်အသိးန့ၣ်လီၤ. ယၤ, ယွၤစံးလံတၢ်လံ.",
			"29": "<sup>29</sup> သုကသံဒီးသုစိၣ်တဖၣ်ကဘၣ်တၢ်ရၤလီၤအီၤသကုၤပှၢ်မုၢ်ကနၢအံၤ န့ၣ်လီၤ. မ့ၢ်လၢသုကဒူးကဒ့ၣ်တၢ်ထီဒါတ့ၢ်ယၤအဃိ, ပှၤလၢသုကျါလၢအသးပှၢ်န့ၢ်အနံၣ်ခံဆံတဖၣ်တနုာ်ဘၣ်ဆူ ကီၢ်န့ၣ်အပူၤနီတဂၤဘၣ်.",
			"30": "<sup>30</sup> ယအၢၣ်လီၤအီလီၤတ့ၢ်လၢသုကအိၣ်ဘၣ်ဖဲန့ၣ်ဘၣ်ဆၣ်ဒီးမ့တမ့ၢ် လၢစီၤကၤလ့းဒီးစီၤယိၤၡူဘၣ်န့ၣ်ပှၤတလဲၤနုာ်ဘၣ်နီတဂၤ ဘၣ်.",
			"31": "<sup>31</sup> သုစံးလၢသုဖိတဖၣ်ကဘၣ်တၢ်ဖီၣ်န့ၢ်အီၤလီၤ. ဘၣ်ဆၣ်ဒီးယကလဲၤကိးအီၤဆူကီၢ်လၢသုဂ့ၢ်လိာ်ကွံာ်အီၤန့ၣ် အပူၤဒီးတၢ်န့ၣ်ကမ့ၢ်အဝဲသ့ၣ်အဟံၣ်အဃီန့ၣ်လီၤ.",
			"32": "<sup>32</sup> သုကသံဖဲပှၢ်မုၢ်ကနၢအံၤအပူၤလီၤ.",
			"33": "<sup>33</sup> သုဖိတဖၣ်ကဟးဝ့ၤဝီၤတၢ်လၢပှၢ်မုၢ်ကနၢအပူၤအနံၣ်လွံၢ်ဆံ, ကတူၢ်ဘၣ်တၢ်လၢသုတၢ်သးတတီတလိၤအဃိ, တုၤလၢပှၤလၢသုကျါလၢခံကတၢၢ်တဂၤသံဝဲတစုန့ၣ်လီၤ.",
			"34": "<sup>34</sup> သုကတူၢ်ဘၣ်တၢ်လၢအကြၢးဝဲဘၣ်ဝဲဒီးသုတၢ်ဒဲးဘးလၢအနံၣ် လွံၢ်ဆံအတီၢ်ပူၤ, တနံၣ်လၢအသီလွံၢ်ဆံစုာ်စုာ်အဂီၢ်လၢသုသူတ့ၢ်အီၤလၢတၢ်ဃု ထံၣ်သ့ၣ်ညါကီၢ်အဂီၢ်န့ၣ်လီၤ. သုကသ့ၣ်ညါယဘၣ်ထီဒါသုအခီပညီဒ်လဲၣ်န့ၣ်လီၤ.",
			"35": "<sup>35</sup> ယဆိၣ်တၢ်လၢယကမၤတၢ်အံၤဆူသျုဝဲပှၤတတီတလိၤတဖၣ်, ပှၤလၢအပာ်ဖှိၣ်ထီၣ်အသးထီဒါယၤအဂီၢ်န့ၣ်လီၤ. လၢပှၢ်မုၢ်ကနၢအံၤအပူၤသုဝဲကိးဂၤဒဲးကသံဝဲလီၤ. ယၤ, ယွၤကတိၤလံတၢ်လံ.”",
			"36": "<sup>36</sup> ပှၤတဖၣ်လၢစီၤမိၤၡ့ဆှၢတ့ၢ်ဝဲဒ်သိးကလဲၤကွၢ်ဟုၣ်ကွၢ်စုး ကီၢ်န့ၣ်ဟဲက့ၤစိာ်တၢ်ပာ်ဖျါလၢအတတီ, လၢအဒုးအိၣ်ထီၣ်တၢ်ကဒူးကဒ့ၣ်ထီဒါယွၤလီၤ.",
			"37": "<sup>37</sup> မၤသးဒ်န့ၣ်ဒီးယွၤတီၢ်အဝဲသ့ၣ်လၢတၢ်ဆူးတၢ်ဆါတမံၤဒီး အဝဲသ့ၣ်သံဝဲလီၤ.",
			"38": "<sup>38</sup> လၢပှၤကွၢ်ဟုၣ်ကွၢ်စုးတၢ်တဆံခံဂၤအကျါန့ၣ်အိၣ်မူတ့ၢ်ဝဲ ထဲစီၤယိၤၡူဒီးစီၤကၤလ့းဧိၤန့ၣ်လီၤ.",
			"39": "<sup>39</sup> တုၤစီၤမိၤၡ့တဲဘၣ်ပှၤအံၣ်စရ့လးဖိတဖၣ်လၢ, တၢ်လၢယွၤစံးတ့ၢ်ဝဲန့ၣ်, အဝဲသ့ၣ်ဟီၣ်ဝဲယၢၤဝဲနးနးကလဲာ်လီၤ.",
			"40": "<sup>40</sup> လၢမုၢ်ဆ့ၣ်ထီၣ်တနံၤဂီၤဂီၤန့ၣ်အဝဲသ့ၣ်စးထီၣ်ဟးထီၣ်လၢက လဲၤနုာ်ဒုးကီၢ်လၢတၢ်လူၢ်ဒီခိၣ်ဒီးစံးဝဲဒၣ်, “ခဲအံၤပအိၣ်ကတဲာ်ကတီၤပသးလၢပကလဲၤဆူတၢ်လီၢ်လၢယွၤစံး ဘၣ်တ့ၢ်ပှၤလၢအဂ့ၢ်န့ၣ်လီၤ. ပအၢၣ်လီၤလၢပမၤတ့ၢ်တၢ်ဒဲးဘးလီၤ.”",
			"41": "<sup>41</sup> ဘၣ်ဆၣ်ဒီးစီၤမိၤၡ့စံးဝဲဒၣ်, “မ့မ့ၢ်ဒ်န့ၣ်ဒီးခဲအံၤဘၣ်မနုၤသု တစူၢ်ယွၤန့ၣ်လဲၣ်. သုတမၤနၢၤတၢ်ဘၣ်.",
			"42": "<sup>42</sup> လဲၤတဂ့ၤ. ယွၤတအိၣ်ဒီးသုဘၣ်. ဒီးသုဒုၣ်သုဒါတဖၣ်ကမၤနၢၤကွံာ်သုလီၤ.",
			"43": "<sup>43</sup> ဖဲသုကွၢ်ဆၢၣ်မဲာ်ပှၤဧၤမလ့းဖိဒီးပှၤကနၤဧၣ်ဖိတဖၣ်န့ၣ်သု ကသံလၢတၢ်ဒုးအပူၤလီၤ. ယွၤတအိၣ်ဘၣ်ဒီးသုဘၣ်. အဂ့ၢ်ဒ်အံၤ, မ့ၢ်လၢသုဂ့ၢ်လိာ်လၢသုကပိာ်အခံအဃိန့ၣ်လီၤ.”",
			"44": "<sup>44</sup> အန့ၣ်ဒၣ်လဲာ်, အဝဲသ့ၣ်လိာ်ဒူအသးလၢကလဲၤထီၣ်ဆူကီၢ်လၢတၢ်လူၢ် ဒီခိၣ်, ဖဲယွၤအတၢ်အၢၣ်လီၤအီလီၤအတလါမ့ၢ်ဂ့ၤစီၤမိၤၡ့မ့ၢ်ဂ့ၤ တဟးထီၣ်ဒၣ်လဲာ်လၢသူၣ်ဒဲလီၢ်ပူၤဘၣ်အခါန့ၣ်လီၤ.",
			"45": "<sup>45</sup> တုၤနုၤတစု, ပှၤဧမၤလ့းဖိတဖၣ်ဒီးပှၤကနၤဧၣ်ဖိတဖၣ်လၢအအိၣ် လၢတၢ်လီၢ်ဖဲန့ၣ်, ဒုးအဝဲသ့ၣ်ဒီးမၤနၢၤကွံာ်အဝဲသ့ၣ်ဒီးလူၤထွဲ အဝဲသ့ၣ်ယံၤတုၤလၢဃိၢ်မါန့ၣ်လီၤ."
		},
		"15": {
			"1": "<sup>1</sup> ယွၤဟ့ၣ်လီၤစီၤမိၤၡ့, တၢ်သိၣ်တၢ်သီတဖၣ်ဒ်လာ်အံၤအသိးလၢကီၢ်အံၣ်စရ့လးအပှၤဂီၢ်မုၢ် အဂီၢ်ဒ်သိးကတိၢ်န့ၢ်ဖံးဃာ်ဝဲလၢကီၢ်တဘ့ၣ်လၢကဘၣ်တၢ်ဟ့ၣ်လီၤအဝဲ သ့ၣ်အပူၤန့ၣ်လီၤ.",
			"3": "<sup>3</sup> ဂီၤဖံးဖါတဒု, သိဖါတဒု, သိတဒု, မ့တမ့ၢ်မဲာ်တဲးလဲးတ ဒုကဘၣ်တၢ်ဟ့ၣ်ထီၣ်အီၤဆူယွၤအအိၣ်ဒ်တၢ်လုၢ်တၢ်ပာ်တမံၤလၢတၢ်မၤ လၢထီၣ်ပှဲၤထီၣ်တၢ်ဆိၣ်တမံၤမ့ၢ်ဂ့ၤ, တၢ်သူၣ်အိၣ်သးအိၣ်အတၢ်ဟ့ၣ်တမံၤမ့ၢ်ဂ့ၤ, ဒ်တၢ်လုၢ်တၢ်ပာ်လၢသု ညီနုၢ်မၤအီၤဖဲတၢ်ဘူၣ်တၢ်ဘါအမူးတဖၣ်အကတီၢ်မ့ၢ်ဂ့ၤ အသိးန့ၣ်လီၤ. တၢ်အီၣ်အတၢ်လုၢ်တၢ်ပာ်တဖၣ်အံၤအတၢ်နၢမူန့ၣ် မ့ၢ်တၢ်လၢအဘၣ်ယွၤအသးန့ၣ်လီၤ.",
			"4": "<sup>4</sup> ပှၤတဂၤလၢ်လၢ်လၢအဟ့ၣ်ထီၣ်သိတဒုမ့ၢ်ဂ့ၤ, မဲာ်တဲးလဲးတဒုမ့ၢ် ဂ့ၤဒ်တၢ်လုၢ်မ့ၣ်အူတမံၤဆူယွၤအအိၣ်န့ၣ်ကဘၣ်ဟဲစိာ်ကိၣ်ကမူၣ် အဃၢလီၤတယၢၢ်တအ့စရိၣ်ဃါဃုာ်အသးဒီးသ့ၣ်စၤယံးအသိ တဟံၣ်လွံၢ်ပူတပူဃုာ်ဒီးဆၣ်ဖိကီၢ်ဖိတဒုစုာ်စုာ်, ဒ်တၢ်လုၢ်ဘု ဧိၤဟုဧိၤအသိး,",
			"5": "<sup>5</sup> ဒီးကဘၣ်ဟဲစိာ်ဃုာ်စပံးထံတဟံၣ်လွံၢ်ပူတပူန့ၣ်လီၤ.",
			"6": "<sup>6</sup> ဖဲတၢ်လုၢ်ထီၣ်ပာ်ထီၣ်သိဖါတဒုန့ၣ်ကိၣ်ကမူၣ်အဃၢလီၤတယၢၢ်ခံ အ့စရိၣ်ဃါဃုာ်ဒီးသ့ၣ်စၤယံးအသိတဟံၣ်သၢပူတပူကဘၣ်တၢ်ဟဲ စိာ်ဃုာ်အီၤဒ်တၢ်လုၢ်ဘုဧိၤဟုဧိၤအသိးဃုာ်ဒီးစပံးထံတဟံၣ် သၢပူတပူန့ၣ်လီၤ.",
			"7": "<sup>7</sup> တၢ်လုၢ်တၢ်ပာ်တဖၣ်အံၤအတၢ်နၢမူန့ၣ်မ့ၢ်တၢ်ဘၣ်ယွၤအသးန့ၣ် လီၤ.",
			"8": "<sup>8</sup> ဖဲဂီၤဖံးဖါတဒုဘၣ်တၢ်လုၢ်ထီၣ်ပာ်ထီၣ်အီၤဒ်တၢ်လုၢ်မ့ၣ်အူ မ့တမ့ၢ်တၢ်လုၢ်တၢ်ပာ်တမံၤလၢတၢ်မၤလၢထီၣ်ပှဲၤထီၣ်တၢ်ဆိၣ် တမံၤအဂီၢ်မ့ၢ်ဂ့ၤ, ဒ်တၢ်လုၢ်မၤဃူမၤဖိးတမံၤအဂီၢ်န့ၣ်,",
			"9": "<sup>9</sup> ကိၣ်ကမူၣ်အဃၢလီၤတယၢၢ်သၢအ့စရိၣ်ဃါဃုာ်ဒီးသ့ၣ်စၤယံး အသိဖးဖီဟံၣ်ကဘၣ်တၢ်ဟ့ၣ်ထီၣ်စ့ၢ်ကီးအီၤဒ်တၢ်လုၢ်ဘုဧိၤဟုဧိၤ,",
			"10": "<sup>10</sup> ဃုာ်ဒီးစပံးထံဖးဖီဟံၣ်စ့ၢ်ကီးန့ၣ်လီၤ. တၢ်လုၢ်တၢ်ပာ်တဖၣ်အံၤအတၢ်နၢမူန့ၣ်မ့ၢ်တၢ်ဘၣ်ယွၤအသးန့ၣ် လီၤ.",
			"11": "<sup>11</sup> တၢ်န့ၣ်မ့ၢ်တၢ်လၢတၢ်ကဘၣ်လုၢ်ထီၣ်ပာ်ထီၣ်အီၤဃုာ်ဒီးဂီၤဖံး ဖါတဒု, သိဖါတဒုဒီးမဲာ်တဲးလဲးတဒုစုာ်စုာ်န့ၣ်လီၤ.",
			"12": "<sup>12</sup> ဖဲဆၣ်ဖိကီၢ်ဖိအါန့ၢ်ဒံးတဒု, ဘၣ်တၢ်လုၢ်ထီၣ်ပာ်ထီၣ်အီၤ န့ၣ်တၢ်လုၢ်တၢ်ပာ်ဃုာ်ဒီးအီၤတဖၣ်ကဘၣ်တၢ်မၤအါထီၣ်အီၤဒ်အနီၣ် ထိၣ်ကြၢးအိၣ်ဝဲဒၣ်စုာ်စုာ်အသိးန့ၣ်လီၤ.",
			"13": "<sup>13</sup> ကယဲၢ်ပှၤအံၣ်စရ့လးဖိလၢအိၣ်ဖျဲၣ်လၢကီၢ်ပူၤခဲလၢာ်န့ၣ်ကဘၣ် မၤတၢ်အံၤဖဲအလုၢ်ထီၣ်ပာ်ထီၣ်တၢ်လုၢ်တၢ်အီၣ်တၢ်အီ, လၢအတၢ်နၢမူမ့ၢ်တၢ်ဘၣ်ယွၤအသးန့ၣ်လီၤ.",
			"14": "<sup>14</sup> ဒီးတဘျီလၢ်လၢ်ဖဲပှၤတခီဘီမုၢ်ဖိတဂၤလၢသုကျါလၢအအိၣ် တစိၢ်တလီၢ်မ့ၢ်ဂ့ၤအိၣ်ဂၢၢ်အိၣ်ကျၢၤမ့ၢ်ဂ့ၤမၤတၢ်လုၢ်မၤဘူၣ် တၢ်အီၣ်တၢ်အီလၢအတၢ်နၢမူမ့ၢ်တၢ်ဘၣ်ယွၤအသးတမံၤန့ၣ်, အဝဲကဘၣ်တိၢ်န့ၣ်တၢ်သိၣ်တၢ်ဘျၢတမံၤဃီန့ၣ်လီၤ.",
			"15": "<sup>15</sup> တၢ်သိၣ်တၢ်ဘျၢတဖၣ်တမံၤဃီအံၤမ့ၢ်တၢ်ဂၢၢ်ဂၢၢ်ကျၢၤကျၢၤလၢသု ဂီၢ်အစိၤစိၤအဃၣ်ဃၣ်ဒီးလၢပှၤတခီဘီမုၢ်ဖိလၢအအိၣ်လၢသု ကျါအဂီၢ်စ့ၢ်ကီးန့ၣ်လီၤ. သုဝဲဒီးအဝဲသ့ၣ်မ့ၢ်တၢ်ဒ်သိးသိးလၢယွၤအမဲာ်ညါန့ၣ်လီၤ.",
			"16": "<sup>16</sup> တၢ်သိၣ်တၢ်သီတဖၣ်ဒီးတၢ်သိၣ်တၢ်ဘျၢတဖၣ်တမံၤဃီန့ၣ်မ့ၢ်တၢ်ဘၣ် ထွဲဒီးသုဒီးပှၤတခီဘီမုၢ်ဖိအဂီၢ်စ့ၢ်ကီးလီၤ.",
			"17": "<sup>17</sup> ဒီးယွၤဟ့ၣ်လီၤစီၤမိၤၡ့, လၢ တၢ်သိၣ်တၢ်ဘျၢတဖၣ်ဒ်လာ်အံၤအသိးလၢပှၤအံၣ်စရ့လးဖိ ကဘၣ်တိၢ်န့ၢ်ဝဲလၢကီၢ်လၢယွၤကဟ့ၣ်အဝဲသ့ၣ်အပူၤန့ၣ်လီၤ.",
			"19": "<sup>19</sup> ဖဲသုအီၣ်ကိၣ်လၢအဟးထီၣ်လၢကီၢ်အံၤအပူၤန့ၣ်, သုကဘၣ်ပာ်လီၤဆီအီၤလၢအကျါတနီၤဒ်တၢ်ဟ့ၣ်မၤဘူၣ်လီၤဆီ တမံၤဆူယွၤအအိၣ်အသိးန့ၣ်လီၤ.",
			"20": "<sup>20</sup> ဖဲသုစိၢ်ဘျဲးကိၣ်န့ၣ်ကိၣ်အဆိကတၢၢ်တလိၣ်လၢတၢ်မၤအီၤအဆိ ကတၢၢ်လၢဘုအသီန့ၣ်ကဘၣ်တၢ်ဟ့ၣ်ထီၣ်အီၤဆူယွၤအအိၣ်ဒ် တၢ်မၤဘူၣ်လီၤဆီတမံၤအသိးန့ၣ်လီၤ. တၢ်အံၤကဘၣ်တၢ်ဟ့ၣ်ထီၣ်အီၤလၢကျဲတဘိဃီဒ်သိးဒၣ်တၢ်မၤဘူၣ် လီၤဆီလၢသုဟ့ၣ်ထီၣ်အီၤလၢဘုဧိၤဟုဧိၤလၢသုယီၢ်လီၤအီၤ အသိးန့ၣ်လီၤ.",
			"21": "<sup>21</sup> တၢ်ဟ့ၣ်လီၤဆီအံၤကဘၣ်တၢ်ဟ့ၣ်အီၤဆူယွၤအအိၣ်လၢကိၣ်လၢသု ကုၢ်အီၤအစိၤစိၤအဃၣ်ဃၣ်န့ၣ်လီၤ.",
			"22": "<sup>22</sup> ဘၣ်ဆၣ်ဒီး, လၢတၢ်တပာ်သူၣ်ပာ်သးအပူၤပစံးဒၣ်ကလိာ်ပှၤတဂၤဂၤ ကလီၤတိၢ်ဝဲလၢတတိၢ်န့ၢ်တၢ်သိၣ်တၢ်သီတဖၣ်အံၤအကျါတနီၤနီၤ လၢယွၤဟ့ၣ်လီၤတ့ၢ်စီၤမိၤၡ့န့ၣ်လီၤ.",
			"23": "<sup>23</sup> ဒီးပစံးဒၣ်ကလိာ်လၢခါဆူညါအပူၤကမျၢၢ်ဒီဒူၣ်လီၤတိၢ်လၢ ကမၤတၢ်ကိးမံၤဒဲးဒ်ယွၤမၤလိာ်တ့ၢ်တၢ်ခီဖျိစီၤမိၤၡ့န့ၣ်လီၤ.",
			"24": "<sup>24</sup> လၢကမျၢၢ်ဒီဒူၣ်တပာ်သူၣ်ပာ်သးအဃိဒီး, တၢ်ကမူၤကမၣ်မ့ၢ်မၤဘၣ် ဖုးအသးန့ၣ်, အဝဲသ့ၣ်ကဘၣ်လုၢ်ထီၣ်ဂီၤဖံးဖါတဒုဒ်တၢ်လုၢ်မ့ၣ်အူလၢ အသိး, တၢ်နၢမူလၢအဘၣ်ယွၤအသး, ဃုာ်ဒီးတၢ်လုၢ်ဘုဧိၤဟုဧိၤဒီးတၢ်လုၢ်စပံးထံလီၤတံၢ်လီၤ ဆဲးန့ၣ်လီၤ. လၢန့ၣ်အမဲာ်ညါ, အဝဲသ့ၣ်ကဘၣ်လုၢ်စ့ၢ်ကီးမဲာ်တဲးလဲးဖါတဒုဒ် တၢ်လုၢ်တၢ်ပျၢ်တၢ်ဒဲးဘးအသိးန့ၣ်လီၤ.",
			"25": "<sup>25</sup> ပှၤလုၢ်တၢ်အခိၣ်ကဘၣ်မၤတၢ်ဘူၣ်တၢ်ဘါအတၢ်မၤကဆှီအလုၢ်အလၢ်လၢ ကမျၢၢ်ဒီဒူၣ်အဂီၢ်, ဒီးအဝဲသ့ၣ်ကဘၣ်တၢ်ပျၢ်ကွံာ်အီၤလၢအတၢ်ကမၣ်မ့ၢ်လၢတၢ်ကမူၤ ကမၣ်န့ၣ်မ့ၢ်ဒၣ်လၢတၢ်တပာ်သူၣ်ပာ်သးအဃိ, ဒီးအဝဲသ့ၣ်ဟဲစိာ် ထီၣ်အတၢ်လုၢ်တၢ်အီၣ်တၢ်အီလၢတၢ်လုၢ်တၢ်ပျၢ်တၢ်ဒဲးဘးအဂီၢ်လံ အဃိန့ၣ်လီၤ.",
			"26": "<sup>26</sup> ကီၢ်အံၣ်စရ့လးအကမျၢၢ်ဒီဒူၣ်ဒီထၢဒီးပှၤတခီဘီမုၢ်ဖိတဖၣ် လၢအအိၣ်လၢအဝဲသ့ၣ်အကျါကဘၣ်တၢ်ပျၢ်ကွံာ်အီၤန့ၣ်လီၤ. အဂ့ၢ်ဒ်အံၤ, ပှၤကိးဂၤဒဲးန့ၣ်ဘၣ်တၢ်ဂံၢ်ဃုာ်အီၤလၢတၢ်ကမူၤ ကမၣ်အံၤအပူၤန့ၣ်လီၤ.",
			"27": "<sup>27</sup> ပှၤတဂၤစုာ်စုာ်မ့ၢ်မၤဘၣ်တၢ်ဒဲးဘးလၢတၢ်တပာ်သူၣ်ပာ်သးအပူၤ န့ၣ်, အဝဲကဘၣ်လုၢ်ထီၣ်မဲာ်တဲးလဲးမိၢ် အသးအိၣ်တနံၣ်ဖိတဒုဒ်တၢ် လုၢ်တၢ်ပျၢ်တၢ်ဒဲးဘးအသိးန့ၣ်လီၤ.",
			"28": "<sup>28</sup> လၢတၢ်လုၢ်လီၢ်န့ၣ်ပှၤလုၢ်တၢ်အခိၣ်ကဘၣ်မၤအတၢ်မၤကဆှီ ထီၣ်သးလၢတၢ်ဘူၣ်တၢ်ဘါအလုၢ်အလၢ်လၢကမၤကဆှီထီၣ်ပှၤတဂၤန့ၣ် လၢအတၢ်ဒဲးဘးဒီးအဝဲကဘၣ်တၢ်ပျၢ်ကွံာ်အီၤန့ၣ်လီၤ.",
			"29": "<sup>29</sup> တၢ်သိၣ်တၢ်ဘျၢတမံၤဃီအံၤမ့ၢ်ဝဲလၢပှၤကိးဂၤဒဲးလၢအမၤဘၣ် တၢ်ဒဲးဘးတမံၤလၢတၢ်တပာ်သူၣ်ပာ်သးအပူၤအဂီၢ်ပှၤအံၣ်စရ့လး အထံဖိကီၢ်ဖိမ့ၢ်ဂ့ၤ, ပှၤတခီဘီမုၢ်ဖိလၢအဟဲအိၣ်ဖဲထံကီၢ်အံၤအပူၤမ့ၢ်ဂ့ၤန့ၣ် လီၤ.",
			"30": "<sup>30</sup> ဘၣ်ဆၣ်ဒီးပှၤတဂၤလၢ်လၢ်လၢအမၤတၢ်ဒဲးဘးလၢတၢ်တိာ်သူၣ်ပာ်သး အပူၤန့ၣ်, အဝဲမ့ၢ်ထံဖိကီၢ်ဖိမ့ၢ်ဂ့ၤ, ပှၤတခီဘီမုၢ်ဖိမ့ၢ်ဂ့ၤ, အတၢ်ကမၣ်အိၣ်လၢအမၤတရီတပါယွၤသတးဒီးကဘၣ်တၢ်မၤသံကွံာ်အီၤ န့ၣ်လီၤ.",
			"31": "<sup>31</sup> အဂ့ၢ်ဒ်အံၤ, အဝဲဒၣ်ညိကွံာ်ယွၤအတၢ်ကတိၤဒီးလုၢ်သ့ၣ်ခါပတာ် အတၢ်မၤလိာ်တဖၣ်အကျါတဘီဒ်အကူၣ်ထီၣ်ဖးလီၤဒၣ်ဝဲအဃိန့ၣ်လီၤ. အဝဲအိၣ်မူအိၣ်ဒါလၢအတၢ်သံဒၣ်ဝဲအဂီၢ်န့ၣ်လီၤ.",
			"32": "<sup>32</sup> တဘျီဖဲပှၤအံၣ်စရ့လးဖိတဖၣ်အိၣ်ဒံးဝဲလၢပှၢ်မုၢ်ကနၢအပူၤ အခါန့ၣ်, ပှၤတဂၤဘၣ်တၢ်ထံၣ်န့ၢ်အီၤလၢအထၢဖှိၣ်သ့ၣ်မုၣ်ဒ့လၢမုၢ်အိၣ် ဘှံးနံၤန့ၣ်လီၤ.",
			"33": "<sup>33</sup> အဝဲဘၣ်တၢ်လဲၤဆှၢအီၤဆူစီၤမိၤၡ့, စီၤအၤဟရိၣ်ဒီးကမျၢၢ် အိၣ်တပူၤဃီခဲလၢာ်အအိၣ်,",
			"34": "<sup>34</sup> ဒီးဘၣ်တၢ်ပာ်ဃးအီၤလၢပှၤပၢၤတၢ်အစုပူၤမ့ၢ်လၢတၢ်ကဘၣ်မၤ အီၤဒ်လဲၣ်န့ၣ်တၢ်တသ့ၣ်ညါလီၤတံၢ်ဒံးဘၣ်အဃိန့ၣ်လီၤ.",
			"35": "<sup>35</sup> အန့ၣ်ဒီးယွၤစံးဘၣ်စီၤမိၤၡ့, “ပှၤတဂၤန့ၣ်ကဘၣ်တၢ်မၤသံ ကွံာ်အီၤန့ၣ်လီၤ. ကမျၢၢ်အိၣ်သကိးတပူၤဃီတဖုကဘၣ်ကွံာ်သံအီၤလၢလၢၢ်ဖဲတၢ်သူၣ် ဒဲလီၢ်အချၢန့ၣ်လီၤ.”",
			"36": "<sup>36</sup> မၤသးဒ်န့ၣ်ဒီး, ကမျၢၢ်အိၣ်သကိးတပူၤဃီဒီတဖုညါထုးထီၣ်အီၤ ဆူသူၣ်ဒဲလီၢ်အချၢဒီးကွံာ်အီၤလၢလၢၢ်တုၤအသံတစု, ဒ်ယွၤမၤလိာ်ဝဲအသိးန့ၣ်လီၤ.",
			"37": "<sup>37</sup> ယွၤမၤလိာ်စီၤမိၤၡ့, လၢအကစံးဘၣ်ကီၢ်အံၣ်စရ့လးအပှၤဂီၢ်မုၢ်ဒ်အံၤလီၤ. “မၤတၢ်အနွံတဖၣ်လၢသုဆ့ကၤအသနၢၣ်တဖၣ်အလိၤဒီးစၢထီၣ်ပျံၤ အလွဲၢ်လါအဲးတဘိလၢတၢ်အနွံတခါဘၣ်တခါအလိၤတက့ၢ်. သုကဘၣ်မၤတၢ်အံၤအစိၤစိၤအဃၣ်ဃၣ်န့ၣ်လီၤ.",
			"39": "<sup>39</sup> တၢ်အနွံတဖၣ်အံၤကကဲထီၣ်တၢ်ဒုးသ့ၣ်နီၣ်တဖၣ်ဒီးဖဲသုထံၣ်အီၤ တဘျီလၢ်လၢ်န့ၣ်သုကသ့ၣ်နီၣ်ထီၣ်ကယဲၢ်ယတၢ်မၤလိာ်တဖၣ်ဒီးစူၢ် အီၤန့ၣ်လီၤ. အန့ၣ်ဒီးသုတဃၣ်ကွံာ်ဘၣ်သုသးလၢယၤဒီးတပိာ်သုတၢ်အဲၣ်ဒိး တဖၣ်ဒီးတၢ်မိၢ်န့ၢ်သးလီတဖၣ်အခံန့ၣ်ဘၣ်.",
			"40": "<sup>40</sup> တၢ်အနွံတဖၣ်အံၤကမၤသ့ၣ်နီၣ်သုလၢသုကဘၣ်တိၢ်န့ၢ်ကယဲၢ်ယတၢ်မၤ လိာ်တဖၣ်, ဒီးသုကဘၣ်ဃးဒီးယၤလၢလၢပှဲၤပှဲၤန့ၣ်လီၤ.",
			"41": "<sup>41</sup> ယဲဒၣ်အံၤ, ယမ့ၢ်ယွၤသုကစၢ်ယွၤ, ယဒုးဟးထီၣ်ကွံာ်သုလၢကီၢ်အဲၤကူပတူးပူၤ ဒ်သိးယကမ့ၢ်သုကစၢ်ယွၤန့ၣ်လီၤ. ယမ့ၢ်ယွၤန့ၣ်လီၤ.”"
		},
		"16": {
			"1": "<sup>1</sup> စီၤယံးစဟၢ်အဖိခွါစီၤကိၤရးလၢပှၤလ့ၤဝံဖိစီၤကဃးအဒူၣ် ထၢပူၤ, အိၣ်ဒီးတၢ်ပာ်ဒူထီၣ်သးလၢတအဲၣ်ဒိးပာ်ကဲဘၣ်ဒီးကပူ ထီၣ်ထီဒါစီၤမိၤၡ့န့ၣ်လီၤ. ပှၤသၢဂၤလၢရူၤဘ့ၣ်အဒူၣ်ပူၤလၢအမ့ၢ်စီၤအလံအာ်အဖိခွါစီၤ ဒၤသၣ်ဒီးစီၤအဘံရၣ်ဒီးစီၤပ့ၤလ့းအဖိခွါစီၤအိၣ်, ပာ်ဖှိၣ်ထီၣ်အသးဒီးအီၤ,",
			"2": "<sup>2</sup> ဃုာ်ဒီးပှၤအံၣ်စရ့လးဖိအဂၤတဖၣ်ခံကယၤယဲၢ်ဆံဂၤ, လၢအမ့ၢ်ခိၣ်နၢ်မံၤဟူသၣ်ဖျါတဖၣ်လၢဘၣ်တၢ်ဃုထၢထီၣ်အီၤလၢ ကမျၢၢ်ဒီကရူၢ်န့ၣ်လီၤ.",
			"3": "<sup>3</sup> အဝဲသ့ၣ်ပာ်ဖှိၣ်ထီၣ်အသးလၢစီၤမိၤၡ့ဒီးစီၤအၤဟရိၣ်အမဲာ် ညါဒီးစံးဘၣ်အဝဲသ့ၣ်, “သုမၤတၢ်နးကဲာ်ဆိးလံ. ကယဲၢ်ကရၢဖိတဖၣ်လၢတၢ်အိၣ်မူကရူၢ်ပူၤအံၤဘၣ်ဃးဒီးယွၤ, ဒီးယွၤအိၣ်ဒီးပဝဲခဲလၢာ်လီၤ. မ့ၢ်လၢတၢ်န့ၣ်အဃိ, စီၤမိၤၡ့ဧၢ, နပာ်ထီၣ်နသးဒၣ်နဲလၢယွၤအကမျၢၢ်အဖီခိၣ်န့ၣ်မ့ၢ်အဘၣ်မနုၤလဲၣ်.”",
			"4": "<sup>4</sup> ဖဲစီၤမိၤၡ့နၢ်ဟူဘၣ်တၢ်အံၤဒီး, အဝဲကွံာ်လီၤအသးလၢဟီၣ် ခိၣ်လိၤဒီးဘါထုကဖၣ်တၢ်လီၤ.",
			"5": "<sup>5</sup> အန့ၣ်ဝံၤဒီးအဝဲဒၣ်စံးဘၣ်စီၤကိၤရး, ဒီးပှၤပိာ်အခံတဖၣ်, “ခဲမုၢ်ဆ့ၣ်ဂီၤခီန့ၣ်ယွၤကဒုးနဲၣ်ပှၤလၢမတၤမ့ၢ်ပှၤဘၣ်ဃး ဒီးအီၤလဲၣ်န့ၣ်လီၤ. အဝဲကပျဲပှၤတဂၤလၢအဘၣ်ဃးဒီးအီၤ, ဒ်ပစံးတၢ်အသိးပှၤလၢအဃုထၢတ့ၢ်ဝဲ, ကသုးဘူးအသးဆူအအိၣ်ဖဲတၢ်လုၢ်လီၢ်န့ၣ်လီၤ.",
			"6": "<sup>6</sup> ခဲမုၢ်ဆ့ၣ်ဂီၤခီန့ၣ်နၤဒီးပှၤလၢအပိာ်နခံတဖၣ်ဟံးန့ၢ်သပၢၤ မ့ၣ်အူတဖၣ်",
			"7": "<sup>7</sup> ဒၢနုာ်မ့ၣ်အူအ့ၣ်ဒီးပာ်တၢ်နၢမူလၢအဖီခိၣ်ဝံၤဒီးလဲၤစိာ် အီၤဆူတၢ်လုၢ်လီၢ်န့ၣ်တက့ၢ်. အန့ၣ်ဒီးပကကွၢ်သကိးလၢပကျါန့ၣ်ယွၤဃုထၢမတၤလဲၣ်န့ၣ်တက့ၢ်. သုဝဲပှၤလ့ၤဝံဖိတဖၣ်မ့ၢ်ပှၤမၤတၢ်နးကဲၣ်ဆိးလံန့ၣ်လီၤ.”",
			"8": "<sup>8</sup> စီၤမိၤၡ့ကတိၤကဒီးတၢ်ဒီးစီၤကိၤရးဒီးစံးဝဲဒၣ်, “ကနၣ်တက့ၢ်. သုဝဲပှၤလ့ၤဝံဖိသ့ၣ်ဧၢ,",
			"9": "<sup>9</sup> မ့ၢ်သုဆိကမိၣ်လၢကီၢ်အံၣ်စရ့လးအကစၢ်ယွၤအတၢ်ပာ်လီၤဆီ သုဒီးကမျၢၢ်အိၣ်မူသကိးတပူၤဃီအဂၤ, ဒ်သိးသုသုးဘူးသး ဆူယွၤအအိၣ်, မၤသုတၢ်မၤလၢယွၤအဒဲစီဆှံပူၤဒီးမၤယွၤအတၢ်ဆူပှၤကမျၢၢ် ဒီးမၤန့ၢ်အဝဲသ့ၣ်အတၢ်ကသ့ဝဲအဂီၢ်မ့ၢ်တၢ်အဆံးတမံၤန့ၣ်ဧါ.",
			"10": "<sup>10</sup> အဝဲပျဲနၤဒီးကယဲၢ်ပှၤလ့ၤဝံဖိတဖၣ်အိၣ်ဒီးတၢ်လၤကပီၤအံၤ ဒီးခဲအံၤသုဂဲၤလိာ်လၢသုကဟံးန့ၢ်ပှၤလုၢ်တၢ်အခိၣ်အလီၢ်စ့ၢ် ကီးန့ၣ်လီၤ.",
			"11": "<sup>11</sup> ဖဲနကဒူးကဒ့ၣ်တၢ်ထီဒါစီၤအၤဟရိၣ်န့ၣ်မ့ၢ်နၤဒီးပှၤပိာ်နခံ တဖၣ်ပူထီၣ်ယွၤနီၢ်နီၢ်န့ၣ်လီၤ.”",
			"12": "<sup>12</sup> အန့ၣ်ဝံၤဒီးစီၤမိၤၡ့မၤလိာ်စီၤဒၤသၣ်ဒီးစီၤအဘံရၣ်ဘၣ် ဆၣ်ဒီးအဝဲသ့ၣ်စံးဝဲဒၣ်, “ပတဟဲဘၣ်.",
			"13": "<sup>13</sup> နထုးထီၣ်ကွံာ်ပှၤလၢကီၢ်အဲၤကူပတူးလၢအပှဲၤဒီးဟီၣ်ခိၣ်ညၣ် ထ့ၣ်တဘ့ၣ်အပူၤဒ်သိးနကမၤသံကွံာ်ပှၤဖဲအံၤလၢပှၢ်မုၢ်ကနၢ အပူၤန့ၣ်တဘၣ်ဒံးဘၣ်ဧါ. မ့ၢ်နအဲၣ်ဒိးလိာ်ကစၢ်နသးလၢပဖီခိၣ်ဒံးဧါ.",
			"14": "<sup>14</sup> နတလဲၤဆှၢဘၣ်ပှၤဆူကီၢ်တဘ့ၣ်လၢဟီၣ်ခိၣ်ညၣ်ထ့ၣ်အိၣ်ဝဲအပူၤ နီၢ်နီၢ်ဘၣ်. ဒီးနတဟ့ၣ်ပှၤစံာ်ပျီတဖၣ်ဒီးစပံးသၣ်အလီၢ်တဖၣ်ဒ်ပတၢ်န့ၢ်သါ အသိးဘၣ်. ဒီးခဲအံၤနကျဲးစၢးလၢနကလီန့ၢ်ပှၤလီၤ. ပတဟဲဘၣ်.”",
			"15": "<sup>15</sup> စီၤမိၤၡ့အသးဒိၣ်ထီၣ်ဝဲဒီးစံးဘၣ်ယွၤ, “တူၢ်လိာ်ပှၤသ့ၣ်တဖၣ်အံၤအတၢ်လုၢ်တၢ်ပာ်တဖၣ်လၢအဟဲ စိာ်ဝဲန့ၣ်နီတမံၤတဂ့ၤ. ယတမၤကမၣ်တ့ၢ်အဝဲသ့ၣ်နီတဂၤဘၣ်. ယတဟံးန့ၢ်ဒၣ်လဲာ်အကသ့ၣ်ယီၤတဖၣ်အကျါတဒုဘၣ်.”",
			"16": "<sup>16</sup> စီၤမိၤၡ့စံးဘၣ်စီၤကိၤရး, “ခဲမုၢ်ဆ့ၣ်န့ၣ်နၤဒီးနပှၤ ပိာ်နခံအဂၤခံကယၤယဲၢ်ဆံကဘၣ်ဟဲဆူယွၤအိၣ်ဝဲဆိးဝဲအဒဲစီ ဆှံန့ၣ်လီၤ. စီၤအၤဟရိၣ်စ့ၢ်ကီးကအိၣ်ဖဲန့ၣ်လီၤ.",
			"17": "<sup>17</sup> သုဝဲတဂၤစုာ်စုာ်န့ၣ်ကဘၣ်ဟံးန့ၢ်အသပၢၤမ့ၣ်အူ, ပာ်တၢ်နၢမူလၢအလိၤဒီးဟ့ၣ်ထီၣ်အီၤဖဲတၢ်လုၢ်လီၢ်န့ၣ်လီၤ.”",
			"18": "<sup>18</sup> မၤသးဒ်န့ၣ်ဒီး, ပှၤကိးဂၤဒဲးဟံးန့ၢ်အသပၢၤမ့ၣ်အူ, ပာ်ထီၣ်မ့ၣ်အူအ့ၣ်ဒီးတၢ်နၢမူလၢအဖီခိၣ်, ဒီးဆၢထၢၣ်ဖဲဒဲစီဆှံ အကျဲစၢၤဃုာ်ဒီးစီၤမိၤၡ့ဒီးစီၤအၤဟရိၣ်န့ၣ်လီၤ.",
			"19": "<sup>19</sup> အန့ၣ်ဝံၤဒီးစီၤကိၤရးပာ်ဖှိၣ်ထီၣ်ကမျၢၢ်ဒီဒူၣ်ဒီထၢ, ဒီးအဝဲသ့ၣ်ဆၢထၢၣ်ဃၣ်အမဲာ်သၣ်ဆူစီၤမိၤၡ့ဒီးစီၤအၤဟရိၣ် အအိၣ်ဖဲဒဲစီဆှံအကျဲစၢၤန့ၣ်လီၤ. သတူၢ်ကလာ်န့ၣ်ယွၤအိၣ်ဝဲအတၢ်ကပြုၢ်ကပြီၤအိၣ်ဖျါထီၣ်ဆူ ကမျၢၢ်ဒီဒူၣ်ဒီထၢ,",
			"20": "<sup>20</sup> ဒီးယွၤစံးဘၣ်စီၤမိၤၡ့ဒီးစီၤအၤဟရိၣ်, “သုးကွံာ်သုသးလၢပှၤဂီၢ်မုၢ်အံၤအအိၣ်ဒီးယကမၤဟးဂီၤအဝဲ သ့ၣ်တကီၢ်ခါန့ၣ်လီၤ.”",
			"22": "<sup>22</sup> ဘၣ်ဆၣ်ဒီးစီၤမိၤၡ့ဒီးစီၤအၤဟရိၣ်တီၤလီၤအိၣ်ဒီးအမဲာ်သၣ် ဆူဟီၣ်ခိၣ်လိၤဒီးစံး, “အိ, ကစၢ်ယွၤဧၢ, နမ့ၢ်သးသမူခဲလၢာ်အဂံၢ်ခီၣ်ထံးလီၤ. ဖဲပှၤတဂၤမၤတၢ်ဒဲးဘးန့ၣ်မ့ၢ်နသးဒိၣ်ထီၣ်ကမျၢၢ်ဒီဒူၣ်ဒီထၢဧါ.”",
			"23": "<sup>23</sup> ဒီးယွၤစံးဘၣ်စီၤမိၤၡ့ဒီးစံးဝဲဒၣ်,",
			"24": "<sup>24</sup> “တဲဘၣ်ပှၤဂီၢ်မုၢ်လၢကသုးယံၤအသးဒီးစီၤကိၤရး, စီၤဒၤသၣ်ဒီးစီၤအဘံရၣ်အဒဲတဖၣ်တက့ၢ်.",
			"25": "<sup>25</sup> တုၤနုၤတစု, ကီၢ်အံၣ်စရ့လးအပှၤခိၣ်ပှၤနၢ်တဖၣ်ပိာ်ထီၣ်စီၤ မိၤၡ့အခံဒီးလဲၤဆူစီၤဒၤသၣ်ဒီးစီၤအဘံရၣ်အအိၣ်လီၤ.",
			"26": "<sup>26</sup> အဝဲဒၣ်စံးဘၣ်ပှၤဂီၢ်မုၢ်, “ဆၢထၢၣ်ယံၤဒီးပှၤတတီတလိၤတဖၣ် အံၤအဒဲတဖၣ်ဒီးထိးဘူးတၢ်ဘၣ်ဃးဒီးအဝဲသ့ၣ်န့ၣ်နီတမံၤတ ဂ့ၤ. မ့တမ့ၢ်ဘၣ်ဒီး, သုကဘၣ်တၢ်တြူာ်ကွံာ်သုဃုာ်ဒီးအဝဲသ့ၣ်အတၢ် ဒဲးဘးတဖၣ်န့ၣ်လီၤ.”",
			"27": "<sup>27</sup> မၤသးဒ်န့ၣ်ဒီးအဝဲသ့ၣ်သုးကွံာ်အသးလၢစီၤကိၤရး, စီၤဒၤသၣ်ဒီးစီၤအဘံရၣ်အဒဲတဖၣ်အအိၣ်န့ၣ်လီၤ. စီၤဒၤသၣ်, ဒီးစီၤအဘံရၣ်ဟဲထီၣ်ဝဲဒီးဆၢထၢၣ်ဖဲအဝဲသ့ၣ် အဒဲတဖၣ်အကျဲစၢၤဃုာ်ဒီးအမါတဖၣ်ဒီးအဖိတဖၣ်လီၤ.",
			"28": "<sup>28</sup> စီၤမိၤၡ့စံးဘၣ်ပှၤဂီၢ်မုၢ်, “အအံၤမ့ၢ်ဒ်သိးသုကသ့ၣ်ညါ လၢယွၤဆှၢလီၤယၤဒ်လဲၣ်လၢယကမၤတၢ်ကိးမံၤဒဲးအံၤဒီးတမ့ၢ် ဘၣ်ယမၤတ့ၢ်တၢ်တဖၣ်အံၤလၢယတၢ်ဃုထၢဒၣ်ယဲဘၣ်န့ၣ်လီၤ.",
			"29": "<sup>29</sup> ပှၤတဖၣ်အံၤမ့ၢ်သံဒၣ်လၢတၢ်သံမုၢ်ဆ့ၣ်မုၢ်ဂီၤတအိၣ်ဒီးတၢ် စံၣ်ညီၣ်တနီၤဟဲလၢကစၢ်ယွၤအအိၣ်ဘၣ်အဃိဒီး, ယွၤတဆှၢလီၤယၤဘၣ်.",
			"30": "<sup>30</sup> ဘၣ်ဆၣ်ဒီးယွၤမ့ၢ်မၤတၢ်တမံၤမံၤလၢတၢ်တနၢ်ဟူဘၣ်တ့ၢ်နီတစု ဘၣ်ဒီးဟီၣ်ခိၣ်အိးထီၣ်အသးဒီးယူၢ်လီၤကွံာ်အဝဲသ့ၣ်ဃုာ်ဒီး ကယဲၢ်တၢ်လၢအအိၣ်ဒီးအီၤခဲလၢာ်, လၢအဝဲသ့ၣ်ကလဲၤလီၤဆူတၢ်သံအကီၢ်ပူၤမူဒံးန့ၣ်သုကသ့ၣ်ညါ လၢပှၤတဖၣ်အံၤညိကွံာ်လံယွၤလံန့ၣ်လီၤ.”",
			"31": "<sup>31</sup> ဖဲအဝဲကတိၤတၢ်ဝံၤတကီၢ်ခါန့ၣ်ဟီၣ်ခိၣ်လၢစီၤဒၤသၣ်ဒီးစီၤ အဘံရၣ်အဖီလာ်သ့ၣ်ဖးအိးထီၣ်အသး,",
			"32": "<sup>32</sup> ဒီးယူၢ်လီၤကွံာ်အဝဲသ့ၣ်ဒီးအဟံၣ်ဖိဃီဖိခဲလၢာ်, ဃုာ်ဒီးပှၤပိာ်စီၤကိၤရးအခံတဖၣ်ဒီးအတၢ်ဖိတၢ်လံၤခဲလၢာ် န့ၣ်လီၤ.",
			"33": "<sup>33</sup> မၤသးဒ်န့ၣ်ဒီး, အဝဲသ့ၣ်လဲၤလီၤဆူတၢ်သံအကီၢ်ပူၤမူဒံးဃုာ် ဒီးအတၢ်ဖိတၢ်လံၤခဲလၢာ်လီၤ. ဟီၣ်ခိၣ်ကးတံၢ်အသးလၢအဝဲသ့ၣ်အဖီခိၣ်ဒီးအဝဲသ့ၣ်ဟါမၢ်ကွံာ် ဝဲဒၣ်လီၤ.",
			"34": "<sup>34</sup> ကယဲၢ်ကီၢ်အံၣ်စရ့လးအပှၤဂီၢ်မုၢ်ခဲလၢာ်ထွးထီၣ်ဃ့ၢ်ကွံာ်ဝဲ ဖဲအနၢ်ဟူဘၣ်ပှၤတဖၣ်အတၢ်ကိးပသူန့ၣ်လီၤ. အဝဲသ့ၣ်ကိးထီၣ်ဝဲ, “ဃ့ၢ်တက့ၢ်. ဟီၣ်ခိၣ်ကယူၢ်လီၤကွံာ်စ့ၢ်ကီးပှၤဘၣ်ဖုးလီၤ.”",
			"35": "<sup>35</sup> အန့ၣ်ဒီးယွၤဆှၢလီၤမ့ၣ်အူတခါလၢအကပျီၤထီၣ်ဒီးအီၣ်ကွံာ် ပှၤအဂၤခံကယၤယဲၢ်ဆံလၢအဟ့ၣ်ထီၣ်တၢ်လုၢ်နၢမူန့ၣ်လီၤ.",
			"36": "<sup>36</sup> အန့ၣ်ဝံၤဒီးယွၤစံးဘၣ်စီၤမိၤၡ့, ဒီးစံးဝဲဒၣ်, “တဲဘၣ်, ပှၤလုၢ်တၢ်အခိၣ်စီၤအၤဟရိၣ်အဖိခွါစီၤအလၤဧစၢ်လၢ ကသုးကွံာ်ပှၤတဖၣ်လၢမ့ၣ်အူအီၣ်ကွံာ်အီၤအသပၢၤမ့ၣ်အူတိၢ်ဘီ တဖၣ်လၢအအိၣ်တ့ၢ်န့ၣ်ဒီးဖှံကွံာ်သွဲၣ်လးတဖၣ်လၢအအိၣ်လၢသပၢၤ မ့ၣ်အူတဖၣ်အပူၤဆူတၢ်လီၢ်အဂၤတတီၤတက့ၢ်. အဂ့ၢ်ဒ်အံၤ, သပၢၤမ့ၣ်အူတဖၣ်န့ၣ်စီဆှံဝဲလီၤ.",
			"38": "<sup>38</sup> အဝဲသ့ၣ်ကဲထီၣ်တ့ၢ်တၢ်စီဆှံဖဲအဘၣ်တၢ်ဟ့ၣ်ထီၣ်အီၤဆူယွၤ အတၢ်လုၢ်လီၢ်အကတီၢ်န့ၣ်လီၤ. မၤသးဒ်န့ၣ်ဒီး, ဟံးထီၣ်ကွံာ်ပှၤတဖၣ်လၢအဘၣ်တၢ်မၤသံအီၤအ သပၢၤမ့ၣ်အူလၢအဝဲသ့ၣ်အတၢ်ဒဲးဘးအဂီၢ်ဒီးပိာ်ကဲထီၣ်အီၤဆူ လီခီအဘူဒီးမၤတၢ်ခိၣ်ကျၢၢ်တခါလၢတၢ်လုၢ်လီၢ်အဂီၢ်တက့ၢ်. တၢ်န့ၣ်ကမ့ၢ်တၢ်ဟ့ၣ်ပလီၢ်တမံၤဆူကီၢ်အံၣ်စရ့လးအပှၤဂီၢ်မုၢ် န့ၣ်လီၤ.”",
			"39": "<sup>39</sup> မၤသးဒ်န့ၣ်ဒီး, ပှၤလုၢ်တၢ်အခိၣ်စီၤအလၤဧစၢ်ဟံးန့ၢ်သပၢၤမ့ၣ် အူတဖၣ်ပိာ်ကဲထီၣ်လီခီအဘူဖိဒ်သိးကဒုးကဲထီၣ်အီၤလၢတၢ် ခိၣ်ကျၢၢ်တခါလၢတၢ်လုၢ်လီၢ်အဂီၢ်န့ၣ်လီၤ.",
			"40": "<sup>40</sup> အဝဲအံၤမ့ၢ်တၢ်ဟ့ၣ်ပလီၢ်သးတမံၤဆူပှၤအံၣ်စရ့လးဖိတဖၣ်ဒ် သိးပှၤလၢအတမ့ၢ်ဘၣ်စီၤအၤဟရိၣ်အစၢၤအသွဲၣ်တဖၣ်အသု တဟဲဘူးဒီးတၢ်လုၢ်လီၢ်နီတဂၤလၢကဆိၣ်ကဲၤတၢ်နၢမူဆူယွၤ အဂီၢ်တဂ့ၤန့ၣ်လီၤ. မ့တမ့ၢ်ဘၣ်ဒ်န့ၣ်ဒီး, အဝဲကဘၣ်တၢ်မၤဟးဂီၤကွံာ်အီၤဒ်စီၤကိၤရးဒီးအပှၤတဖၣ်အသိး န့ၣ်လီၤ. တၢ်ခဲလၢာ်အံၤဘၣ်တၢ်မၤဝံၤအီၤဒ်ယွၤမၤလိာ်တ့ၢ်စီၤအ့လၤ ဧစၢ်ခီဖျိစီၤမိၤၡ့အသိးန့ၣ်လီၤ.",
			"41": "<sup>41</sup> မုၢ်ဆ့ၣ်ထီၣ်တနံၤန့ၣ်ပှၤဂီၢ်မုၢ်ဒီကရူၢ်ညါကဒူးကဒ့ၣ်တၢ်ထီ ဒါစီၤမိၤၡ့ဒီးစီၤအၤဟရိၣ်ဒီးစံးဝဲဒၣ်, “သုမၤသံတ့ၢ်ယွၤအပှၤဂီၢ်မုၢ်တနီၤလီၤ.”",
			"42": "<sup>42</sup> တုၤအဝဲသ့ၣ်ပာ်ဖှိၣ်ထီၣ်တ့ၢ်အသးလၢကထီဒါစီၤမိၤၡ့ဒီးစီၤ အၤဟရိၣ်ဝံၤန့ၣ်, အဝဲသ့ၣ်ဃၣ်ကဒါအသးဆူဒဲစီဆှံ အအိၣ်ဒီးထံၣ်ဘၣ်ဝဲလၢတၢ်အၢၣ်ကျၢၢ်ဘၢအီၤဒီးယွၤအိၣ်ဝဲအတၢ် ကပီၤကပြုၢ်ကပြီၤန့ၣ်အိၣ်ဖျါထီၣ်ဝဲလီၤ.",
			"43": "<sup>43</sup> ဒီးစီၤမိၤၡ့ဒီးစီၤအၤဟရိၣ်လဲၤဒီးဆၢထၢၣ်လၢဒဲစီဆှံ အမဲာ်ညါ,",
			"44": "<sup>44</sup> ဒီးယွၤစံးဘၣ်စီၤမိၤၡ့, ဒီးစံးဝဲဒၣ်",
			"45": "<sup>45</sup> “ဆၢထၢၣ်လၢပှၤဂီၢ်မုၢ်အံၤအလီၢ်ခံဒီးယကမၤဟးဂီၤကွံာ်အီၤ တဘျီဃီန့ၣ်လီၤ. အဝဲသ့ၣ်ခံဂၤတီၤလီၤဒီးကျးလီၤအမဲာ်ဆူ ဟီၣ်ခိၣ်လိၤ,",
			"46": "<sup>46</sup> ဒီးစီၤမိၤၡ့စံးဘၣ်စီၤအၤဟရိၣ်, “ဟံးန့ၢ်နသပၢၤမ့ၣ်အူ, ဒၢနုာ်မ့ၣ်အူအ့ၣ်တဖၣ်လၢနမၤန့ၢ်လၢတၢ်လုၢ်လီၢ်န့ၣ် အပူၤဒီးပာ်ထီၣ်တၢ်နၢမူတနီၤလၢအဖီခိၣ်တက့ၢ်. အန့ၣ်ဝံၤဒီးလဲၤစိာ်အီၤချ့ချ့ဆူပှၤဂီၢ်မုၢ်အအိၣ်ဒီးမၤ တၢ်ဘူၣ်တၢ်ဘါအတၢ်မၤကဆှီအလုၢ်အလၢ်လၢအဝဲသ့ၣ်အဂီၢ်တက့ၢ်. မၤချ့ချ့တက့ၢ်. ယွၤအတၢ်သးဒိၣ်ဖျိးထီၣ်ဝဲလံဒီးတၢ်သံ သတြိာ်တမံၤစးထီၣ်မၤအသးလံ.”",
			"47": "<sup>47</sup> စီၤအၤဟရိၣ်စူၢ်တၢ်, ဟံးထီၣ်အသပၢၤမ့ၣ်အူဒီးဃ့ၢ်ဝဲဆူ ပှၤဂီၢ်မုၢ်ပာ်ဖှိၣ်ထီၣ်အသးအခၢၣ်သးန့ၣ်လီၤ. ဖဲအဝဲထံၣ်ဘၣ်ဝဲလၢတၢ်ဆါသံသတြိာ်စးထီၣ်တ့ၢ်လံအသးန့ၣ်အဝဲ ပာ်ထီၣ်တၢ်နၢမူလၢမ့ၣ်အူအ့ၣ်အလိၤဒီးမၤတၢ်ဘူၣ်တၢ်ဘါအတၢ် မၤကဆှီသးအလုၢ်အလၢ်လၢပှၤဂီၢ်မုၢ်အဂီၢ်န့ၣ်လီၤ.",
			"48": "<sup>48</sup> တၢ်အံၤဒုးဆိကတီၢ်ကွံာ်တၢ်ဆါသံသတြိာ်ဒီးအဝဲဆၢထၢၣ်အိၣ် တ့ၢ်ဝဲဖဲပှၤအမူဒီးပှၤသံတဖၣ်အဘၢၣ်စၢၤန့ၣ်လီၤ.",
			"49": "<sup>49</sup> ပှၤဂီၢ်မုၢ်လၢအသံဝဲအနီၣ်ဂံၢ်မ့ၢ် တကလးလွံၢ်ကထိနွံကယၤ ဂၤ, လၢတဘၣ်တၢ်ဂံၢ်ဃုာ်အီၤဒီးပှၤတဖၣ်လၢအသံဝဲလၢစီၤကိးရးအတၢ် ပူထီၣ်အပူၤဘၣ်န့ၣ်လီၤ.",
			"50": "<sup>50</sup> ဖဲတၢ်ဆါသံသတြိာ်အိၣ်ကတီၢ်ဝဲန့ၣ်စီၤအၤဟရိၣ်ဟဲက့ၤဝဲဆူ စီၤမိၤၡ့အအိၣ်ဖဲဒဲစီဆှံအကျဲစၢၤန့ၣ်လီၤ."
		},
		"17": {
			"1": "<sup>1</sup> ဒီးယွၤစံးဘၣ်စီၤမိၤၡ့, “တဲဘၣ်ကီၢ်အံၣ်စရ့လးအပှၤဂီၢ်မုၢ်လၢကဟ့ၣ်နၤနီၣ်ထိးဘိ တဆံခံဘိ, တဘိလၢပှၤတဒူၣ်ဘၣ်တဒူၣ်အခိၣ်အနၢ်တဂၤစုာ်စုာ်အဂီၢ် န့ၣ်တက့ၢ်. ကွဲးလီၤပှၤတဂၤဘၣ်တဂၤအမံၤလၢအနီၣ်ထိးဘိဒၣ်ဝဲအလိၤ,",
			"3": "<sup>3</sup> ဝံၤဒီးကွဲးလီၤစီၤအၤဟရိၣ်အမံၤလၢပှၤလ့ၤဝံဖိတဖၣ်အခၢၣ် စးနီၣ်ထိးဘိအလိၤန့ၣ်တက့ၢ်. ပှၤအခိၣ်အနၢ်တဂၤစုာ်စုာ်အနီၣ်ထိးဘိကအိၣ်ဝဲတဘိစုာ်စုာ်န့ၣ် လီၤ.",
			"4": "<sup>4</sup> လဲၤစိာ်တၢ်တဖၣ်န့ၣ်ခဲလၢာ်ဆူယအိၣ်ယဆိးအဒဲစီဆှံ ပာ်လီၤအီၤဖဲတၢ်အၢၣ်လီၤအီလီၤအတလါစီဆှံ, အမဲာ်ညါဖဲ ယသဂၢၢ်သုအလီၢ်န့ၣ်တက့ၢ်.",
			"5": "<sup>5</sup> အန့ၣ်ဒီးပှၤလၢယဃုထၢအီၤတဂၤအနီၣ်ထိးဘိန့ၣ်ကဒိးစၢ်ထီၣ်ဝဲလီၤ. လၢကျဲဒ်အံၤန့ၣ်ယကဆိကတီၢ်ကွံာ်ပှၤအံၣ်စရ့လးဖိတဖၣ်အံၤ အတၢ်ကဒူးကဒ့ၣ်ထီဒါသုတဘိယူၢ်ဃီန့ၣ်လီၤ.”",
			"6": "<sup>6</sup> မၤသးဒ်န့ၣ်ဒီး, စီၤမိၤၡ့ကတိၤတၢ်ဒီးပှၤအံၣ်စရ့လးဖိတဖၣ်, ဒီးအဝဲသ့ၣ်အခိၣ်အနၢ်တဂၤစုာ်စုာ်န့ၣ်ဟ့ၣ်အီၤလၢနီၣ်ထိးဘိ တဘိစုာ်စုာ်လၢပှၤတဒူၣ်စုာ်စုာ်အဂီၢ်, ခဲလၢာ်အိၣ်ဝဲတဆံခံဘိ, ဒီးစီၤအၤဟရိၣ်အနီၣ်ထိးဘိန့ၣ်ဘၣ်တၢ်ပာ်ဃုာ်အီၤလၢအကျါ န့ၣ်လီၤ.",
			"7": "<sup>7</sup> အန့ၣ်ဝံၤဒီးစီၤမိၤၡ့ပာ်ကယဲၢ်နီၣ်ထိးဘိတဖၣ်န့ၣ်လၢဒဲစီ ဆှံအပူၤဖဲယွၤအတၢ်အၢၣ်လီၤအီလီၤအတလါအမဲာ်ညါန့ၣ်လီၤ.",
			"8": "<sup>8</sup> မုၢ်ဆ့ၣ်ထီၣ်တနံၤဖဲစီၤမိၤၡ့လဲၤနုာ်လီၤဆူဒဲစီဆှံအပူၤ န့ၣ်, အဝဲထံၣ်လၢစီၤအၤဟရိၣ်အနီၣ်ထိးဘိလၢအမ့ၢ်ပှၤလ့ၤဝံဖိ တဖၣ်အခၢၣ်စးတဘိန့ၣ်ဒိးစၢ်ထီၣ်ဝဲလီၤ. နီၣ်ထိးဘိန့ၣ်ဘိၣ်ထီၣ်ဖီထီၣ်ဒီးဟ့ၣ်ထီၣ် ၡၤကးအတၤသၣ်အမံဘီတဖၣ်လီၤ.",
			"9": "<sup>9</sup> စီၤမိၤၡ့ဟံးထီၣ်ကယဲၢ်နီၣ်ထိးဘိတဖၣ်န့ၣ်ဒီးဒုးနဲၣ်အီၤ ဆူပှၤအံၣ်စရ့လးဖိတဖၣ်န့ၣ်လီၤ. အဝဲသ့ၣ်ထံၣ်ဘၣ်တၢ်မၤတ့ၢ်အသးတဖၣ်ဒီးပှၤခိၣ်ပှၤနၢ်တဂၤစုာ် စုာ်ဟံးန့ၢ်ကဒါက့ၤအနီၣ်ထိးဘိဒၣ်ဝဲန့ၣ်လီၤ.",
			"10": "<sup>10</sup> ယွၤစံးဘၣ်စီၤမိၤၡ့, “ပာ်က့ၤစီၤအၤဟရိၣ်အနီၣ်ထိးဘိ လၢတၢ်အၢၣ်လီၤအီလီၤအတလါစီဆှံအမဲာ်ညါတက့ၢ်. တၢ်န့ၣ်ကဘၣ်တၢ်ပာ်အီၤဒ်တၢ်ဟ့ၣ်ပလီၢ်တမံၤဆူပှၤပူထီၣ်ထီ ဒါတၢ်အံၣ်စရ့လးဖိတဖၣ်လၢအဝဲသ့ၣ်အတၢ်ကဒူးကဒ့ၣ်မ့ၢ်တဆိ ကတီၢ်ဘၣ်ဒီးကဘၣ်သံဝဲန့ၣ်တက့ၢ်.”",
			"11": "<sup>11</sup> စီၤမိၤၡ့မၤဝဲဒ်ယွၤမၤလိာ်အီၤအသိးန့ၣ်လီၤ.",
			"12": "<sup>12</sup> ကီၢ်အံၣ်စရ့လးအပှၤဂီၢ်မုၢ်စံးဘၣ်စီၤမိၤၡ့, “မ့မ့ၢ်ဒ်န့ၣ်ဒီးတၢ်န့ၣ်မ့ၢ်တၢ်လၢအမၤကတၢၢ်ပှၤန့ၣ်ဧါ.”",
			"13": "<sup>13</sup> ပှၤတဂၤဂ့ၤတဂၤဂ့ၤမ့ၢ်လဲၤဘူးဘၣ်ထဲဒဲစီဆှံဧိၤဒီးကဘၣ်သံဝဲဒီး, ဂ့ၤလၢပသံခဲလၢာ်န့ၣ်လီၤ."
		},
		"18": {
			"1": "<sup>1</sup> ယွၤစံးဘၣ်စီၤအၤဟရိၣ်, “နၤဒီးနဖိခွါတဖၣ်, ဒီးပှၤလ့ၤဝံဖိတဖၣ်ကဘၣ်တူၢ်တၢ်ဒ်အကြၢးဝဲဘၣ်ဝဲဒီးတၢ်ကမၣ် တမံၤဂ့ၤတမံၤဂ့ၤလၢအဘၣ်ထွဲဒီးတၢ်မၤတၢ်လၢယအိၣ်ယဆိးအဒဲ စီဆှံအပူၤန့ၣ်လီၤ. ဘၣ်ဆၣ်ဒီးထဲနၤဒီးနဖိခွါတဖၣ်ဧိၤန့ၣ်ကတူၢ်ဘၣ်တၢ်ဒ်အကြၢး ဝဲဘၣ်ဝဲဒီးတၢ်မၤလၢအဘၣ်ထွဲဒီးပှၤလုၢ်တၢ်အခိၣ်န့ၣ်လီၤ.",
			"2": "<sup>2</sup> ဟဲကိးနုာ်နဘူးနတံၢ်တဖၣ်, ပှၤလ့ၤဝံဖိအဒူၣ်, လၢအကမၤတၢ်ဒီးနၤဒီးမၤစၢၤနၤဖဲနၤဒီးနဖိခွါတဖၣ်မၤတၢ် လၢဒဲစီဆှံအပူၤအခါတက့ၢ်.",
			"3": "<sup>3</sup> အဝဲသ့ၣ်ကဘၣ်မၤလၢပှဲၤအမူအဒါတဖၣ်လၢနဂီၢ်ဒီးအမူ အဒါတဖၣ်လၢဒဲစီဆှံအပူၤ, ဘၣ်ဆၣ်ဒီးအဝဲသ့ၣ်တဘၣ်ထိးဘူးတၢ်အပီးအလီစီဆှံတဖၣ်လၢတၢ် အလီၢ်စီဆှံအပူၤမ့ၢ်ဂ့ၤ, တၢ်လုၢ်လီၢ်မ့ၢ်ဂ့ၤန့ၣ်ဘၣ်. အဝဲသ့ၣ်မ့ၢ်ထိးဘၣ်ဝဲဒီးအဝဲသ့ၣ်မ့ၢ်ဂ့ၤနၤမ့ၢ်ဂ့ၤကဘၣ် တၢ်မၤသံကွံာ်အီၤန့ၣ်လီၤ.",
			"4": "<sup>4</sup> အဝဲသ့ၣ်ကဘၣ်မၤတၢ်ဒီးနၤဒီးမၤလၢထီၣ်ပှဲၤထီၣ်အမူအဒါတဖၣ် လၢကယဲၢ်တၢ်မၤလၢဒဲစီဆှံပူၤအဂီၢ်, ဘၣ်ဆၣ်ဒီးပှၤလၢတကြၢးတဘၣ်တဖၣ်တဘၣ်မၤဃုာ်တၢ်ဒီးနၤဘၣ်.",
			"5": "<sup>5</sup> ထဲနၤဒီးနဖိခွါတဖၣ်ဧိၤကဘၣ်မၤလၢထီၣ်ပှဲၤထီၣ်မူဒါတဖၣ်လၢ တၢ်အလီၢ်စီဆှံဂီၢ်ဒီးလၢတၢ်လုၢ်လီၢ်အဂီၢ်, ဒ်သိးယတၢ်သးဒိၣ်အသုတဟဲဖျိးထီၣ်ကဒီးထီဒါဘၣ်ကီၢ်အံၣ်စရ့ လးအပှၤဂီၢ်မုၢ်တဖၣ်တဂ့ၤအဂီၢ်န့ၣ်လီၤ.",
			"6": "<sup>6</sup> ယမ့ၢ်ပှၤတဂၤလၢအဃုထၢတ့ၢ်နဘူးနတံၢ်ပှၤလ့ၤဝံဖိတဖၣ်လၢပှၤ အံၣ်စရ့လးဖိတဖၣ်အကျါဒ်တၢ်ဟ့ၣ်တမံၤဆူနအိၣ်လီၤ. အဝဲသ့ၣ်ဘၣ်တၢ်ပာ်စီဆှံထီၣ်အီၤဆူယအိၣ်, ဒ်သိးအဝဲသ့ၣ်မၤအမူအဒါတဖၣ်လၢဒဲစီဆှံအပူၤကသ့ဝဲဒၣ်န့ၣ် လီၤ.",
			"7": "<sup>7</sup> ဘၣ်ဆၣ်ဒီးထဲနၤဒီးနဖိခွါတဖၣ်ဧိၤကဘၣ်မၤလၢထီၣ်ပှဲၤထီၣ်ပှၤ လုၢ်တၢ်အခိၣ်အမူအဒါတဖၣ်လၢအဘၣ်ဃးဒီးတၢ်လုၢ်လီၢ်ဒီးတၢ်အိၣ် လၢတၢ်အလီၢ်စီဆှံကတၢၢ်အပူၤန့ၣ်လီၤ. တၢ်တဖၣ်အံၤမ့ၢ်နမူနဒါတဖၣ်မ့ၢ်လၢယဟ့ၣ်တ့ၢ်နၤတၢ်ဟ့ၣ်ဘၣ်ဃး ဒီးပှၤလုၢ်တၢ်အခိၣ် အဃိန့ၣ်လီၤ. ပှၤလၢအတကြၢးတဘၣ်တဂၤလၢ်လၢ်လၢအဟဲဘူးဒီးတၢ်အပီးအလီစီဆှံ တဖၣ်န့ၣ်ကဘၣ်တၢ်မၤသံကွံာ်အီၤန့ၣ်လီၤ.”",
			"8": "<sup>8</sup> ယွၤစံးဘၣ်စီၤအၤဟရိၣ်, “သ့ၣ်နီၣ်ထီၣ်လၢယဟ့ၣ်တ့ၢ်နၤတၢ် ဟ့ၣ်မၤဘူၣ်လီၤဆီခဲလၢာ်လၢအဘၣ်တၢ်လုၢ်ထီၣ်ပာ်ထီၣ်ဆူ ယအိၣ်, တၢ်လၢအတဘၣ်တၢ်ဆိၣ်ကဲၤထီၣ်အီၤဒ်တၢ်လုၢ်တၢ်ပာ် တဖၣ်အသိးန့ၣ်တက့ၢ်. ယဟ့ၣ်အီၤဆူနၤဒီးနစၢၤနသွဲၣ်တဖၣ်ဒ်တၢ်နီၤဖးလၢသုကဒိးန့ၢ် အီၤလီၤထူလီၤယိာ်န့ၣ်လီၤ.",
			"9": "<sup>9</sup> လၢတၢ်လုၢ်စီဆှံကတၢၢ်တဖၣ်လၢတၢ်တဆိၣ်ကဲၤဘၣ်အီၤလၢတၢ်လုၢ် လီၢ်အဖီခိၣ်အကျါန့ၣ်, တၢ်လၢလာ်တဖၣ်အံၤဘၣ်ဃးဒီးနၤလီၤ. တၢ်လုၢ်ဘုဧိၤဟုဧိၤတဖၣ်, တၢ်လုၢ်တၢ်ပျၢ်တၢ်ဒဲးဘးတဖၣ်, ဒီးတၢ်လိးက့ၤအတၢ်လုၢ်တဖၣ်န့ၣ်လီၤ. တၢ်ကိးမံၤဒဲးလၢအဘၣ်တၢ်ဟ့ၣ်ထီၣ်ဆူ ယအိၣ်ဒ်တၢ်လုၢ်စီဆှံတဖၣ်န့ၣ်ဘၣ်ဃးဒီးနၤဒီးနဖိခွါတဖၣ်လီၤ.",
			"10": "<sup>10</sup> နကဘၣ်အီၣ်တၢ်တဖၣ်အံၤလၢတၢ်အလီၢ်စီဆှံအပူၤ, ဒီးထဲပှၤပိာ်ခွါတဖၣ်ဧိၤအီၣ်တၢ်အံၤသ့ဝဲလီၤ. ပာ်သူၣ်ပာ်သးလၢတၢ်အံၤမ့ၢ်တၢ်စီဆှံတက့ၢ်.",
			"11": "<sup>11</sup> လၢတၢ်န့ၣ်အမဲာ်ညါ, တၢ်မၤဘူၣ်လီၤဆီအဂၤတဖၣ်လၢပှၤအံၣ်စရ့လး ဖိတဖၣ်ဟ့ၣ်ထီၣ်ဆူယအိၣ်န့ၣ်ကမ့ၢ်နတၢ်လီၤ. ယဟ့ၣ်တၢ်တဖၣ်န့ၣ်ဆူနၤဒီးနဖိခွါတဖၣ်ဒီးနဖိမုၣ်တဖၣ်အစိၤ စိၤအဃၣ်ဃၣ်န့ၣ်လီၤ. ပှၤကိးဂၤဒဲးလၢနဟံၣ်ဖိဃီဖိအကျါလၢအကဆှီဝဲဒ်တၢ်ဘူၣ်တၢ် ဘါအလုၢ်အလၢ်အိၣ်ဝဲအသိးန့ၣ်အီၣ်အီၤသ့လီၤ.",
			"12": "<sup>12</sup> ကယဲၢ်တၤသၣ်ဆိအဂ့ၤကတၢၢ်လၢပှၤအံၣ်စရ့လးဖိတဖၣ်ဟ့ၣ်ထီၣ်ယၤ ကိးနံၣ်ဒဲးလၢအမ့ၢ်သ့ၣ်စၤယံးအသိ, စပံးထံ, ဒီးဘုဧိၤဟုဧိၤတဖၣ်န့ၣ်ယဟ့ၣ်နၤလီၤ.",
			"13": "<sup>13</sup> တၢ်န့ၣ်ဘၣ်ဃးဒီးနၤလီၤ. ပှၤကိးဂၤဒဲးလၢနဟံၣ်ဖိဃီဖိတဖၣ်အကျါလၢအကဆှီဝဲဒ်တၢ်ဘူၣ် တၢ်ဘါအလုၢ်အလၢ်အသိးန့ၣ်အီၣ်အီၤသ့ဝဲလီၤ.",
			"14": "<sup>14</sup> တၢ်ကိးမံၤဒဲးလၢအအိၣ်လၢကီၢ်အံၣ်စရ့လးအပူၤလၢအဘၣ်တၢ်ပာ် စီဆှံထီၣ်အီၤဆူယအိၣ်လၢတၢ်သူၣ်အိၣ်သးအိၣ်အပူၤန့ၣ်ဘၣ်ဃး ဒီးနၤလီၤ.",
			"15": "<sup>15</sup> ဖိဝဲၢ်ကိကိးဂၤဒဲးမ့ၢ်ဂ့ၤဆၣ်ဖိကီၢ်ဖိအဝဲၢ်ကိကိးဒုဒဲး မ့ၢ်ဂ့ၤလၢပှၤအံၣ်စရ့လးဖိဟ့ၣ်ထီၣ်ဆူယအိၣ်န့ၣ်ဘၣ်ဃးဒီးနၤ လီၤ. ဘၣ်ဆၣ်ဒီးနကဘၣ်တူၢ်လိာ်တၢ်လၢတၢ်ကပှ့ၤကဒါက့ၤဖိဝဲၢ်ကိကိး ဂၤဒဲးအဂီၢ်ဒီးနဘၣ်တူၢ်လိာ်စ့ၢ်ကီးတၢ်လိးက့ၤတၢ်အပှ့ၤလၢ ကယဲၢ်ဆၣ်ဖိကီၢ်ဖိအဝဲၢ်ကိ, ကိးဒုးဒဲးလၢအတကဆှီဘၣ်ဒ်တၢ်ဘူၣ်တၢ်ဘါအလုၢ်အလၢ်အိၣ်ဝဲအသိး အဂီၢ်န့ၣ်လီၤ.",
			"16": "<sup>16</sup> ဖိသၣ်တဖၣ်လၢအသးအိၣ်တလါန့ၣ်ကဘၣ်တၢ်ပှ့ၤက့ၤအီၤလၢတၢ်အပှ့ၤဒ် တၢ်ပာ်လီၤအီၤလၢစ့နီၣ်ယဲၢ်ဘ့ၣ်လီၤတံၢ်လီၤဆဲးဒ်တၢ်သိၣ်တၢ်သီ အနီၣ်ထိၣ်အသိးန့ၣ်လီၤ.",
			"17": "<sup>17</sup> ဘၣ်ဆၣ်ဒီးဂီၤဖံးမိၢ်တဖၣ်အဖိဝဲၢ်ကိ, သိတဖၣ်အဖိဝဲၢ်ကိ, ဒီးမဲာ်တဲးလဲးတဖၣ်အဖိဝဲၢ်ကိန့ၣ်တဘၣ်တၢ်ပှ့ၤက့ၤဘၣ်အီၤဘၣ်. အဝဲသ့ၣ်ဘၣ်ဃးဒီးယၤလၢာ်လၢာ်ဆ့ဆ့ဒီးကဘၣ်တၢ်လုၢ်ထီၣ်ပာ်ထီၣ် အီၤန့ၣ်လီၤ. လူလီၤအသွံၣ်လၢတၢ်လုၢ်လီၢ်အဖီခိၣ်ဒီးဆိၣ်ကဲၤအသိဒ် တၢ်လုၢ်တၢ်အီၣ်အသိးလၢအမ့ၢ်တၢ်နၢမူမၤမုာ်ယသးန့ၣ်တက့ၢ်.",
			"18": "<sup>18</sup> တၢ်လုၢ်တဖၣ်န့ၣ်အတၢ်ဖံးတၢ်ညၣ်, ဒ်တၢ်ညၣ်လၢအသးနါပှၢ်ဒီးအခီၣ် ကံၣ်ဒုၣ်အထွဲလၢအမ့ၢ်တၢ်လုၢ်တၢ်ပာ်လီၤဆီန့ၣ်ဘၣ်ဃးဒီးနၤလီၤ.",
			"19": "<sup>19</sup> ကယဲၢ်တၢ်မၤဘူၣ်လီၤဆီလၢပှၤအံၣ်စရ့လးဖိတဖၣ်ဟ့ၣ်ထီၣ်ဆူ ယအိၣ်န့ၣ်ယဟ့ၣ်လီၤနၤ, နဖိခွါတဖၣ်ဒီးနဖိမုၣ်တဖၣ်အစိၤစိၤ အဃၣ်ဃၣ်လီၤ. တၢ်အံၤမ့ၢ်တၢ်အၢၣ်လီၤအီလီၤတမံၤလၢ တၢ်မၤဟးဂီၤကွံာ်အီၤတသ့ဘၣ်လၢယမၤတ့ၢ်ဒီးနစၢၤနသွဲၣ်တဖၣ် န့ၣ်လီၤ.”",
			"20": "<sup>20</sup> ယွၤစံးဘၣ်စီၤအၤဟရိၣ်, “တၢ်စုလီၢ်ခီၣ်ခိၣ်လၢတၢ်န့ၢ်သါ အီၤသ့ဝဲတဖၣ်န့ၣ်နတဒိးန့ၢ်ဘၣ်အီၤဘၣ်. တၢ်တဟ့ၣ်ဘၣ်နၤလၢကီၢ်အံၣ်စရ့လးအဟီၣ်ခိၣ်နီတကဝီၤဘၣ်. ယၤ, ယွၤမ့ၢ်ကယဲၢ်တၢ်လၢနလိၣ်ဘၣ်အီၤန့ၣ်လီၤ.”",
			"21": "<sup>21</sup> ယွၤစံးဝဲဒၣ်, “ကယဲၢ်တၢ်ဆံဆဲၣ်ပူၤတပူလၢကီၢ်အံၣ်စရ့လး အပှၤဂီၢ်မုၢ်ဟ့ၣ်ထီၣ်ယၤန့ၣ်ယဟ့ၣ်လီၤအီၤဆူပှၤလ့ၤဝံဖိတဖၣ် အအိၣ်လီၤ. တၢ်အံၤမ့ၢ်တၢ်အဘူးအလဲလၢအဝဲသ့ၣ်မၤတၢ်အခ့အပှၤအတၢ်မၤ လၢတၢ်အံးထွဲကွၢ်ထွဲယအိၣ်ယဆိးအဒဲစီဆှံအဂီၢ်န့ၣ်လီၤ.",
			"22": "<sup>22</sup> ပှၤအံၣ်စရ့လးဖိအဂၤတဖၣ်တဘၣ်သုးဘူးအသးဆူဒဲစီဆှံ အအိၣ်နီတစုလၢၤဘၣ်. လၢကျဲဒ်အံၤအဃိန့ၣ်အဝဲသ့ၣ်ကဒုးလီၤဘၣ်တၢ်စံၣ်ညီၣ်သံလၢအဖီ ခိၣ်ဒၣ်ဝဲန့ၣ်လီၤ.",
			"23": "<sup>23</sup> စးထီၣ်လၢမုၢ်မဆါတနံၤအံၤထဲပှၤလ့ၤဝံဖိတဖၣ်ဧိၤကအံးထွဲ ကွၢ်ထွဲဒဲစီဆှံဒီးဟံးန့ၢ်မူဒါလၢလၢပှဲၤပှဲၤလၢဒဲစီဆှံန့ၣ်အဂီၢ်လီၤ. တၢ်အံၤမ့ၢ်တၢ်သိၣ်တၢ်သီအဂၢၢ်အကျၢၤတမံၤလၢအဘၣ်ထွဲ စ့ၢ်ကီးဒီးနစၢၤနသွဲၣ်တဖၣ်န့ၣ်လီၤ. ပှၤလ့ၤဝံဖိတဖၣ်န့ၣ်တဘၣ်အိၣ်ဒီးတၢ်စုလီၢ်ခီၣ်ခိၣ်အဂၢၢ် အကျၢၤနီတမံၤလၢကီၢ်အံၣ်စရ့လးအပူၤဘၣ်.",
			"24": "<sup>24</sup> အဂ့ၢ်ဒ်အံၤ, ဟ့ၣ်လီၤတ့ၢ်လံအဝဲသ့ၣ်လၢတၢ်ဆံဆဲၣ်ပူတပူလၢပှၤ အံၣ်စရ့လးဖိတဖၣ်ဟ့ၣ်ထီၣ်ဆူယအိၣ်ဒ်တၢ်ဟ့ၣ်လီၤဆီတမံၤအသိး န့ၣ်လၢအဝဲသ့ၣ်အတၢ်န့ၢ်သါအဂီၢ်လံလီၤ. လၢတၢ်န့ၣ်အဃိယစံးတ့ၢ်အဝဲသ့ၣ်လၢအဝဲသ့ၣ်တဘၣ်အိၣ်ဒီးတၢ်စု လီၢ်ခီၣ်ခိၣ်အဂၢၢ်အကျၢၤနီတမံၤလၢကီၢ်အံၣ်စရ့လး အပူၤဘၣ်န့ၣ်လီၤ.”",
			"25": "<sup>25</sup> ယွၤမၤလိာ်တ့ၢ်စီၤမိၤၡ့, လၢကတဲဘၣ်ပှၤလ့ၤဝံဖိတဖၣ်ဒ်အံၤ, “ဖဲသုဒိးန့ၢ်တၢ်ဆံဆဲၣ် ပူတပူလၢယွၤဟ့ၣ်သုဒ်သုတၢ်န့ၢ်သါအသိး, လၢပှၤအံၣ်စရ့လးဖိတဖၣ်အအိၣ်န့ၣ်, သုကဘၣ်ဟ့ၣ်ထီၣ်တၢ်ဆံဆဲၣ် ပူတပူဒ်တၢ်ဟ့ၣ်လီၤဆီတမံၤဆူယွၤအအိၣ်န့ၣ်လီၤ.",
			"27": "<sup>27</sup> တၢ်မၤဘူၣ်လီၤဆီအံၤကဘၣ်တၢ်ပာ်အီၤဒ်တၢ်ထဲသိးသိးဒီးအတၢ် လုၢ်တၢ်ပာ်လၢပှၤထူစံာ်ဖိတဖၣ်မၤဝဲဖဲဘုဆိဒီးစပံးထံအဆိ အကတီၢ်န့ၣ်လီၤ.",
			"28": "<sup>28</sup> လၢကျဲဒ်အံၤန့ၣ်သုဝဲစ့ၢ်ကီးသုကဘၣ်ဟ့ၣ်ထီၣ်တၢ်မၤဘူၣ်လီၤ ဆီလၢအဘၣ်ဃးဒီးယွၤ, လၢကယဲၢ်တၢ်ဆံဆဲၣ်ပူတပူလၢသုဒိးန့ၢ်လၢပှၤအံၣ်စရ့လးဖိ တဖၣ်အအိၣ်အကျါန့ၣ်လီၤ. တၢ်မၤဘူၣ်လီၤဆီလၢယွၤအဂီၢ်အံၤသုကဘၣ်ဟ့ၣ်အီၤဆူပှၤလုၢ်တၢ် အခိၣ်စီၤအၤဟရိၣ်အအိၣ်န့ၣ်လီၤ.",
			"29": "<sup>29</sup> ဟ့ၣ်တၢ်အဂ့ၤကတၢၢ်လၢသုဒိးန့ၢ်အီၤအကျါန့ၣ်တက့ၢ်.",
			"30": "<sup>30</sup> ဖဲသုဟ့ၣ်ထီၣ်တၢ်နီၤဖးအဂ့ၤကတၢၢ်ဝံၤန့ၣ်, တၢ်လၢအအိၣ်တ့ၢ်န့ၣ်သုပာ်အီၤလၢသုဂီၢ်သ့ဝဲ, ဒ်ပှၤထူစံာ်ဖိ ပာ်တၢ်အိၣ်လီၤတဲာ်တဖၣ်ဖဲအလုၢ်ထီၣ်ပာ်ထီၣ်တၢ်ဝံၤဝဲအကတီၢ်န့ၣ် လီၤ.",
			"31": "<sup>31</sup> သုဝဲဒီးသုဟံၣ်ဖိဃီဖိတဖၣ်အီၣ်တၢ်အိၣ်တ့ၢ်န့ၣ်ဖဲတၢ်လီၢ် တပူၤဂ့ၤတပူၤဂ့ၤသ့ဝဲလီၤ. မ့ၢ်လၢတၢ်န့ၣ်မ့ၢ်တၢ်အဘူးအလဲလၢသုမၤတၢ်ခ့တၢ်ပှၤအတၢ်မၤလၢ ဒဲစီဆှံပူၤအဂီၢ်အဃိန့ၣ်လီၤ.",
			"32": "<sup>32</sup> ဖဲသုဟ့ၣ်ထီၣ်တၢ်နီၤဖးအဂ့ၤကတၢၢ်ဆူယွၤဝံၤတစုန့ၣ်တုၤသု အီၣ်တၢ်ဒီးတၢ်ကမၣ်တကဲထီၣ်လၢသုဂီၢ်ဘၣ်. ဘၣ်ဆၣ်ဒီးပလီၢ်သုသးလၢသုသုတမၤဘၣ်အၢတၢ်ဟ့ၣ်စီဆှံတဖၣ်လၢ ပှၤအံၣ်စရ့လးဖိတဖၣ်ဟ့ၣ်ဝဲခီဖျိတၢ်အီၣ်တၢ်ဟ့ၣ်တဖၣ်တမံၤ ဂ့ၤတမံၤဂ့ၤ, တချုးဖဲသုလုၢ်ထီၣ်ပာ်ထီၣ်ဘၣ်ဒံးတၢ်နီၤဖးအဂ့ၤ ကတၢၢ်န့ၣ်တဂ့ၤ. သုမ့ၢ်မၤဒီးသုကဘၣ်တၢ်မၤသံကွံာ်သုန့ၣ်လီၤ.”"
		},
		"19": {
			"1": "<sup>1</sup> ယွၤမၤလိာ်စီၤမိၤၡ့ဒီးစီၤအၤဟရိၣ်, လၢအကဟ့ၣ်လီၤပှၤအံၣ်စရ့လးဖိတဖၣ် အတၢ်သိၣ်တၢ်သီတဖၣ်ဒ်အဖီလာ်အံၤအသိးန့ၣ်လီၤ. ဟဲစိာ်ဂီၤဖံးမိၢ်ဂီၤတဒုလၢအမဲၣ်သူမဲၣ်ဂီၤတအိၣ်ဘၣ်ဒီး တဘၣ်တၢ်မၢအမၤဒံးတၢ်နီတဘျီ,",
			"3": "<sup>3</sup> ဒီးဟ့ၣ်လီၤအီၤဆူပှၤလုၢ်တၢ်အခိၣ်စီၤအလၤဧစၢ်အအိၣ်တက့ၢ်. တၢ်န့ၣ်ကဘၣ်တၢ်လဲၤစိာ်အီၤဆူသူၣ်ဒဲလီၢ်အချၢဒီးမၤသံအီၤလၢ အဝဲအမဲာ်ညါန့ၣ်လီၤ.",
			"4": "<sup>4</sup> အန့ၣ်ဝံၤဒီးစီၤအလၤဧစၢ်ကဘၣ်ဟံးန့ၢ်အသွံၣ်တနီၤဒီးကဘၣ်ဖှံ အီၤလိၤလိၤဆူဒဲစီဆှံန့ၣ်နွံဘျီလၢအစုမုၢ်လီၤ.",
			"5": "<sup>5</sup> ဆၣ်ဖိကီၢ်ဖိဒီဒုညါဃုာ်ဒီးအဖံးအညၣ်, အသွံၣ်ဒီးအပှံာ်အကဖု ခဲလၢာ်န့ၣ်ကဘၣ်တၢ်ဆိၣ်ကဲၤထီၣ်ကွံာ်အီၤလၢပှၤလုၢ်တၢ်အခိၣ် အမဲာ်ညါန့ၣ်လီၤ.",
			"6": "<sup>6</sup> အန့ၣ်ဝံၤဒီးအဝဲကဘၣ်ဟံးန့ၢ်သ့ၣ်ဆှိးအ့ရ့းတနီၤ, ကဖျီၣ်အ့စိးအဒ့တဒ့, ဒီးပျံၤအလွဲၢ်ဂီၤတဘိဒီးကွံာ်နုာ်အီၤဆူမ့ၣ်အူကျါန့ၣ်လီၤ.",
			"7": "<sup>7</sup> အန့ၣ်ဝံၤဒီးအဝဲကဘၣ်ဆှုၣ်အတၢ်ကူတၢ်သိးတဖၣ်ဒီးလူလီၤထံ လၢအနီၢ်ကစၢ်အဖီခိၣ်, ဝံၤဒီးအဝဲက့ၤနုာ်ဆူသူၣ်ဒဲအလီၢ်သ့ဝဲလီၤ. ဘၣ်ဆၣ်ဒီးအဝဲကမ့ၢ်ဒံးတၢ်တကဆှီဘၣ်ဒ်တၢ်ဘူၣ်တၢ်ဘါ အလုၢ်အလၢ်အိၣ်ဝဲအသိးတုၤမုၢ်ဟါတစုန့ၣ်လီၤ.",
			"8": "<sup>8</sup> ပှၤလၢအဆိၣ်ကဲၤဂီၤဖံးမိၢ်န့ၣ်စ့ၢ်ကီးကဘၣ်ဆှုၣ်အကူအသိးတဖၣ် ဒီးလူလီၤထံလၢအနီၢ်ကစၢ်အဖီခိၣ်ဘၣ်ဆၣ်ဒီး အဝဲစ့ၢ်ကီးကမ့ၢ်တၢ်တကဆှီဘၣ်တုၤမုၢ်ဟါလီၤတစုန့ၣ်လီၤ.",
			"9": "<sup>9</sup> အန့ၣ်ဝံၤဒီးပှၤတဂၤလၢအကဆှီဝဲဒ်တၢ်ဘူၣ်တၢ်ဘါအလုၢ်အလၢ်အသိး န့ၣ်ကဘၣ်ထၢဖှိၣ်ဂီၤဖံးမိၢ်န့ၣ်အချါဒီးပာ်အီၤလၢတၢ်လီၢ်လၢ အကဆှီဝဲဒ်တၢ်ဘူၣ်တၢ်ဘါအလုၢ်အလၢ်အိၣ်ဝဲအသိးအပူၤလၢဒဲအလီၢ် အချၢတၢ်လီၢ်ဖဲအဝဲသ့ၣ်ကဘၣ်တၢ်ပာ်အီၤလၢပှၤအံၣ်စရ့လးဖိ အကမျၢၢ်ဒီဖုကသူအီၤလၢတၢ်ကတဲာ်ကတီၤထံလၢတၢ်သ့ ကဆှီကွံာ်တၢ်တကဆှီဘၣ်ဒ်တၢ်ဘူၣ်တၢ်ဘါအလုၢ်အလၢ်အသိး တဖၣ်အဂီၢ်လီၤ.",
			"10": "<sup>10</sup> ပှၤတဂၤလၢအထၢဖှိၣ်ချါတဖၣ်န့ၣ်ကဘၣ်ဆှုၣ်အတၢ်ကူတၢ်သိးတဖၣ်, ဘၣ်ဆၣ်ဒီးအဝဲမ့ၢ်တၢ်တကဆှီဘၣ်တုၤမုၢ်ဟါလီၤအကတီၢ်န့ၣ်လီၤ. အအံၤမ့ၢ်တၢ်သိၣ်တၢ်ဘျၢအဂၢၢ်အကျၢၤအစိၤစိၤအဃၣ်ဃၣ်လၢပှၤ အံၣ်စရ့လးဖိတဖၣ်ဒီးပှၤတခီဘီမုၢ်ဖိလၢအအိၣ်ဆိးလၢအဝဲသ့ၣ် အကျါခံဖုလိာ်အဂီၢ်န့ၣ်လီၤ.",
			"11": "<sup>11</sup> ပှၤတဂၤလၢ်လၢ်လၢအထိးဘၣ်တၢ်သံစိၣ်တခါန့ၣ်ကဲထီၣ်တၢ် တကဆှီဘၣ်ဒ်တၢ်ဘူၣ်တၢ်ဘါအလုၢ်အလၢ်အသိးနွံသီန့ၣ်လီၤ.",
			"12": "<sup>12</sup> အဝဲကဘၣ်မၤကဆှီထီၣ်အသးဒၣ်ထဲလၢထံလၢတၢ်မၤ ကဆှီသးအဂီၢ်လၢသၢသီတသီဒီးလၢနွံသီတသီန့ၣ်လီၤ. အန့ၣ်ဝံၤဒီးအဝဲကကဆှီထီၣ်က့ၤဝဲဒၣ်လီၤ. ဘၣ်ဆၣ်ဒီးအဝဲမ့ၢ်တမၤကဆှီထီၣ်အသးဒၣ်ဝဲ လၢသၢသီတသီဒီးနွံသီတသီဘၣ်န့ၣ်အဝဲတကဆှီထီၣ်ဝဲဒၣ်ဘၣ်.",
			"13": "<sup>13</sup> ပှၤတဂၤလၢ်လၢ်လၢအထိးဘၣ်တၢ်သံစိၣ်တခါဒီးတမၤကဆှီ ဘၣ်အသးဒၣ်ဝဲန့ၣ်ကအိၣ်လီၤတဲာ်တ့ၢ်တကဆှီဘၣ်မ့ၢ်လၢထံလၢ အမၤကဆှီတၢ်န့ၣ်တဘၣ်တၢ်လူလီၤဒံးအီၤလၢအလိၤဘၣ်အဃိန့ၣ်လီၤ. အဝဲမၤဘၣ်အၢယွၤအဒဲစီဆှံဒီး အဝဲတဘၣ်တၢ်ပာ်အီၤဒ်ယွၤအပှၤဂီၢ်မုၢ်အကျါတဂၤလၢၤဘၣ်န့ၣ်လီၤ.",
			"14": "<sup>14</sup> ပှၤတဂၤမ့ၢ်သံလၢဒဲတဖျၢၣ်အပူၤဒီး, ပှၤတဂၤလၢ်လၢ်လၢအအိၣ်လၢဒဲပူၤဖဲတၢ်သံအဆၢကတီၢ်န့ၣ်မ့ၢ်ဂ့ၤ, ပှၤလၢအဟဲနုာ်ဝဲဆူဒဲပူၤမ့ၢ်ဂ့ၤန့ၣ်ကဲထီၣ်တၢ်တကဆှီဘၣ် ဒ်တၢ်ဘူၣ်တၢ်ဘါအလုၢ်အလၢ်အသိး, နွံသီန့ၣ်လီၤ.",
			"15": "<sup>15</sup> ကယဲၢ်ကိဒီးသပၢၤအိၣ်လၢဒဲပူၤလၢအခိၣ်ကျၢၢ်တအိၣ်ဘၣ်လၢ အလိၤတဖၣ်န့ၣ်စ့ၢ်ကီးကဲထီၣ်တၢ်တကဆှီဘၣ်န့ၣ်လီၤ.",
			"16": "<sup>16</sup> ပှၤတဂၤဂၤမ့ၢ်ထိးဘၣ်ပှၤတဂၤလၢတၢ်မၤသံအီၤမ့ၢ်ဂ့ၤသံဒၣ်ဝဲဒ်န့ ဆၢၣ်အသိးလၢဒဲအချၢမ့ၢ်ဂ့ၤ, ပှၤတဂၤဂၤမ့ၢ်ထိးဘၣ်ပှၤကညီတဂၤအဃံမ့ တမ့ၢ်တၢ်သွၣ်ခိၣ်တခါန့ၣ်အဝဲကဲထီၣ်တၢ်တကဆှီဘၣ်နွံသီန့ၣ်လီၤ.",
			"17": "<sup>17</sup> လၢတၢ်သုးကွံာ်တၢ်တကဆှီဘၣ်အဂီၢ်န့ၣ်, တၢ်ကဘၣ်ဟံးန့ၢ်ဂီၤဖံးမိၢ်ဂီၤလၢတၢ်ဆိၣ်ကဲၤတ့ၢ်အီၤဒ်သိးတၢ်ဒဲးဘး ကဘၣ်တၢ်ပျၢ်အီၤန့ၣ်အချါတနီၤဒီးဒၢနုာ်အီၤလၢထံသပၢၤတဖျၢၣ် အပူၤဒီးဃါဃုာ်အီၤဒီးထံအကဆှီန့ၣ်လီၤ.",
			"18": "<sup>18</sup> အဆိကတၢၢ်န့ၣ်, ပှၤတဂၤဂၤလၢအကဆှီဝဲဒ်တၢ်ဘူၣ်တၢ်ဘါအလုၢ် အလၢ်အသိးန့ၣ်ကဘၣ်မၤန့ၢ်ကဖျီၣ်အ့စိးအဒ့ဖိတဒ့, ဘျုးလီၤအီၤလၢ ထံကျါဒီးဖှံဒဲန့ၣ်ဒီး ကယဲၢ်တၢ်ကိးမံၤဒဲးလၢအအိၣ်လၢဒဲပူၤ ဒီးပှၤကိးဂၤဒဲးလၢအအိၣ်ဖဲန့ၣ်လီၤ. ဝံၤဒီး, ပှၤလၢအကဆှီဝဲ ဒ်တၢ်ဘူၣ်တၢ်ဘါအလုၢ်အလၢ်အသိးတဂၤန့ၣ် ကဘၣ်ဖှံထံန့ၣ်လၢပှၤတဂၤ လၢအထိးဘၣ်ပှၤကညီအဃံမ့ၢ်ဂ့ၤ, ပှၤသံစိၣ်မ့ၢ်ဂ့ၤ, တၢ်သွၣ်ခိၣ်တခါမ့ၢ်ဂ့ၤအဖီခိၣ်န့ၣ်လီၤ.",
			"19": "<sup>19</sup> လၢသၢသီတသီဒီးနွံသီတသီန့ၣ် ပှၤတဂၤလၢအကဆှီ ဝဲဒ်တၢ်ဘူၣ်တၢ်ဘါအလုၢ်အလၢ်အသိးန့ၣ်ကဘၣ်ဖှံ ထံမၤကဆှီတၢ်လၢပှၤတကဆှီဘၣ်တဂၤအဖီခိၣ်လီၤ. လၢနွံသီတသီဖဲမုၢ်လီၤနုာ်န့ၣ်အဝဲဒၣ်ကဘၣ်မၤကဆှီပှၤ တဂၤန့ၣ်, ပှၤတဂၤလၢအဆှုၣ်အတၢ်ကူတၢ်သိးတဖၣ်ဒီး လူလီၤအသးလၢထံလၢအကစၢ်ဒၣ်ဝဲအလိၤဝံၤအလီၢ်ခံကဲ ထီၣ်က့ၤပှၤလၢအကဆှီလံဒ်တၢ်ဘူၣ်တၢ်ဘါအလုၢ်အလၢ်အသိး န့ၣ်လီၤ.",
			"20": "<sup>20</sup> ပှၤတဂၤလၢ်လၢ်လၢအကဲထီၣ်တၢ်တကဆှီဘၣ်ဒ်တၢ်ဘူၣ်တၢ်ဘါ အလုၢ်အလၢ်အသိးမ့ၢ်တမၤကဆှီဘၣ်အသးဒၣ်ဝဲန့ၣ်ကမ့ၢ်ဒံးဒၣ်တၢ် တကဆှီဘၣ်, မ့ၢ်လၢထံမၤကဆှီတၢ်န့ၣ်တဘၣ်တၢ်လူလီၤ အီၤလၢအဖီခိၣ်ဒံးဘၣ်အဃိလီၤ. အဝဲမၤဘၣ်အၢယွၤအဒဲစီဆှံဒီးတဘၣ်တၢ်ပာ်လၢၤအီၤဒ်ပှၤတဂၤ လၢယွၤအပှၤဂီၢ်မုၢ်အကျါနီတစုလၢၤဘၣ်န့ၣ်လီၤ.",
			"21": "<sup>21</sup> သုကဘၣ်တိၢ်န့ၢ်တၢ်သိၣ်တၢ်ဘျၢအံၤအစိၤစိၤအဃၣ်ဃၣ်လီၤ. ပှၤတဂၤလၢအဖှံထံမၤကဆှီတၢ်န့ၣ်ကဘၣ်ဆှုၣ်စ့ၢ်ကီး အတၢ်ကူတၢ်သိးတဖၣ်လီၤ. ပှၤတဂၤလၢ်လၢ်လၢအထိးဘၣ်ထံမၤကဆှီ တၢ်လၢအအိၣ်တ့ၢ်ဒံးန့ၣ်ကကဲထီၣ်တၢ်တကဆှီဘၣ်တုၤမုၢ်ဟါလီၤ အကတီၢ်န့ၣ်လီၤ.",
			"22": "<sup>22</sup> တၢ်တမံၤလၢ်လၢ်လၢပှၤတကဆှီဘၣ်တဂၤထိးဘၣ်ဝဲန့ၣ်ကဲထီၣ်တၢ် တကဆှီဘၣ်ဒီးပှၤတဂၤလၢ်လၢ်လၢအထိးဘၣ်တၢ်န့ၣ်ကဲထီၣ်တၢ် တကဆှီဘၣ်တုၤမုၢ်ဟါအကတီၢ်န့ၣ်လီၤ."
		},
		"20": {
			"1": "<sup>1</sup> လၢလါအခီၣ်ထံးတလါအပူၤန့ၣ်ကီၢ်အံၣ်စရ့လးအပှၤဂီၢ်မုၢ်ဒီ ကရူၢ်ညါဟဲတုၤဝဲဆူပှၢ်မုၢ်ကနၢစံၣ်ဒီးသူၣ်လီၤအဒဲဖဲ ကၤဒ့ၣ်န့ၣ်လီၤ. ဖဲန့ၣ်နီၢ်မံးရယၣ်သံဝဲဒီးဘၣ်တၢ်ခူၣ်လီၤကွံာ်အီၤန့ၣ်လီၤ.",
			"2": "<sup>2</sup> ဖဲအဝဲသ့ၣ်သူၣ်ဒဲအလီၢ်န့ၣ်ထံတအိၣ်နီတစဲးဘၣ်အဃိဒီး, ပှၤဂီၢ်မုၢ်ဟဲပာ်ဖှိၣ်ထီၣ်အသးဝးတရံးစီၤမိၤၡ့ဒီးစီၤအၤဟရိၣ်,",
			"3": "<sup>3</sup> ဒီးအဝဲသ့ၣ်ကဒူးကဒ့ၣ်တၢ်စံးဝဲ, “ဂ့ၤတက့ၢ်လၢပသံတ့ၢ်ဃုာ်ဒီး ပဒီပုၢ်ဝဲၢ်ကဒဲကဒဲပှၤအံၣ်စရ့လးဖိတဖၣ်လၢယွၤအဒဲစီ ဆှံအမဲာ်ညါန့ၣ်လီၤ.",
			"4": "<sup>4</sup> ဘၣ်မနုၤသုဟဲကိးပှၤဆူပှၢ်မုၢ်ကနၢအပူၤအံၤလဲၣ်. မ့ၢ်ဒၣ်ဒ်သိးပကသံဃုာ်ဒီးပဆၣ်ဖိကီၢ်ဖိတဖၣ်ဖဲအံၤဧိၤန့ၣ်ဧါ.",
			"5": "<sup>5</sup> ဘၣ်မနုၤသုထုးထီၣ်ပှၤလၢကီၢ်အဲၤကူပတူးအပူၤဆူတၢ်လီၢ်အနး အဖှီၣ်အံၤဖဲတၢ်တမဲထီၣ်ဘၣ်နီတမံၤဘၣ်န့ၣ်လဲၣ်. ဘုတအိၣ်, ဟုတအိၣ်, ချၢၣ်ဒၢတအိၣ်, စပံးသၣ်တအိၣ်, သလဲသၣ်တအိၣ်ဘၣ်. ထံလၢပကအီအဂီၢ်ဒၣ်လဲာ်န့ၣ်တအိၣ်ဘၣ်.”",
			"6": "<sup>6</sup> စီၤမိၤၡ့ဒီးစီၤအၤဟရိၣ်သုးကွံာ်အသးလၢပှၤဂီၢ်မုၢ်အအိၣ်ဒီးဆၢ ထၢၣ်လၢဒဲစီဆှံအကျဲစၢၤန့ၣ်လီၤ. အဝဲသ့ၣ်တီၤလီၤအိၣ်ဝဲဒီးအမဲာ်သၣ်ကျးလီၤအသးဆူဟီၣ်ခိၣ် ဒီးယွၤအိၣ်ဝဲဆိးဝဲအတၢ်ကပီၤကပြုၢ်ကပြီၤအိၣ်ဖျါထီၣ်လၢ အမဲာ်ညါလီၤ.",
			"7": "<sup>7</sup> ယွၤစံးဘၣ်စီၤမိၤၡ့,",
			"8": "<sup>8</sup> “ဟံးန့ၢ်နီၣ်ထိးဘိတဘိလၢအအိၣ်လၢတၢ်အၢၣ်လီၤအီလီၤ တလါအမဲာ်ညါဝံၤဒီးနဲဒၣ်ဒီးစီၤအၤဟရိၣ်ကိးဖှိၣ်ပှၤဂီၢ်မုၢ်ဒီ ဖုညါတက့ၢ်. ဖဲန့ၣ်လၢအဝဲသ့ၣ်ခဲလၢာ်အမဲာ်ညါန့ၣ်, ကတိၤတၢ်ဆူလ့လၢအအိၣ်ဖဲန့ၣ်အအိၣ်ဒီးထံကပုာ်ထီၣ်ယွၤလီၤလၢ အပူၤန့ၣ်လီၤ. လၢကျဲဒ်သိးအံၤန့ၣ်နကဒုးဖျိးထီၣ်ထံလၢလ့ အအိပူၤလၢပှၤဂီၢ်မုၢ်အဂီၢ်လၢအဝဲသ့ၣ်ဒီးအဆၣ်ဖိကီၢ်ဖိတဖၣ် ကအိဘၣ်ဝဲအဂီၢ်န့ၣ်လီၤ.”",
			"9": "<sup>9</sup> စီၤမိၤၡ့လဲၤဒီးဟံးန့ၢ်နီၣ်ထိးဘိန့ၣ်ဒ်ယွၤမၤလိာ်ဝဲအသိးန့ၣ်လီၤ.",
			"10": "<sup>10</sup> အဝဲဒၣ်ဒီးစီၤအၤဟရိၣ်ကိးဖှိၣ်ပှၤဂီၢ်မုၢ်ဒီဖုညါလၢလ့ အမဲာ်ညါဒီးစီၤမိၤၡ့စံးဝဲ, “ပှၤပူထီၣ်တၢ်ဖိသ့ၣ်ဧၢ, ကနၣ်တက့ၢ်. မ့ၢ်ပဘၣ်ဒုးဖျိးထီၣ်ထံလၢလ့အံၤအပူၤလၢသုဂီၢ်ဧါ.”",
			"11": "<sup>11</sup> အန့ၣ်ဝံၤဒီးစီၤမိၤၡ့ယူာ်ဃီၤအစုဒီးတီၢ်လ့န့ၣ်လၢနီၣ် ထိးဘိခံဘျီဒီးထံကျိၤဖးဒိၣ်တကျိၤပုာ်ထီၣ်ယွၤလီၤဒီး ထံဒီးကယဲၢ်ပှၤဂီၢ်မုၢ်ဒီးဆၣ်ဖိကီၢ်ဖိတဖၣ်အီဝဲလီၤ.",
			"12": "<sup>12</sup> ဘၣ်ဆၣ်ဒီးယွၤသိၣ်ဃီၣ်တ့ၢ်စီၤမိၤၡ့ဒီးစီၤအၤဟရိၣ်လီၤ. အဝဲစံးဝဲဒၣ်, “မ့ၢ်လၢသုတအိၣ်ဒီးတၢ်စူၢ်တၢ်နာ်လၢလၢပှဲၤပှဲၤလၢသုကသ့ၣ်ညါ နီၣ်ပာ်ကဲယစိယကမီၤစီဆှံလၢကီၢ်အံၣ်စရ့လးအပှၤဂီၢ်မုၢ်အမဲာ်ညါ အဃိဒီး, သုတဆှၢနုာ်ဘၣ်အဝဲသ့ၣ်ဆူကီၢ်တဘ့ၣ်အပူၤ, လၢယအၢၣ်လီၤတ့ၢ်ဒ်သိးယကဟ့ၣ်အီၤန့ၣ်ဘၣ်လီၤ.”",
			"13": "<sup>13</sup> တၢ်အံၤမၤတ့ၢ်အသးဖဲမရံၤဘါ, တၢ်လီၢ်ဖဲကီၢ်အံၣ်စရ့လးအပှၤ ဂီၢ်မုၢ်ကဒူးကဒ့ၣ်တၢ်ထီဒါယွၤဒီးဖဲယွၤဒုးနဲၣ်တ့ၢ်အဝဲသ့ၣ်လၢ အဝဲမ့ၢ်တၢ်စီဆှံန့ၣ်လီၤ.",
			"14": "<sup>14</sup> စီၤမိၤၡ့ဆှၢလီၤပှၤစိာ်တၢ်ကစီၣ်တဖၣ်လၢကၤဒ့ၣ်ဆူကီၢ်အဒိၣ် အစီၤပၤအအိၣ်လီၤ. အဝဲသ့ၣ်စံးဝဲ, “တၢ်ကစီၣ်အံၤဟဲလၢနဘူးနတံၢ်ပှၤအံၣ်စရ့လးဖိတဖၣ်အဒူၣ်တဖၣ် အအိၣ်န့ၣ်လီၤ. နသ့ၣ်ညါတၢ်ကီတၢ်ခဲတဖၣ်လၢပတူၢ်ဘၣ်တ့ၢ်အီၤ,",
			"15": "<sup>15</sup> ပမိၢ်ပၢ်ဖံဖုလၢပျၢၤတဖၣ်လဲၤနုာ်ဆူကီၢ်အဲၤကူပတူးဒ်လဲၣ်, တၢ်လီၢ်ဖဲပအိၣ်ဆိးတ့ၢ်လၢအါနံၣ်အါလါအတီၢ်ပူၤန့ၣ်လီၤ. ပှၤအဲၤကူပတူးဖိတဖၣ်မၤအၢမၤနးတ့ၢ်ပမိၢ်ပၢ်ဖံဖုတဖၣ်, ဒီးပဝဲဒၣ်",
			"16": "<sup>16</sup> ဒီးပကိးထီၣ်တ့ၢ်ဆူယွၤအအိၣ်လၢတၢ်မၤစၢၤအဂီၢ်လီၤ. အဝဲနၢ်ဟူဘၣ်ပတၢ်ကိးထီၣ်, ဒီးဆှၢလီၤတ့ၢ်ကလူးတဂၤပှၤလၢ အထုးထီၣ်ကွံာ်ပှၤလၢကီၢ်အဲၤကူပတူးအပူၤန့ၣ်လီၤ. ခဲအံၤပအိၣ်လၢကၤဒ့ၣ်, ဝ့ၢ်တဝ့ၢ်လၢအအိၣ်ဖဲနကီၢ်အဆၢန့ၣ် လီၤ.",
			"17": "<sup>17</sup> ပျဲပလဲၤတၢ်ခီဖျိနကီၢ်တက့ၢ်. ပဝဲဒီးပဂီၤဘုၣ်ဂီၤဖံးတဟး ထီၣ်ဘၣ်လၢကျဲဘိအလိၤမ့ၢ်ဂ့ၤ, တလဲၤဘၣ်ဆူသုစံာ်ပျီတဖၣ်မ့တမ့ၢ်စပံးလီၢ်တဖၣ်အပူၤ, ဒီးပတအီဘၣ်တၢ်လၢသုထံပူၤတဖၣ်ဘၣ်. ပကအိၣ်ဒၣ်လၢကျဲမုၢ်ဖးဒိၣ်အလိၤတုၤပဟးထီၣ်လၢသုလီၢ်ကဝီၤ အပူၤတစုန့ၣ်လီၤ.”",
			"18": "<sup>18</sup> ဘၣ်ဆၣ်ဒီး, ပှၤကီၢ်အဒိၣ်ဖိတဖၣ်စံးဆၢဝဲ, “ပဂ့ၢ်လိာ်ပျဲသုလၢသုကလဲၤတၢ်ခီဖျိပထံပကီၢ်န့ၣ်လီၤ. သုမ့ၢ်ကျဲးစၢးဒီးပကလဲၤထီၣ်ဒီးဒုးတၢ်ထီဒါသုန့ၣ်လီၤ.”",
			"19": "<sup>19</sup> ကီၢ်အံၣ်စရ့လးအပှၤဂီၢ်မုၢ်စံးဝဲဒၣ်, “ပကအိၣ်ဒၣ်လၢကျဲမုၢ် ဖးဒိၣ်အလိၤ, ဒီးပဝဲမ့ၢ်ဂ့ၤ, ပဆၣ်ဖိကီၢ်ဖိတဖၣ်မ့ၢ်ဂ့ၤမ့ၢ်အီဘၣ်နထံတစဲးစဲးဒီးပကဟ့ၣ် က့ၤတၢ်အပှ့ၤလီၤ. တၢ်လၢပလိၣ်ဘၣ်အီၤန့ၣ်မ့ၢ်ဒၣ်ထဲတၢ်လဲၤခီဖျိတၢ်အဂီၢ်ဧိၤ န့ၣ်လီၤ.”",
			"20": "<sup>20</sup> ပှၤကီၢ်အဒိၣ်ဖိတဖၣ်စံးကဒီးဝဲ, “ပဂ့ၢ်လိာ်ပဝဲလီၤ.” ဒီးအဝဲသ့ၣ်ဟဲထီၣ်ဃုာ်ဒီးသုးမုၢ်အဂံၢ်ဆူၣ်ဘါဆူၣ်တဖုလၢ အကဒုးထီဒါကီၢ်အံၣ်စရ့လးအပှၤဂီၢ်မုၢ်န့ၣ်လီၤ.",
			"21": "<sup>21</sup> မ့ၢ်လၢပှၤကီၢ်အဒိၣ်ဖိတဖၣ်တပျဲပှၤအံၣ်စရ့လးဖိတဖၣ်လဲၤတၢ် ခီဖျိအဝဲသ့ၣ်အလီၢ်ကဝီၤဘၣ်အဃိဒီး, ပှၤအံၣ်စရ့လးဖိတဖၣ်ဃၣ်ကွံာ်အသးဒီးလဲၤတၢ်လၢကျဲအဂၤ တဘိန့ၣ်လီၤ.",
			"22": "<sup>22</sup> ပှၤအံၣ်စရ့လးဖိဒီဒူၣ်ဒီထၢဟးထီၣ်ကွံာ်လၢဝ့ၢ်ကၤဒ့ၣ်ဒီး ဟဲတုၤဃီၤဆူကစၢၢ်ဃိၢ်,",
			"23": "<sup>23</sup> လၢအအိၣ်ဖဲကီၢ်အဒိၣ်အကီၢ်ဆၢန့ၣ်လီၤ. ဖဲန့ၣ်ယွၤကတိၤတၢ်ဒီးစီၤမိၤၡ့ဒီးစီၤအၤဟရိၣ်စံးဝဲ,",
			"24": "<sup>24</sup> “စီၤအၤဟရိၣ်န့ၣ်တဘၣ်လဲၤနုာ်ဆူကီၢ်တဘ့ၣ်လၢယအၢၣ်လီၤတ့ၢ် လၢယကဟ့ၣ်ပှၤအံၣ်စရ့လးဖိတဖၣ်န့ၣ်ဘၣ်လီၤ. အဝဲကသံလီၤ. အဂ့ၢ်ဒ်အံၤ, သုဝဲခံဂၤလိာ်သုပူထီၣ်ထီဒါယတၢ်မၤလိာ်ဖဲမရံၤဘါန့ၣ်လီၤ.",
			"25": "<sup>25</sup> လဲၤကိးထီၣ်စီၤအၤဟရိၣ်ဒီးအဖိခွါစီၤအလၤဧစၢ်ဆူကစၢၢ်ဃိၢ် အဒီခိၣ်,",
			"26": "<sup>26</sup> ဒီးဖဲန့ၣ်ဘ့ၣ်လီၤကွံာ်စီၤအၤဟရိၣ်အပှၤလုၢ်တၢ်အခိၣ်အကူ အသိးတဖၣ်ဒီးပာ်ထီၣ်အီၤလၢစီၤအလၤဧစၢ်အလိၤတက့ၢ်. စီၤအၤဟရိၣ်န့ၣ်ကသံဝဲဖဲန့ၣ်လီၤ.”",
			"27": "<sup>27</sup> စီၤမိၤၡ့မၤကယဲၢ်တၢ်လၢယွၤမၤလိာ်တ့ၢ်ဝဲတဖၣ်န့ၣ်လီၤ. အဝဲသ့ၣ်လဲၤထီၣ်ဆူကစၢၢ်ဃိၢ်အလိၤလၢပှၤဂီၢ်မုၢ်ဒီဒူၣ်ဒီထၢ အမဲာ်ညါ",
			"28": "<sup>28</sup> ဒီးစီၤမိၤၡ့ဘ့ၣ်လီၤကွံာ်ပှၤလုၢ်တၢ်အခိၣ်, အကူအသိးတဖၣ်လၢစီၤအၤဟရိၣ်အလိၤဒီးပာ်ထီၣ်အီၤလၢ စီၤအလၤဧစၢ်အလိၤန့ၣ်လီၤ. ဖဲန့ၣ်လၢကစၢၢ်ဃိၢ်အဒီခိၣ်န့ၣ်စီၤအၤဟရိၣ်သံဝဲဒီးစီၤမိၤၡ့ဒီး စီၤအလၤဧစၢ်ဟဲက့ၤလီၤဝဲလီၤ.",
			"29": "<sup>29</sup> ပှၤဂီၢ်မုၢ်ဒီဒူၣ်ဒီထၢသ့ၣ်ညါဝဲလၢစီၤအၤဟရိၣ်သံလံဒီး အဝဲသ့ၣ်ခဲလၢာ်ဟီၣ်ဝဲယၢၤဝဲလၢအဃိအသီသၢဆံန့ၣ်လီၤ."
		},
		"21": {
			"1": "<sup>1</sup> ဖဲကီၢ်ကနၤဧၣ်ကလံၤထံး, ကီၢ်ဧရးအစီၤပၤနၢ်ဟူဘၣ်ဝဲလၢပှၤ အံၣ်စရ့လးဖိတဖၣ်ဟဲဝဲလၢအသၤရံၣ်အကျဲန့ၣ်အဝဲလဲၤထီၣ်ဒုး ပှၤအံၣ်စရ့လးဖိဒီးဖီၣ်န့ၢ်အဝဲသ့ၣ်တနီၤန့ၣ်လီၤ.",
			"2": "<sup>2</sup> တုၤနုၤတစု, ပှၤအံၣ်စရ့လးဖိမၤတၢ်ဆိၣ်တမံၤဒီးယွၤစံးဝဲ, “နမ့ၢ်ပျဲပမၤနၢၤကွံာ်ပှၤတဖၣ်အံၤဒီးပကလုၢ်ထီၣ်အဝဲသ့ၣ် ဒီးအဝ့ၢ်တဖၣ်ဆူနအိၣ်လၢတၢ်သူၣ်အိၣ်သးအိၣ်အပူၤဒီးမၤဟးဂီၤ ကွံာ်အဝဲသ့ၣ်န့ၣ်လီၤ.”",
			"3": "<sup>3</sup> ယွၤနၢ်ဟူအဝဲသ့ၣ်ဒီးမၤစၢၤအီၤလၢကမၤနၢၤပှၤကနၤဧၣ်ဖိ တဖၣ်လီၤ. မၤသးဒ်န့ၣ်ဒီး, ပှၤအံၣ်စရ့လးဖိတဖၣ်မၤဟးဂီၤကွံာ် ပှၤကနၤဧၣ်ဖိဒီးအဝ့ၢ်တဖၣ်လၢာ်လၢာ်ဆ့ဆ့ဒီးယုၢ်တၢ်လီၢ်န့ၣ် အမံၤလၢကီၢ်ဃိၢ်မါလီၤ.",
			"4": "<sup>4</sup> ပှၤအံၣ်စရ့လးဖိတဖၣ်ဟးထီၣ်ကွံာ်လၢကစၢၢ်ဃိၢ်လၢကျဲလၢ အလဲၤလီၤဆူပီၣ်လဲၣ်က့ၣ်ကျီၤအၤကဘၢ်ဒ်သိးကလဲၤတရံးကွံာ်ကီၢ် အဒိၣ်အကီၢ်ဆၢန့ၣ်လီၤ. ဘၣ်ဆၣ်ဒီးလၢကျဲန့ၣ်ပှၤဂီၢ်မုၢ်အတၢ်ဝံသးစူၤလီၤမၢ်ဝဲ,",
			"5": "<sup>5</sup> ဒီးကတိၤတၢ်ထီဒါကစၢ်ယွၤဒီးစီၤမိၤၡ့န့ၣ်လီၤ. အဝဲသ့ၣ်ကဒူးကဒ့ၣ်တၢ်စံးဝဲ, “နထုးထီၣ်ပှၤလၢကီၢ်အဲၤကူပတူးဒ်သိးပကသံလၢပှၢ်မုၢ်ကနၢ အပူၤအံၤဖဲတၢ်အီၣ်တအိၣ်ထံတအိၣ်န့ၣ်ဘၣ်မနုၤလဲၣ်. တၢ်အီၣ်တဂိာ်တသီၣ်အံၤ, ပအီၣ်တကဲလၢၤဘၣ်.”",
			"6": "<sup>6</sup> တုၤနုၤတစုယွၤဆှၢလီၤဂုၢ်သ့ၣ်အစုၣ်အၢတဖၣ်ဆူပှၤဂီၢ်မုၢ် အကျါဒီးပှၤအံၣ်စရ့လးဖိအါဂၤဂုၢ်အ့ၣ်အီၤဒီးသံဝဲဒၣ် လီၤ.",
			"7": "<sup>7</sup> ပှၤဂီၢ်မုၢ်ဟဲဆူစီၤမိၤၡ့အအိၣ်ဒီးစံးဝဲဒၣ်, “ပမၤဒဲးဘးလံတၢ်ဖဲပကတိၤတၢ်ထီဒါယွၤဒီးထီဒါနၤန့ၣ် လီၤ. ခဲအံၤဘါထုကဖၣ်ဆူယွၤအအိၣ် ဒ်သိးကဟံးထီၣ်ကွံာ်ဂုၢ်သ့ၣ်တဖၣ်အံၤတက့ၢ်.” မၤသးဒ်န့ၣ်ဒီး, စီၤမိၤၡ့ဘါထုကဖၣ်တၢ်လၢပှၤဂီၢ်မုၢ်အဂီၢ်လီၤ.",
			"8": "<sup>8</sup> တုၤနုၤတစု, ယွၤစံးဘၣ်စီၤမိၤၡ့လၢကမၤကဲထီၣ်ဂုၢ်သ့ၣ်တဘိ လၢတိၢ်ဘီဒီးပာ်ထီၣ်အီၤလၢသ့ၣ်တဘိအဖီခိၣ်ဒ်သိးပှၤတဂၤလၢ် လၢ်လၢဘၣ်တၢ်အ့ၣ်ဘၣ်အီၤလၢဂုၢ်န့ၣ်ကွၢ်ထီၣ်ဝဲကသ့ဒီး ကဘျါက့ၤအဂီၢ်န့ၣ်လီၤ.",
			"9": "<sup>9</sup> မၤသးဒ်န့ၣ်ဒီး, စီၤမိၤၡ့မၤထီၣ်ဂုၢ်တိၢ်ဘီတဘိဒီးပာ်ထီၣ် အီၤလၢသ့ၣ်တထူၣ်အလိၤလီၤ. ပှၤတဂၤဂ့ၤတဂၤဂ့ၤလၢအဘၣ်တၢ်အ့ၣ်အီၤလၢဂုၢ်သ့ၣ်န့ၣ်ကကွၢ်ထီၣ် ဝဲဂုၢ်တိၢ်ဘီန့ၣ်ဒီးကဘျါက့ၤန့ၣ်လီၤ.",
			"10": "<sup>10</sup> ပှၤအံၣ်စရ့လးဖိတဖၣ်လဲၤဆူညါဒီးသူၣ်ထီၣ်အဒဲဖဲအိဘိး လီၤ.",
			"11": "<sup>11</sup> ဖဲအဝဲသ့ၣ်ဟးထီၣ်ကွံာ်ဖဲတၢ်လီၢ်န့ၣ်ဝံၤအလီၢ်ခံအဝဲသ့ၣ်သူၣ် ထီၣ်အဒဲလၢကီၢ်မိၤအးအမုၢ်ထီၣ်ပှၢ်မုၢ်ကနၢလၢအၤဘၤရံအတၢ် ဟးဂူာ်ဟးဂီၤအလီၢ်န့ၣ်လီၤ.",
			"12": "<sup>12</sup> အန့ၣ်ဝံၤဒီးအဝဲသ့ၣ်လဲၤသူၣ်ထီၣ်အဒဲဖဲကစၢၢ်ကဆူးစၤရ့းန့ၣ် လီၤ.",
			"13": "<sup>13</sup> ဝံၤဒီးအဝဲသ့ၣ်သုးကဒီးအသးဒီးသူၣ်ထီၣ်အဒဲလၢထံကျိအၢ် နိၣ်အကလံၤစိးတခီလၢပှၢ်မုၢ်ကနၢအပူၤ, တၢ်လီၢ်လၢအလဲၢ်ဝဲတုၤဆူပှၤအမိၢ်ဖိတဖၣ်အကီၢ်ဆၢန့ၣ်လီၤ. (ထံကျိအၢ်နိၣ်န့ၣ်မ့ၢ်ပှၤမိၤအးဖိဒီးပှၤအမိၢ်ဖိတဖၣ်အကီၢ် အဆၢန့ၣ်လီၤ.)",
			"14": "<sup>14</sup> လၢတၢ်န့ၣ်အဃိယွၤအတၢ်ဒုးတၢ်ယၤတဖၣ်အလံာ်စံးလၢတၢ်န့ၣ် အဂ့ၢ်စံးဝဲ, “ဝ့ၢ်ဝာ်ဟ့ာ်လၢကီၢ်စူာ်အလီၢ်ကဝီၤပူၤဒီးတၢ်တြီၤတဖၣ်, ထံကျိအၢ်နိၣ်,",
			"15": "<sup>15</sup> ဒီးတၢ်တြီၤတဖၣ်အတၢ်လီၤဘံသးလၢအယံၤဝဲတုၤလၢဝ့ၢ်ဧၢ်ဒီး လိၤလိၤကီၢ်မိၤအးအဆၢန့ၣ်လီၤ.”",
			"16": "<sup>16</sup> လၢတၢ်လီၢ်န့ၣ်အဝဲသ့ၣ်လဲၤဆူညါဆူတၢ်လီၢ်တတီၤကိးဝဲ အမံၤလၢဘ့ၤ, အခီပညီထံပူၤတဖၣ်, တၢ်လီၢ်ဖဲယွၤစံးဘၣ်စီၤ မိၤၡ့, “ကိးဖှိၣ်ပှၤဂီၢ်မုၢ်တပူၤဃီဒီးယကဟ့ၣ်အဝဲသ့ၣ်လၢထံန့ၣ် လီၤ.”",
			"17": "<sup>17</sup> အကတီၢ်ဖဲန့ၣ်ကီၢ်အံၣ်စရ့လးအပှၤဂီၢ်မုၢ်သးဝံၣ်တၢ်သးဝံၣ်အံၤ လီၤ. “ထံပူၤတဖၣ်ဧၢ, ဟ့ၣ်ထီၣ်သုထံဒီးပကသဂၢၢ်အီၤလၢတၢ်သးဝံၣ် တယုၢ်,",
			"18": "<sup>18</sup> ထံပူၤလၢဘၣ်တၢ်ခူၣ်အီၤလၢပဒိၣ်တဖၣ်ဒီးပှၤဂီၢ်မုၢ်အခိၣ်အနၢ် တဖၣ်, တၢ်ခူၣ်အီၤလၢစီၤလိၣ်စီၤပၤအနီၣ်ထိးဒီးလၢအဝဲသ့ၣ်အနီၣ် ထိးဘိတဖၣ်လီၤ.”",
			"19": "<sup>19</sup> အဝဲသ့ၣ်သုးအလီၢ်လၢပှၢ်မုၢ်ကနၢဆူမံးတၤနၤ, ဒီးလၢတၢ်လီၢ်ဖဲန့ၣ်အဝဲသ့ၣ်လဲၤဆူညါဆူနၤဃလံၤအ့လး, ဒီးလၢနၤဃလံၤအ့လးန့ၣ်ဆူဘၤမိး,",
			"20": "<sup>20</sup> ဒီးလၢဘၤမိးန့ၣ်ဆူကစၢၢ်ကဆူးအိၣ်လၢပှၤမိၤအးဖိတဖၣ်အလီၢ် ကဝီၤပူၤဖဲကစၢၢ်ပံးစကၤအခိၣ်ထိးဖီလာ်, လၢအကွၢ်လီၤတၢ်ဆူပှၢ်မုၢ်ကနၢအဖီခိၣ်န့ၣ်လီၤ.",
			"21": "<sup>21</sup> ဝံၤဒီးကီၢ်အံၣ်စရ့လးအပှၤဂီၢ်မုၢ်ဆှၢလီၤပှၤစိာ်တၢ်ကစီၣ် တဖၣ်ဆူပှၤအမိၢ်ဖိအစီၤပၤစံဃိၣ်အအိၣ်ဒ်သိးကစံးဘၣ်အီၤ,",
			"22": "<sup>22</sup> “ပျဲပလဲၤခီဂာ်တၢ်လၢနကီၢ်ပူၤတက့ၢ်. ပဝဲဒီးပဂီၤဘုၣ်ဂီၤဖံးတဟးကွံာ်ဘၣ်လၢကျဲဘိအလိၤဒီးလဲၤ လီၤဆူသုပျီတဖၣ်အပူၤမ့ၢ်ဂ့ၤစပံးလီၢ်တဖၣ်မ့ၢ်ဂ့ၤဘၣ်. ဒီးပတအီဘၣ်စ့ၢ်ကီးထံလၢသုထံပူၤတဖၣ်န့ၣ်ဘၣ်. ပကအိၣ်ဒၣ်လၢကျဲမုၢ်ဒိၣ်အဖီခိၣ်တုၤပဟးထီၣ်လၢသုလီၢ်ကဝီၤ တစုန့ၣ်လီၤ.”",
			"23": "<sup>23</sup> ဘၣ်ဆၣ်ဒီးစီၤပၤစံဃိၣ်တပျဲဘၣ်ကီၢ်အံၣ်စရ့လးအပှၤဂီၢ်မုၢ် လဲၤခီဂာ်အကီၢ်ဘၣ်. အဝဲပာ်ဖှိၣ်ထီၣ်အသုးမုၢ်ဒီးလဲၤဟးထီၣ် ဆူပှၢ်မုၢ်ကနၢယါစၤဒီးဒုးပှၤအံၣ်စရ့လးဖိတဖၣ်န့ၣ်လီၤ.",
			"24": "<sup>24</sup> ဘၣ်ဆၣ်ဒီးပှၤအံၣ်စရ့လးဖိတဖၣ်မၤသံကွံာ်ဒုၣ်ဒါအါဂၤလၢတၢ် ဒုးပူၤဒီးမၤန့ၢ်အဝဲသ့ၣ်အကီၢ်စးထီၣ်လၢထံကျိအၢ်နိၣ်ကလံၤစိးတခီတုၤဆူယၢ်ဘိး, ဒ်ပစံးတၢ်အသိးတုၤဆူပှၤအမိၢ်ဖိတဖၣ်အအိၣ်, မ့ၢ်လၢပှၤအမိၢ်ဖိတဖၣ်အကီၢ်ဆၢန့ၣ်ဘၣ်တၢ်ဒီဒၣ်ဃးအီၤခၢၣ် တနၢၣ်အဃိန့ၣ်လီၤ.",
			"25": "<sup>25</sup> မၤသးဒ်န့ၣ်ဒီး, ကီၢ်အံၣ်စရ့လးအပှၤဂီၢ်မုၢ်မၤန့ၢ်ကယဲၢ်ပှၤ အမိၢ်ဖိအဝ့ၢ်ခဲလၢာ်ဃုာ်ဒီးဝ့ၢ်ဃ့ၡဘိၣ်ဒီးကယဲၢ်ခူဧိၤဝ့ၢ်ဧိၤအိၣ် လၢအခိၣ်အဃၢၤဒီးသူၣ်လီၤဆီလီၤအသးလၢအပူၤန့ၣ်လီၤ.",
			"26": "<sup>26</sup> ဝ့ၢ်ဃ့ၡဘိၣ်မ့ၢ်ဝဲပှၤအမိၢ်ဖိအစီၤပၤစံဃိၣ်အဝ့ၢ်ခိၣ်, စီၤပၤစံဃိၣ်လၢအဒုးတ့ၢ်တၢ်ထီဒါကီၢ်မိၤအးအစီၤပၤလၢညါ ဒီးမၤန့ၢ်ကယဲၢ်အကီၢ်ခဲလၢာ်ယံၤတုၤဒၣ်လဲာ်လၢထံကျိအၢ်နိၣ်, န့ၣ်လီၤ.",
			"27": "<sup>27</sup> လၢတၢ်န့ၣ်အဃိဒီးပှၤကွဲးထါတဖၣ်သးဝံၣ်တၢ်စံးဝဲ, “ဟဲဆူဝ့ၢ်ဃ့ၡဘိၣ်, ဆူစီၤပၤစံဃိၣ်အဝ့ၢ်တက့ၢ်. ပအဲၣ်ဒိးထံၣ်ဘၣ်တၢ်ဘှီထီၣ်ကဒါက့ၤအီၤဒီး တၢ်မၤအိၣ်ထီၣ်က့ၤအီၤန့ၣ်လီၤ.",
			"28": "<sup>28</sup> တဘျီလၢဝ့ၢ်ဃ့ၡဘိၣ်အံၤအပူၤန့ၣ်, စီၤပၤစံဃိၣ်အသုးမုၢ်ဟး ထီၣ်ဝဲဒ်မ့ၣ်အူအသိးလီၤ. သုးမုၢ်န့ၣ်မၤဟးဂီၤတ့ၢ်ကီၢ်မိၤအးအဝ့ၢ်ဧၢ်, ဒီးမၤလီၤကလဲ ကွံာ်တၢ်လုၢ်လီၢ်တဖၣ်လၢဝ့ၢ်အၤနိၣ်အထးခီန့ၣ်လီၤ.",
			"29": "<sup>29</sup> ကီၢ်မိၤအးအပှၤဂီၢ်မုၢ်ဧၢ, တၢ်လီၤပျံၤလၢနဂီၢ်ဒိၣ်မးလဲၣ်. သုဝဲ, ပှၤတဖၣ်လၢအဘါထီၣ်ကမိၣ်ဘၣ်တၢ်စိာ်ကွံာ်သုဆူတၢ်ဟးဂီၤ တဖၣ်အပူၤန့ၣ်လီၤ. သုကစၢ်ဒုးကဲထီၣ်ပှၤအါဂၤလၢပှၤဃ့ၢ်ပူၤဖျဲးအသးဆူတၢ်လီၢ် အဂၤတဖၣ်, ဒီးပိာ်မုၣ်တဖၣ်ကဲထီၣ်ပှၤဘၣ်တၢ်စိာ်မၢကဲကုၢ်အီၤတဖၣ်လၢပှၤ အမိၢ်ဖိအစီၤပၤလံ.",
			"30": "<sup>30</sup> မ့မ့ၢ်ခဲအံၤအဝဲသ့ၣ်အစၢၤအသွဲၣ်တဖၣ်ဘၣ် တၢ်မၤဟးဂီၤကွံာ်အီၤ, လၢကျဲဒီဘိစးထီၣ်လၢဃ့ၡဘိၣ်တုၤဆူဒံၤဘိၣ်, စးထီၣ်လၢနၤၡၢ်တုၤလၢနိဖးဘူးဒီးမ့ဒဘၤလံ.”",
			"31": "<sup>31</sup> မၤသးဒ်န့ၣ်ဒီး, ကီၢ်အံၣ်စရ့လးအပှၤဂီၢ်မုၢ်သူၣ်လီၤဆီလီၤ အသးဖဲပှၤအမိၢ်အဖိအလီၢ်ကဝီၤပူၤ,",
			"32": "<sup>32</sup> ဒီးစီၤမိၤၡ့ဆှၢလီၤပှၤတဖၣ်လၢကဃုထံၣ်န့ၢ်ကျဲအဂ့ၤကတၢၢ် လၢတၢ်ကလဲၤဒုးဝ့ၢ်ယၤဧစ့ၢ်အဂီၢ်န့ၣ်လီၤ. ပှၤအံၣ်စရ့လးဖိတဖၣ်မၤန့ၢ်အီၤဒီးအဝ့ၢ်အိၣ်ခိၣ်အိၣ်ဃၢၤတဖၣ် ဒီးနီၣ်ထီၣ်ကွံာ်ပှၤအမိၢ်ဖိတဖၣ်လၢအအိၣ်ဖဲန့ၣ်လီၤ.",
			"33": "<sup>33</sup> အန့ၣ်ဝံၤဒီး, ပှၤအံၣ်စရ့လးဖိတဖၣ်ဃၣ်အသးဒီးပိာ်အကျဲ တဘိဆူကီၢ်ဘၤၡၣ်, ဒီးကီၢ်ဘၤၡၣ်အစီၤပၤဧိာ်ဟဲထီၣ်ဒီးအသုးမုၢ်လၢကဒုးအဝဲ သ့ၣ်ဖဲအ့ဒရ့ဧံၤန့ၣ်လီၤ.",
			"34": "<sup>34</sup> ယွၤစံးဘၣ်စီၤမိၤၡ့, “ပျံၤအီၤတဂ့ၤ. ယကဟ့ၣ်နၤတၢ်မၤနၢၤလၢအဝဲ, ကယဲၢ်အပှၤဂီၢ်မုၢ်, ဒီးအထံအကီၢ်အဖီခိၣ်န့ၣ်လီၤ. မၤအီၤဒ်နမၤပှၤအမိၢ်ဖိအစီၤပၤလၢအပၢတၢ်ဖဲဝ့ၢ်ဃ့ၡဘိၣ်, စီၤစံဃိၣ်အသိးန့ၣ်တက့ၢ်.”",
			"35": "<sup>35</sup> မၤသးဒ်န့ၣ်ဒီးပှၤအံၣ်စရ့လးဖိတဖၣ်မၤသံကွံာ်စီၤဧိာ်ဒီး အဖိခွါတဖၣ်ဒီးကယဲၢ်အပှၤဂီၢ်မုၢ်ခဲလၢာ်ဒီးတပာ်လီၤတဲာ်ပှၤ အမူနီတဂၤဘၣ်. အန့ၣ်ဝံၤဒီးအဝဲသ့ၣ်ဟံးန့ၢ်ကွံာ်အကီၢ်န့ၣ်လီၤ."
		},
		"22": {
			"1": "<sup>1</sup> ပှၤအံၣ်စရ့လးဖိတဖၣ်သုးကဒီးအသးဆူညါဒီးသူၣ်ထီၣ်အဒဲ လၢထံကျိယၢ်ဒ့ၣ်အမုၢ်ထီၣ်တခီလၢကီၢ်မိၤအးအမုၢ်ထီၣ်တၢ်ပျီ ပူၤဖဲဝ့ၢ်ယရံၤဃိအမဲာ်ညါန့ၣ်လီၤ.",
			"2": "<sup>2</sup> ဖဲကီၢ်မိၤအးအစီၤပၤ, စီၤစံးပိၢ်အဖိခွါစီၤဘၤလးနၢ်ဟူ ဘၣ်ဝဲတၢ်လၢပှၤအံၣ်စရ့လးဖိတဖၣ်မၤတ့ၢ်ပှၤအမိၢ်ဖိတဖၣ် ဒီးပှၤအံၣ်စရ့လးဖိအိၣ်ဝဲဆံးအါဆံးအါအဂ့ၢ်န့ၣ်ဒီး,",
			"3": "<sup>3</sup> အဝဲဒီးကယဲၢ်အပှၤဂီၢ်မုၢ်ပျံၤတၢ်ဒိၣ်ဒိၣ်ကလဲာ်လီၤ.",
			"4": "<sup>4</sup> ပှၤမိၤအးဖိတဖၣ်စံးဘၣ်ပှၤမံးဒယၣ်ဖိအခိၣ်အနၢ်တဖၣ်, “ပှၤတဖုအံၤတယံာ်ဘၣ်ဒီးကမၤဟးဂီၤကွံာ်တၢ်ကိးမံၤဒဲးလၢ ပခိၣ်ပဃၢၤဝးဝးဒ်ကျီၢ်ဖါတံၢ်တဒုလၢအအီၣ်တပံၢ်တမါလၢအီၣ်ဆၣ် အလီၢ်တခါအပူၤအသိးန့ၣ်လီၤ.”",
			"5": "<sup>5</sup> မၤသးဒ်န့ၣ်ဒီးစီၤပၤဘၤလးဆှၢလီၤပှၤစိာ်တၢ်ကစီၣ်ဖိတဖၣ်လၢ ကဟဲက့ၤကိးစီၤဘဧိၢ်အဖိခွါစီၤဘံးလၣ်, လၢအအိၣ်ဝဲဖဲ ဝ့ၢ်ပသူၣ်လၢထံကျိဖရၤသးအကပၤလၢကီၢ်အမိၢ်အပူၤန့ၣ်လီၤ. အဝဲသ့ၣ်လဲၤစိာ်န့ၢ်အီၤစီၤဘၤလးအတၢ်ကစီၣ်လၢအစံးဝဲ, “ယအဲၣ်ဒိး, နသ့ၣ်ညါလၢပှၤဒီတကလုာ်ဟဲဟးထီၣ်လၢကီၢ်အဲၤကူပတူးလီၤ. အပှၤဂီၢ်မုၢ်ရၤလီၤအသးသကုၤတၢ်လီၢ်ကိးပူၤဒဲးဒီးမၤပျံၤ မၤဖုးတၢ်လၢကဟံးန့ၢ်ပကီၢ်န့ၣ်လီၤ.",
			"6": "<sup>6</sup> အဝဲသ့ၣ်အနီၣ်ဂံၢ်အါန့ၢ်ဒံးပှၤအဃိ, ဝံသးစူၤဟဲဒီးဆိၣ်အၢ အဝဲသ့ၣ်လၢယဂီၢ်တက့ၢ်. အန့ၣ်ဒီးဘၣ်သ့ၣ်သ့ၣ်ပမၤနၢၤကွံာ်အဝဲသ့ၣ်ကသ့ဒီးနီၣ်ဟးထီၣ် ကွံာ်အီၤလၢပထံပကီၢ်အပူၤကန့ၢ်န့ၣ်လီၤ. ယသ့ၣ်ညါလၢဖဲနယၢၤထီၣ်တၢ်ဆိၣ်ဂ့ၤတထံၣ်န့ၣ်ပှၤဂီၢ်မုၢ်ဘၣ်ဆိၣ် ဂ့ၤဝဲဒီးဖဲနယၢၤထီၣ်တၢ်ဆိၣ်အၢတထံၣ်န့ၣ်အဝဲသ့ၣ်တုၤလၢတၢ် ဆိၣ်အၢအပူၤန့ၣ်လီၤ",
			"7": "<sup>7</sup> မၤသးဒ်န့ၣ်ဒီးပှၤမိၤအးဖိဒီးပှၤမံးဒယၣ်ဖိအခိၣ်အနၢ်တဖၣ် စိာ်ထီၣ်တၢ်အဘူးအလဲလၢတၢ်ဆိၣ်အၢအဂီၢ်ဒီးလဲၤဆူ စီၤဘံးလၣ်အအိၣ်ဒီးတဲဘၣ်အီၤလၢစီၤဘၤလးအတၢ်ကစီၣ်န့ၣ်လီၤ.",
			"8": "<sup>8</sup> စီၤဘံးလၣ်စံးဘၣ်အဝဲသ့ၣ်, “မံဖဲအံၤတနၤတက့ၢ်. ဒီးမုၢ်ဆ့ၣ်ထီၣ်န့ၣ်ယကတဲဘၣ်သုတၢ်တမံၤလၢ်လၢ်လၢယွၤစံးဘၣ် ယၤန့ၣ်လီၤ.” မၤသးဒ်န့ၣ်ဒီး, ပှၤမိၤအးဖိအခိၣ်အနၢ်တဖၣ်အိၣ်သကိးဒီးစီၤ ဘံးလၣ်န့ၣ်လီၤ.",
			"9": "<sup>9</sup> ကစၢ်ယွၤဟဲဆူစီၤဘံးလၣ်အအိၣ်ဒီးသံကွၢ်အီၤ, “ပှၤလၢအအိၣ်သကိးဒီးနၤတဖၣ်အံၤမ့ၢ်မတၤတဖၣ်လဲၣ်.”",
			"10": "<sup>10</sup> အဝဲဒၣ်စံးဆၢဝဲ, “ကီၢ်မိၤအးအစီၤပၤစီၤဘၤလးဆှၢလီၤ အဝဲသ့ၣ်ဆူယအိၣ်,",
			"11": "<sup>11</sup> ဒ်သိးအကတဲဘၣ်ယၤလၢပှၤဂီၢ်မုၢ်တဖုလၢအဟဲလၢကီၢ် အဲၤကူပတူးန့ၣ်ရၤလီၤအသးလၢကီၢ်ဒီဘ့ၣ်ညါလီၤ. အဝဲအဲၣ်ဒိးလၢယကဆိၣ်အၢအီၤလၢအဂီၢ်, ဒ်သိးအဝဲဒုးတၢ်ဒီးနီၣ်ထီၣ်ကွံာ်အဝဲသ့ၣ်ကန့ၢ်အဂီၢ်န့ၣ်လီၤ.",
			"12": "<sup>12</sup> ကစၢ်ယွၤစံးဘၣ်စီၤဘံးလၣ်, “လဲၤဃုာ်တၢ်ဒီးပှၤတဖၣ်အံၤတ ဂ့ၤ. ဒီးပာ်တၢ်ဆိၣ်အၢတမံၤလၢကီၢ်အံၣ်စရ့လးအပှၤဂီၢ်မုၢ်အလိၤန့ၣ် တဂ့ၤ. အဂ့ၢ်ဒ်အံၤ, အဝဲသ့ၣ်အိၣ်ဒီးယတၢ်ဆိၣ်ဂ့ၤလီၤ.”",
			"13": "<sup>13</sup> မုၢ်ဆ့ၣ်ထီၣ်တနံၤန့ၣ်, စီၤဘံးလၣ်လဲၤဆူစီၤဘၤလးအပှၤစိာ်တၢ် ကစီၣ်တဖၣ်အအိၣ်ဒီးစံးဝဲဒၣ်, “က့ၤက့ၤဆူသုဟံၣ်တက့ၢ်. ယွၤဂ့ၢ်လိာ်ဝဲလၢယကလဲၤပိာ်သုခံန့ၣ်လီၤ.”",
			"14": "<sup>14</sup> မၤသးဒ်န့ၣ်ဒီး, အဝဲသ့ၣ်က့ၤကဒါက့ၤဆူစီၤဘၤလးအအိၣ်ဒီးစံး ဘၣ်အီၤလၢစီၤဘံးလၣ်ဂ့ၢ်လိာ်လၢကဟဲပိာ်အဝဲသ့ၣ်အခံန့ၣ်လီၤ.",
			"15": "<sup>15</sup> အန့ၣ်တစု, စီၤဘၤလးဆှၢလီၤပှၤခိၣ်ပှၤနၢ်လၢအနီၣ်ဂံၢ်အါထီၣ် တဖု, လၢအမ့ၢ်ပှၤအကါဒိၣ်န့ၢ်ဒံးပှၤအခီၣ်ထံးတဖုတက့ၢ်န့ၣ်လီၤ.",
			"16": "<sup>16</sup> အဝဲသ့ၣ်လဲၤဆူစီၤဘံးလၣ်အအိၣ်ဒီးဟ့ၣ်လီၤအီၤတၢ်ကစီၣ်အံၤ လၢစီၤပၤဘၤလးအအိၣ်န့ၣ်လီၤ. “ဝံသးစူၤပျဲတၢ်တြီမၤတံာ်တာ်နၤနီတမံၤလၢနကဟဲဆူယအိၣ် အဂီၢ်န့ၣ်တဂ့ၤ.",
			"17": "<sup>17</sup> ယကမၤဘျုးနၤထူးထူးတီၤတီၤဒီးမၤဒ်ကယဲၢ်နစံးနဲ အသိးန့ၣ်လီၤ. ဝံသးစူၤဟဲဒီးဆိၣ်အၢပှၤဂီၢ်မုၢ်အံၤလၢ ယဂီၢ်တက့ၢ်.”",
			"18": "<sup>18</sup> ဘၣ်ဆၣ်ဒီးစီၤဘံးလၣ်စံးဆၢဝဲဒၣ်, “စီၤဘၤလးမ့ၢ်ဟ့ၣ်ယၤ လၢကယဲၢ်အစ့ဒီးထူအိၣ်လၢအနူၢ်ပူၤစီၤပူၤခဲလၢာ်ဒၣ်လဲာ် န့ၣ်, ယလဲၤသဒၣ်ယွၤ, ယကစၢ်ယွၤအတၢ်မၤလိာ်လၢတၢ်ဂ့ၢ်အဆံးကတၢၢ်ဖိ တမံၤအပူၤဒၣ်လဲာ်န့ၣ်တသ့ဘၣ်ဝဲဘၣ်.",
			"19": "<sup>19</sup> ဘၣ်ဆၣ်ဒီး, ဝံသးစူၤမံသကိးတ့ၢ်ဖဲအံၤဒ်ပှၤအဂၤတဖၣ်မၤဝဲ အသိးန့ၣ်ဒ်သိးယကသ့ၣ်ညါဘၣ်လၢမ့ၢ်ယွၤအိၣ်ဒီးတၢ်အဂၤတမံၤ မံၤလၢကစံးဘၣ်တဲဘၣ်ယၤအဂီၢ်ဧါန့ၣ်တက့ၢ်.”",
			"20": "<sup>20</sup> မုၢ်နၤအဝဲန့ၣ်ကစၢ်ယွၤဟဲဆူစီၤဘံးလၣ်အအိၣ်ဒီးစံးဝဲ, “ပှၤတဖုအံၤမ့ၢ်ဟဲဃ့ဝဲလၢနကလဲၤပိာ်အခံန့ၣ်ကတဲာ် ကတီၤထီၣ်နသးလၢနကလဲၤဃုာ်တၢ်ဒီးအဝဲသ့ၣ်တက့ၢ်. ဘၣ်ဆၣ်ဒီးမၤဒၣ်တၢ်ထဲလၢယစံးတ့ၢ်နၤဧိၤန့ၣ်တက့ၢ်.”",
			"21": "<sup>21</sup> မၤသးဒ်န့ၣ်ဒီး, လၢမုၢ်ဆ့ၣ်ထီၣ်တနံၤန့ၣ်စီၤဘံးလၣ်ဂီၤကၢ်ထီၣ် အကသ့ၣ်ယီၤဒီးလဲၤဃုာ်တၢ်ဒီးပှၤမိၤအးဖိအခိၣ်အနၢ်တဖၣ်န့ၣ် လီၤ.",
			"22": "<sup>22</sup> စီၤဘံးလၣ်လဲၤတၢ်အဃိဒီးကစၢ်ယွၤသးဒိၣ်ဝဲ, ဒီးဖဲစီၤဘံးလၣ်လဲၤဒိးအကသ့ၣ်ယီၤဒီကျဲညါန့ၣ်အကုၢ်ခံဂၤ လဲၤပိာ်အခံ, ဒီးယွၤအကလူးတဂၤဆၢထၢၣ်လၢကျဲမုၢ်အပူၤဒ်သိး ကတြီအကျဲန့ၣ်လီၤ.",
			"23": "<sup>23</sup> ဖဲကသ့ၣ်ယီၤထံၣ်ကလူးန့ၣ်ဆၢထၢၣ်ဝဲစိာ်ဝဲဒီးနးတဘ့ၣ်န့ၣ်, အဝဲဃၣ်ကွံာ်အသးလၢကျဲပူၤဒီးလဲၤလီၤဆူပျီပူၤန့ၣ်လီၤ. စီၤဘံးလၣ်တီၢ်ကသ့ၣ်ယီၤဒီးမၢအက့ၤထီၣ်ဆူကျဲမုၢ်ခိၣ်န့ၣ် လီၤ.",
			"24": "<sup>24</sup> အန့ၣ်ဒီးကလူးန့ၣ်ဆၢထၢၣ်ဖဲကျဲအံၣ်လီၤတတီၤဖဲစပံးလီၢ်ခံ ခါအကရၢၢ်ဒူၣ်အသးလၢလၢၢ်ခီပၤပၤအဘၢၣ်စၢၤန့ၣ်လီၤ.",
			"25": "<sup>25</sup> ဖဲကသ့ၣ်ယီၤထံၣ်ကလူးဒီးအဝဲတွံၢ်အသးဆူဂီၤပၤဒီးကျံၤတံၢ် စီၤဘံးလၣ်အခီၣ်လၢဂီၤပၤန့ၣ်လီၤ. စီၤဘံးလၣ်တီၢ်ကဒီးကသ့ၣ်ယီၤန့ၣ်လီၤ.",
			"26": "<sup>26</sup> မၤကဒီးတစု, ကလူးန့ၣ်သုးအသးဆူညါဒီးဆၢထၢၣ် ဝဲဖဲတၢ်လီၢ်အအံၣ်အတီၤလၢအကတံာ်ဝဲတုၤနပဒ့ၣ်နသး တသ့ဘၣ်န့ၣ်လီၤ.",
			"27": "<sup>27</sup> တဘျီအံၤ, ဖဲကသ့ၣ်ယီၤထံၣ်ဘၣ်ကလူးန့ၣ်ဒီး, အဝဲတီၤလီၤဝဲလီၤ. စီၤဘံးလၣ်အသးထီၣ်တုၤပၢၤအသးတန့ၢ်လၢၤ ဘၣ်ဒီးစးထီၣ်တီၢ်ကသ့ၣ်ယီၤလၢနီၣ်တီၢ်န့ၣ်လီၤ.",
			"28": "<sup>28</sup> အန့ၣ်တစု, ယွၤဟ့ၣ်လီၤတၢ်စိကမီၤလၢကသ့ၣ်ယီၤန့ၣ်ကတိၤတၢ် ကသ့အဂီၢ်ဒီးအဝဲစံးဘၣ်စီၤဘံးလၣ်, “ယမၤဘၣ်နၤလၢမနုၤတမံၤလဲၣ်. ဘၣ်မနုၤနတီၢ်ယၤသၢစုညါန့ၣ်လဲၣ်.”",
			"29": "<sup>29</sup> စီၤဘံးလၣ်စံးဆၢဝဲ, “မ့ၢ်လၢနမၤပျုၢ်ယၤအဃိလီၤ. ယမ့ၢ်အိၣ်ဒီးနးတဘ့ၣ်ဒီးယကမၤသံကွံာ်နၤလီၤ.”",
			"30": "<sup>30</sup> ကသ့ၣ်ယီၤစံးဆၢဝဲ, “ယတမ့ၢ်ကသ့ၣ်ယီၤတဒုဃီလၢနဒိးညီနုၢ် အီၤလၢနသးသမူဒီစိၤညါန့ၣ်ဘၣ်ဧါ. မ့ၢ်ယမၤနၤဒ်သိးအံၤလၢညါ တဘျီဘျီဧါ.” စီၤဘံးလၣ်စံးဆၢဝဲ, “နတမၤဘၣ်.”",
			"31": "<sup>31</sup> အန့ၣ်တစုယွၤပျဲစီၤဘံးလၣ်ထံၣ်ကလူးဆၢထၢၣ်ဖဲန့ၣ်ဃုာ်ဒီး အနးလၢအစုပူၤ, ဒီးစီၤဘံးလၣ်ထိၣ်လီၤပှီၤအသးကျးလီၤ အမဲာ်လၢဟီၣ်ခိၣ်လိၤန့ၣ်လီၤ.",
			"32": "<sup>32</sup> ကလူးန့ၣ်သံကွၢ်ဆူၣ်အီၤ, “ဘၣ်မနုၤနတီၢ်နကသ့ၣ်ယီၤဒ်အံၤ အသိးသၢစုညါန့ၣ်လဲၣ်. ယဟဲဒ်သိးယကတြီတံာ်တာ်နကျဲ, မ့ၢ်လၢနတကြၢးလဲၤတၢ်လဲၤအံၤဘၣ်အဃိန့ၣ်လီၤ.",
			"33": "<sup>33</sup> မ့မ့ၢ်နကသ့ၣ်ယီၤထံၣ်ယၤဒီးဃၣ်ကပၤအသးသၢစုညါလီၤ. အဝဲမ့ၢ်တမၤဒ်န့ၣ်ဒီး, ယကမၤသံတ့ၢ်လံနၤ, ဒီးပျဲပူၤကသ့ၣ် ယီၤန့ၣ်လီၤ.”",
			"34": "<sup>34</sup> စီးဘံးလၣ်စံးဆၢဝဲ, “ယမၤတၢ်ဒဲးဘးလံ. ယတသ့ၣ်ညါယဲလၢနဆၢထၢၣ်လၢကျဲပူၤဒ်သိးနကတြီယၤအဂီၢ်န့ၣ် ဘၣ်. ဘၣ်ဆၣ်ဒီး, ခဲအံၤ, နမ့ၢ်ဆိကမိၣ်လၢယကလဲၤဆူညါအဂီၢ်န့ၣ်ကမၣ် လၢယဂီၢ်ဒီး, ယကက့ၤကဒါက့ၤဆူဟံၣ်လီၤ.”",
			"35": "<sup>35</sup> ဘၣ်ဆၣ်ကလူးစံးဘၣ်အီၤ, “လဲၤဆူညါဃုာ်ဒီးပှၤတဖၣ်အံၤ, ဘၣ်ဆၣ်ဒီးတဲဘၣ်တၢ်ထဲလၢယမၢနတဲဧိၤန့ၣ်တက့ၢ်.” မၤသးဒ်န့ၣ်ဒီးစီၤဘံးလၣ်လဲၤဆူညါဃုာ်ဒီးအဝဲသ့ၣ်လီၤ.",
			"36": "<sup>36</sup> ဖဲစီၤဘၤလးနၢ်ဟူဘၣ်လၢစီၤဘံးလၣ်ဟဲဝဲလံန့ၣ်, အဝဲဟးထီၣ်ဒ်သိးကလဲၤသဂၢၢ်အီၤလၢဝ့ၢ်ဧၢ်, ဝ့ၢ်တဖျၢၣ်လၢအအိၣ်ဝဲဖဲကီၢ်မိၤအးအကီၢ်ဆၢထံကျိအၢ်နိၣ် အကၢၢ်ခိၣ်န့ၣ်လီၤ.",
			"37": "<sup>37</sup> စီၤဘၤလးသံကွၢ်အီၤ, “အခီၣ်ထံးတဘျီဖဲယမၢလီၤပှၤလဲၤကိး နၤန့ၣ်ဘၣ်မနုၤနတဟဲလဲၣ်. မ့ၢ်နဆိကမိၣ်လၢယမၤဘျုးနၤတန့ၢ်လၢလၢပှဲၤပှဲၤဘၣ်အဃိဧါ.”",
			"38": "<sup>38</sup> စီၤဘံးလၣ်စံးဆၢအီၤ, “ယဟဲလံ, တမ့ၢ်ဘၣ်ဧါ. ဘၣ်ဆၣ်ဒီးခဲအံၤယအိၣ်ဒီးတၢ်စိကမီၤမနုၤန့ၣ်လဲၣ်. ယတဲကသ့ဒၣ်ထဲတၢ်လၢကစၢ်ယွၤမၢယစံးဧိၤလီၤ.”",
			"39": "<sup>39</sup> မၤသးဒ်န့ၣ်ဒီးစီၤဘံးလၣ်လဲၤပိာ်စီၤဘၤလးအခံဆူ ဝ့ၢ်ကံးရယးဃူၤစိး,",
			"40": "<sup>40</sup> တၢ်လီၢ်ဖဲစီၤဘၤလးမၤသံဂီၤဘုၣ်ဂီၤဖံးဒီးသိတဖၣ်ဒီးဟ့ၣ် လီၤစီၤဘံးလၣ်ဒီးခိၣ်နၢ်တဖၣ်လၢအအိၣ်ဒီးအီၤလၢတၢ်ညၣ် တနီၤန့ၣ်လီၤ.",
			"41": "<sup>41</sup> မုၢ်ဆ့ၣ်ထီၣ်တနံၤန့ၣ်စီၤဘၤလးလဲၤကိးထီၣ်စီၤဘံးလၣ်ဆူ ဘဧၤလးဘၤမိး, တၢ်လီၢ်ဖဲစီၤဘံးလၣ်ထံၣ်ဘၣ်ကီၢ်အံၣ်စရ့လး အပှၤဂီၢ်မုၢ်တနီၤ, ကသ့ဝဲအဂီၢ်န့ၣ်လီၤ."
		},
		"23": {
			"1": "<sup>1</sup> အဝဲစံးဘၣ်စီၤဘၤလး, “ဘှီထီၣ်တၢ်လုၢ်လီၢ်နွံခါလၢယဂီၢ် ဖဲအံၤ, ဒီးဟဲစိာ်န့ၢ်ယၤကျီၢ်ဖါနွံဒုဒီးသိဖါနွံဒုတက့ၢ်.”",
			"2": "<sup>2</sup> စီၤဘၤလးမၤဝဲဒ်တၢ်တဲဘၣ်အီၤအသိးဒီးအဝဲဒီးစီၤဘံးလၣ် လုၢ်ထီၣ်ကျီၢ်ဖါတဒုဒီးသိဖါတဒုလၢတၢ်လုၢ်လီၢ်တခါစုာ်စုာ် အဖီခိၣ်န့ၣ်လီၤ.",
			"3": "<sup>3</sup> အန့ၣ်ဝံၤဒီးစီၤဘံးလၣ်စံးဘၣ်စီၤဘၤလး, “ဆၢထၢၣ်ဖဲအံၤလၢနတၢ်လုၢ်မ့ၣ်အူအကပၤဖဲယလဲၤဒ်သိးယကကွၢ် တၢ်လၢမ့ၢ်ယွၤကဟဲသဂၢၢ်ယၤမ့တမ့ၢ်တသဂၢၢ်ယၤဘၣ်လဲၣ်အခါန့ၣ်တ က့ၢ်. ယကတဲဘၣ်နၤတၢ်ကိးမံၤဒဲးလၢအဝဲလီၣ်ဖျါဝဲဆူယအိၣ်န့ၣ် လီၤ.” မၤသးဒ်န့ၣ်ဒီး, အဝဲလဲၤထီၣ်ဆူတၢ်လူၢ်ဒီခိၣ်ထဲတဂၤဧိၤ,",
			"4": "<sup>4</sup> ဒီးကစၢ်ယွၤသဂၢၢ်အီၤလီၤ. စီၤဘံးလၣ်စံးဘၣ်အီၤ, “ယဘှီထီၣ်တၢ်လုၢ်လီၢ်နွံခါဒီးယလုၢ်ထီၣ်ကျီၢ်ဖါတဒု, သိဖါတဒုလၢတၢ်လုၢ်လီၢ်တခါစုာ်စုာ်အဖီခိၣ်လံ.”",
			"5": "<sup>5</sup> ယွၤတဲဘၣ်စီၤဘံးလၣ်တၢ်လၢကဘၣ်တဲဝဲ, ဒီးဆှၢလီၤကဒါက့ၤ အီၤဆူစီၤဘၤလးအအိၣ်လၢကဟ့ၣ်လီၤအီၤအဝဲအတၢ်ကစီၣ်န့ၣ်လီၤ.",
			"6": "<sup>6</sup> မၤသးဒ်န့ၣ်ဒီး, အဝဲက့ၤကဒါက့ၤဒီးထံၣ်ဘၣ်စီၤဘၤလးဆၢထၢၣ် ဒံးဒၣ်ဖဲအတၢ်လုၢ်မ့ၣ်အူအကပၤဃုာ်ဒီးကယဲၢ်ကီၢ်မိၤအးအပှၤ ခိၣ်ပှၤနၢ်ခဲလၢာ်န့ၣ်လီၤ.",
			"7": "<sup>7</sup> စီၤဘံးလၣ်ထုထီၣ်အတၢ်ကတိၤလၢဝံအကျိာ်စံးဝဲ, “ကီၢ်မိၤအးအစီၤပၤဘၤလးဟဲကိးန့ၢ်ယၤလၢကီၢ်စူၤရံအပူၤ, လၢမုၢ်ထီၣ်ကစၢၢ်ခိၣ်တဖၣ်ဒီးစံးဝဲ, ဟဲဒီးကတိၤတၢ်လၢယဂီၢ်တက့ၢ်. ပာ်လီၤတၢ်ဆိၣ်အၢတမံၤလၢကီၢ်အံၣ်စရ့လး အပှၤဂီၢ်မုၢ်အဖီခိၣ်တက့ၢ်.",
			"8": "<sup>8</sup> ပှၤလၢကစၢ်ယွၤတဆိၣ်အၢတ့ၢ်အီၤန့ၣ် ယကဆိၣ်အၢအီၤဒ်လဲၣ်. ဒီးပှၤလၢယွၤတဆိၣ်ဃီၣ်အီၤန့ၣ်ယကဆိၣ်ဃီၣ်အီၤ ဒ်လဲၣ်.",
			"9": "<sup>9</sup> လၢလ့ဖးထီတဖၣ်အဒီခိၣ်န့ၣ်ယထံၣ်ဘၣ်အဝဲသ့ၣ်သ့ဝဲ, ယခိးကွၢ်အဝဲသ့ၣ်လၢတၢ်လူၢ်တဖၣ်အဖီခိၣ်သ့ဝဲလီၤ. အဝဲသ့ၣ်မ့ၢ်ပှၤတကလုာ်လၢအအိၣ်ဒၣ်အတၢ်ဒၣ်ဝဲ, အဝဲသ့ၣ်သ့ၣ်ညါဝဲလၢအဘၣ်ဆိၣ်ဂ့ၤအါန့ၢ်ဒံးပှၤကလုာ်ဂၤ တဖၣ်တက့ၢ်န့ၣ်လီၤ.",
			"10": "<sup>10</sup> ကီၢ်အံၣ်စရ့လးအစၢၤအသွဲၣ်တဖၣ်လီၤဂာ်ဒ်ဖၣ်ကမူၣ်အသိး, အဝဲသ့ၣ်အါဝဲဂီၢ်ဝဲလၢတၢ်ကဂံၢ်အီၤအဂီၢ်န့ၣ်လီၤ. မ်ယမုၢ်နံၤမုၢ်သီတဖၣ်ကတၢၢ်ဝဲဒ်ပှၤတဂၤလၢကစၢ်ယွၤအပှၤဂီၢ် မုၢ်အကျါအသိး, မ်ယသံယဲလၢတၢ်ဃူတၢ်မုာ်အပူၤဒ်ပှၤအတီအလိၤတဂၤအသိးန့ၣ် တက့ၢ်.”",
			"11": "<sup>11</sup> အန့ၣ်ဒီးစီၤဘၤလးစံးဘၣ်စီၤဘံးလၣ်, “နမၤယၤဒ်လဲၣ်ခီ လဲၣ်. ယဟဲကိးနၤဆူအံၤလၢနကဆိၣ်အၢယဒုၣ်ယဒါတဖၣ်လီၤ. ဘၣ်ဆၣ်ဒီးကယဲၢ်တၢ်လၢနမၤတ့ၢ်န့ၣ်မ့ၢ်တၢ်ဆိၣ်ဂ့ၤအဝဲသ့ၣ်န့ၣ် လီၤ.”",
			"12": "<sup>12</sup> အဝဲစံးဆၢဝဲဒၣ်, “ယစံးယဲသ့ဒၣ်ထဲတၢ်လၢယွၤမၢယစံးဧိၤ န့ၣ်လီၤ.”",
			"13": "<sup>13</sup> တုၤနုၤတစုစီၤဘၤလးစံးဘၣ်စီၤဘံးလၣ်, “ဟဲပိာ်ယခံဆူတၢ်လီၢ်အဂၤတတီၤ, တၢ်လီၢ်ဖဲနကထံၣ်ဘၣ်ဒၣ်ထဲ ပှၤအံၣ်စရ့လးဖိတနီၤဧိၤန့ၣ်တက့ၢ်. ဆိၣ်အၢအဝဲသ့ၣ်လၢယဂီၢ်ဖဲန့ၣ်တက့ၢ်.”",
			"14": "<sup>14</sup> အဝဲလဲၤကိးအီၤဆူစိဖံၣ်အပျီပူၤလၢအအိၣ်လၢကစၢၢ်ပံးစကၤ အဒီခိၣ်န့ၣ်လီၤ. ဖဲန့ၣ်အဝဲမၤထီၣ်စ့ၢ်ကီးတၢ်လုၢ်လီၢ်နွံခါဒီးလုၢ်ထီၣ်ဝဲ ကျီၢ်ဖါတဒုဒီးသိဖါတဒုစုာ်စုာ်လၢတၢ်လုၢ်လီၢ်တခါစုာ်စုာ်အဖီခိၣ်န့ၣ်လီၤ.",
			"15": "<sup>15</sup> စီၤဘံးလၣ်စံးဘၣ်စီၤဘၤလး, “ဆၢထၢၣ်ဖဲအံၤလၢနတၢ်လုၢ်မ့ၣ် အူအကပၤဒီးယကလဲၤထံၣ်လိာ်ဒီးကစၢ်ယွၤလၢဖဲန့ၣ်လီၤ.”",
			"16": "<sup>16</sup> ယွၤထံၣ်လိာ်ဒီးစီၤဘံးလၣ်ဒီးတဲဘၣ်အီၤတၢ်လၢအဝဲကဘၣ်စံး ဝဲဒီးမၢအက့ၤကဒါက့ၤဆူစီၤဘၤလးအိၣ်ဒီးဟ့ၣ်လီၤအီၤလၢ အတၢ်ကစီၣ်န့ၣ်လီၤ.",
			"17": "<sup>17</sup> မၤသးဒ်န့ၣ်ဒီးအဝဲက့ၤကဒါက့ၤဝဲဒီးထံၣ်ဘၣ်ဝဲစီၤဘၤလးဆၢ ထၢၣ်ဒံးဒၣ်ဖဲအတၢ်လုၢ်မ့ၣ်အူအကပၤဃုာ်ဒီးကီၢ်မိၤအးအပှၤခိၣ် နၢ်တဖၣ်န့ၣ်လီၤ. စီၤဘၤလးသံကွၢ်ဝဲလၢမ့ၢ်ယွၤစံးတ့ၢ်တၢ်မနုၤတမံၤလဲၣ်.",
			"18": "<sup>18</sup> ဒီးစီၤဘံးလၣ်အဲးထီၣ်အထးခိၣ်လၢဝံအကျိာ်ဒ်အံၤလီၤ. “ဟဲ, စီၤစံးပိၢ်အဖိခွါစီၤဘၤလးဧၢ, ဒီးဒိကနၣ်တၢ်လၢ ယကဘၣ်စံးကတိၤန့ၣ်တက့ၢ်.",
			"19": "<sup>19</sup> ကစၢ်ယွၤန့ၣ်တလီၤဂာ်ဒီးပှၤကညီတဖၣ်လၢအလီတၢ်ဘၣ်. အဝဲတမ့ၢ်ပှၤကညီတဂၤလၢအလဲလိာ်ကွံာ်အတၢ်ပာ်သးန့ၣ်ဘၣ်. ကယဲၢ်တၢ်လၢအအၢၣ်လီၤအီလီၤတ့ၢ်ဝဲန့ၣ်အဝဲမၤဝဲလီၤ. အဝဲကတိၤတၢ်ဒီးတၢ်မၤအသးန့ၣ်လီၤ.",
			"20": "<sup>20</sup> ယဘၣ်တၢ်သိၣ်လိနဲၣ်ယုၤတ့ၢ်ယၤလၢယကဆိၣ်ဂ့ၤတၢ်အဂီၢ်လီၤ. ဒီးဖဲကစၢ်ယွၤဆိၣ်ဂ့ၤတၢ်အခါန့ၣ်ယထုးက့ၤအီၤတန့ၢ်ဘၣ်.",
			"21": "<sup>21</sup> ယထံၣ်ဆိပာ်တၢ်လၢကီၢ်အံၣ်စရ့လးအတၢ်အိၣ်မူဆူညါတဟဲစိာ်န့ၢ် အီၤတၢ်တတၢးတနါမ့တမ့ၢ်, တၢ်ကီတၢ်ခဲနီတမံၤန့ၣ်ဘၣ်. ယွၤ, အဝဲသ့ၣ်အကစၢ်ယွၤန့ၣ်အိၣ်ဒီးအဝဲသ့ၣ်လီၤ. အဝဲသ့ၣ်ကိးထီၣ်ဘိးဘၣ်သ့ၣ်ညါဝဲလၢယွၤမ့ၢ် အဝဲသ့ၣ်အစီၤပၤန့ၣ်လီၤ.",
			"22": "<sup>22</sup> ကစၢ်ယွၤထုးထီၣ်တ့ၢ်အဝဲသ့ၣ်လၢကီၢ်အဲၤကူပတူးအပူၤလီၤ. အဝဲဒုးတၢ်လၢအဝဲသ့ၣ်အဂီၢ်ဒ်ကျီၢ်ဖါအမံၤတဒုအသိးန့ၣ်လီၤ.",
			"23": "<sup>23</sup> တၢ်မၤကဒါမဲာ်အတၢ်သမူပယၢ်, ဒီးတၢ်ဝံတၢ်နါအတၢ်ဟိၣ်တၢ်ယိတအိၣ်ဘၣ်နီတမံၤလၢတၢ်သူအီၤ ထီဒါကီၢ်အံၣ်စရ့လးအပှၤကလုာ်ကသ့ဝဲန့ၣ်ဘၣ်. ခဲအံၤ, ပှၤဂီၢ်မုၢ်ကစံးကတိၤတၢ်လၢကီၢ်အံၣ်စရ့လးအဂ့ၢ်ဒီး စံး, ‘ကွၢ်တၢ်လၢကစၢ်ယွၤမၤတ့ၢ်ဝဲတက့ၢ်.’",
			"24": "<sup>24</sup> ကီၢ်အံၣ်စရ့လးအပှၤကလုာ်အံၤလီၤဂာ်ဒ်ခ့ယုၢ်လၢအဂံၢ်ဆူၣ်ဘါ ဆူၣ်တဒုအသိးန့ၣ်လီၤ. တချုးလၢအအ့ၣ်ဖှီတၢ်ဒီးအီၣ်ကွံာ်တၢ်ဒံးဘၣ်, တချုးအအီဘၣ်တၢ်တဖၣ်လၢအမၤသံဝဲအသွံၣ်ဘၣ်န့ၣ်, တအိၣ်ဘှံးဝဲဘၣ်.”",
			"25": "<sup>25</sup> အန့ၣ်တစုစီၤဘၤလးစံးဘၣ်စီၤဘံးလၣ်, “နဂ့ၢ်လိာ်လၢနကဆိၣ် အၢကီၢ်အံၣ်စရ့လးအပှၤဂီၢ်မုၢ်, ဘၣ်ဆၣ်ဒီး, အစှၤကတၢၢ်န့ၣ်ဆိၣ်ဂ့ၤအီၤတဂ့ၤ.”",
			"26": "<sup>26</sup> စီၤဘံးလၣ်စံးဆၢဝဲ, “တၢ်လၢယွၤတဲဘၣ်ယၤန့ၣ်, ယဘၣ်မၤအီၤခဲလၢာ်လီၤန့ၣ်, ယတဲဘၣ်နၤတမ့ၢ်ဘၣ်ဧါ.”",
			"27": "<sup>27</sup> စီၤဘၤလးစံးဝဲဒၣ်, “ဟဲဃုာ်ဒီးယၤ, ဒီးယကလဲၤကိးနၤဆူတၢ်လီၢ်အဂၤတတီၤလီၤ. ဘၣ်သ့ၣ်သ့ၣ်ကစၢ်ယွၤအဲၣ်ဒိးပျဲနကဆိၣ်အၢအဝဲသ့ၣ်လၢယဂီၢ်ဖဲ န့ၣ်လီၤ.",
			"28": "<sup>28</sup> မၤသးဒ်န့ၣ်ဒီး, အဝဲလဲၤကိးစီၤဘံးလၣ်ဆူကစၢၢ်ပဧိၢ်အဒီခိၣ် လၢအကွၢ်စိလီၤတၢ်ဆူမဲးမုၢ်ခိၣ်န့ၣ်လီၤ.",
			"29": "<sup>29</sup> စီၤဘံးလၣ်စံးဘၣ်အီၤ, “မၤထီၣ်တၢ်လုၢ်လီၢ်နွံခါလၢယဂီၢ် ဖဲအံၤဒီးဟဲစိာ်ကျီၢ်ဖါနွံဒုဒီးသိဖါနွံဒုတက့ၢ်.”",
			"30": "<sup>30</sup> စီၤဘံၤလံးမၤဝဲဒ်တၢ်စံးတ့ၢ်အီၤအသိး, ဒီးလုၢ်ထီၣ်ဝဲကျီၢ်ဖါတဒုဒီးသိဖါတဒုစုာ်စုာ် လၢတၢ်လုၢ်လီၢ်တခါစုာ်စုာ်အဖီခိၣ်န့ၣ်လီၤ."
		},
		"24": {
			"1": "<sup>1</sup> စးထီၣ်ခဲအံၤ, စီၤဘံးလၣ်သ့ၣ်ညါဝဲလၢယွၤအဲၣ်ဒိးအီၤလၢ အကဆိၣ်ဂ့ၤကီၢ်အံၣ်စရ့လးအပှၤဂီၢ်မုၢ်လီၤ. အဃိအဝဲဒၣ်တလဲၤဃုထံၣ်ပှၤအူတၢ်သမူတၢ်တဖၣ်ဒ် အညီနုၢ်မၤန့ၢ်ဝဲလၢညါအသိးလၢၤဘၣ်.",
			"2": "<sup>2</sup> အဝဲကွၢ်ဃီၤတၢ်လိၤလိၤဆူမဲးမုၢ်ခိၣ်ဒီးထံၣ်ဘၣ်ကီၢ်အံၣ်စရ့လး အပှၤဂီၢ်မုၢ်သူၣ်ဒဲတဒူၣ်ဘၣ်တဒူၣ်န့ၣ်လီၤ. ကစၢ်ယွၤအသးလီၤ ဘၣ်လၢအလိၤ,",
			"3": "<sup>3</sup> ဒီးအဝဲဒၣ်အဲးထီၣ်အထးခိၣ်လၢဝံအကျိာ်ဒ်အံၤလီၤ. “စီၤဘဧိၢ်အဖိခွါစီၤဘံးလၣ်အတၢ်ကစီၣ်, ပှၤတဂၤလၢအထံၣ်တၢ်ဆှံဆှံအတၢ်ကတိၤတဖၣ်,",
			"4": "<sup>4</sup> မတၤနၢ်ဟူတၢ်လၢကစၢ်ယွၤစံးဝဲသ့န့ၣ်လဲၣ်. လၢမဲာ်ချံစီၣ်ဝဲၤ ကဲၤတဖၣ်န့ၣ်ယထံၣ်တၢ်လၢသးတမံၤ, တၢ်ထံၣ်လၢညါခီတမံၤလၢအဟဲလၢသ့တၢ်လၢာ်ကစၢ်ယွၤတဂၤ အအိၣ်န့ၣ်လီၤ.",
			"5": "<sup>5</sup> ပှၤအံၣ်စရ့လးဖိအဒဲတဖၣ်ဃံလၤဝဲ,",
			"6": "<sup>6</sup> လီၤဂာ်မးဒ်သ့ၣ်စူၣ်ပလိၣ်အကျိၤဖးထီတဖၣ်မ့ၢ်ဂ့ၤ, တၤသၣ်လီၢ်တဖၣ်လၢထံကျိတဘိအဃၢၤမ့ၢ်ဂ့ၤ, လီၤဂာ်မးဒ်သ့ၣ်အကၠီၣ်လၢယွၤသူၣ်လီၤတ့ၢ်ဝဲအသိးမ့ၢ်ဂ့ၤ, ဒ်သ့ၣ်ဆှိးအ့ရ့းတဖၣ်လၢထံနံၤအသိးမ့ၢ်ဂ့ၤန့ၣ်လီၤ.",
			"7": "<sup>7</sup> အဝဲသ့ၣ်ကဒိးန့ၢ်မူခိၣ်စူၤလၢလၢပှဲၤပှဲၤဒီးသူၣ်လီၤ အတၢ်ချံလၢဟီၣ်ခိၣ်စုၣ်စီၣ်ဝဲဂ့ၤဂ့ၤအပျီတဖၣ် အပူၤန့ၣ်လီၤ. အဝဲသ့ၣ်အစီၤပၤကဒိၣ်န့ၢ်ဒံးစီၤအၤကးဒီးအတၢ်ပၢကသလၣ်လီၤ အသးဖးယံၤဖးလဲၢ်န့ၣ်လီၤ.",
			"8": "<sup>8</sup> ကစၢ်ယွၤထုးထီၣ်တ့ၢ်အဝဲသ့ၣ်လၢကီၢ်အဲၤကူပတူးဒီးအဝဲဒုး တၢ်လၢအဂီၢ်ဒ်ကျီၢ်ဖါတံၢ်အမံၤတဒုအသိးန့ၣ်လီၤ. အဝဲသ့ၣ်အ့ၣ်ဖှီကွံာ်အဒုၣ်အဒါတဖၣ်, မၤကၢ်ကွံာ်အဃံအကွဲ တဖၣ်, ဒီးတီၢ်သဘှံးအပျၢ်တဖၣ်န့ၣ်လီၤ.",
			"9": "<sup>9</sup> ပှၤတကလုာ်န့ၣ်လီၤဂာ်ဒ်ခ့ယုၢ်လၢအဂံၢ်ဆူၣ်ဘါဆူၣ်တဒုအသိး လီၤ. ဖဲအမံဝဲအခါန့ၣ်, ပှၤမၤပၢၢ်ထီၣ်အီၤတဘူၣ်ဘၣ်နီတဂၤဘၣ်. ပှၤတဂၤလၢ်လၢ်လၢအဆိၣ်ဂ့ၤကီၢ်အံၣ်စရ့လးန့ၣ်ကဘၣ်တၢ်ဆိၣ်ဂ့ၤ, ဒီးပှၤတဂၤလၢ်လၢ်လၢအဆိၣ်အၢကီၢ်အံၣ်စရ့လးန့ၣ်ကဘၣ်တၢ်ဆိၣ် အၢန့ၣ်လီၤ.”",
			"10": "<sup>10</sup> စီၤဘၤလးစှီၤအစုခိၣ်တဖၣ်လၢတၢ်သးဒိၣ်အပူၤဒီးစံးဘၣ်စီၤ ဘံးလၣ်, “ယကိးတ့ၢ်နၤလၢနကဆိၣ်အၢယဒုၣ်ယဒါတဖၣ်အဂီၢ်လီၤ. မ့မ့ၢ်ခဲအံၤတခီနဆိၣ်ဂ့ၤအီၤဒၣ်လဲာ်သၢစုန့ၣ်လီၤ.",
			"11": "<sup>11</sup> ခဲအံၤ, က့ၤဆူဟံၣ်တက့ၢ်. ယအၢၣ်လီၤအီၤလီၤတ့ၢ်နၤလၢယကဟ့ၣ် နၤတၢ်ဘျုးတၢ်ဖှိၣ်, ဘၣ်ဆၣ်ဒီး, ယွၤတြီကွံာ်နၤလၢနကဒိးန့ၢ်တၢ်ဆိၣ်ဂ့ၤအဂီၢ်န့ၣ်လီၤ.”",
			"12": "<sup>12</sup> စီၤဘံးလၣ်စံးဆၢဝဲ, “ယတဲဘၣ်တ့ၢ်ပှၤစိာ်တၢ်ကစီၣ်တဖၣ်လၢ နဆှၢလီၤတ့ၢ်အီၤန့ၣ်လၢ,",
			"13": "<sup>13</sup> နမ့ၢ်ဟ့ၣ်ယၤကယဲၢ်စ့ဒီးထူအိၣ်လၢနနူၢ်ပူၤစီၤပူၤခဲလၢာ်ဒၣ် လဲာ်န့ၣ်, ယဂ့ၢ်လိာ်စူၢ်ယွၤအတၢ်မၤလိာ်ခီဖျိမၤတၢ်တမံၤလၢ်လၢ်ဖဲ ယသးတသ့ဘၣ်လီၤ. ယကစံးဒၣ်တၢ်လၢယွၤတဲဝဲလၢ ယကဘၣ်စံးဧိၤန့ၣ်လီၤ.”",
			"14": "<sup>14</sup> စီၤဘံးလၣ်စံးဘၣ်စီၤဘၤလး, “ခဲအံၤ, ယကက့ၤကဒါက့ၤဆူယပှၤဂီၢ်မုၢ်ဒၣ်ယဲအအိၣ်, ဘၣ်ဆၣ်ဒီးတချုးလၢယက့ၤဒံးဘၣ်န့ၣ်, ယဟ့ၣ်ပလီၢ်နၤတၢ်လၢခဲ ကိာ်ကီၢ်အံၣ်စရ့လးအပှၤဂီၢ်မုၢ်ကမၤဘၣ်နပှၤဂီၢ်မုၢ်ဒ်လဲၣ်အဂ့ၢ် န့ၣ်လီၤ.",
			"15": "<sup>15</sup> အန့ၣ်ဝံၤဒီးအဝဲအဲးထီၣ်အထးခိၣ်လၢဝံအကျိာ်ဒ်အံၤလီၤ. “စီၤဘဧိၢ်အဖိခွါစီၤဘံးလၣ်အတၢ်ကစီၣ်, ပှၤတဂၤလၢအထံၣ်တၢ်ဆှံဆှံအတၢ်ကတိၤတဖၣ်,",
			"16": "<sup>16</sup> မတၤနၢ်ဟူတၢ်လၢကစၢ်ယွၤစံးဝဲဒီးဒိးန့ၢ်တၢ်သ့ၣ်ညါလၢအဟဲ လၢတၢ်ထီကတၢၢ်တဂၤအအိၣ်သ့န့ၣ်လဲၣ် လၢမဲာ်ချံစီၣ်ဝဲၤကဲၤတဖၣ်အပူၤ, ယထံၣ်တၢ်လၢသးတမံၤ, တၢ်ထံၣ်လၢညါခီလၢအဟဲလၢသ့တၢ်လၢာ်ကစၢ်ယွၤအအိၣ်န့ၣ်လီၤ.",
			"17": "<sup>17</sup> ယကွၢ်တၢ်ဆူခါဆူညါအပူၤ, ဒီးယထံၣ်အံၣ်စရ့လးအပှၤကလုာ်, စီၤပၤတဂၤ, လီၤဂာ်ဒီးဆၣ်လၢအကပီၤတဖျၢၣ်ကဟဲထီၣ်လၢပှၤကလုာ် န့ၣ်အပူၤလီၤ. ဒ်ဆၣ်မဲၢ်ထီၣ်တဖျၢၣ်အသိးန့ၣ်အဝဲကဟဲထီၣ်လၢကီၢ်အံၣ်စရ့လး အပူၤလီၤ. အဝဲကတီၢ်ကီၢ်မိၤအးအခိၣ်အနၢ်တဖၣ်, ဒီးဒိလီၤပှီၢ်ကယဲၢ်စ့ဧၢ်အပှၤဂီၢ်မုၢ်န့ၣ်လီၤ.",
			"18": "<sup>18</sup> အဝဲကမၤနၢၤကွံာ်အဒုၣ်အဒါတဖၣ်လၢကီၢ်အဒိၣ်အပူၤ, ဒီးဒုးကဲထီၣ်အဝဲသ့ၣ်အကီၢ်လၢအတၢ်ဖဲကီၢ်အံၣ်စရ့လးမၤနၢၤ ထွဲဒံးတၢ်ဆူညါအခါန့ၣ်လီၤ.",
			"19": "<sup>19</sup> ကီၢ်အံၣ်စရ့လးအပှၤကလုာ်ကယီၢ်တံၢ်လီၤကွံာ် အဝဲသ့ၣ်, ဒီးမၤပျီကွံာ်ပှၤအိၣ်မူတ့ၢ်ဒံးလၢခံတဖၣ်န့ၣ်လီၤ.”",
			"20": "<sup>20</sup> အန့ၣ်ဝံၤဒီး, လၢအတၢ်ထံၣ်လၢညါခီအပူၤန့ၣ်စီၤဘံးလၣ်ထံၣ်ဘၣ် ပှၤဧမၤလ့းဖိတဖၣ်ဒီးအဲးထီၣ်အထးခိၣ်လၢဝံအကျိာ်ဒ်အံၤလီၤ. “ကီၢ်ဧမၤလ့းမ့ၢ်ပှၤတကလုာ်လၢအဂံၢ်အဘါဆူၣ်ကတၢၢ်လၢပှၤ ကလုာ်ခဲလၢာ်အကျါ, ဘၣ်ဆၣ်ဒီးလၢခံကတၢၢ်န့ၣ်ကဟးဂီၤ လီၤထူလီၤယိာ်လီၤ.”",
			"21": "<sup>21</sup> လၢအတၢ်ထံၣ်လၢညါခီအပူၤန့ၣ်အဝဲထံၣ်ဘၣ်ပှၤက့ၣ်ဖိတဖၣ်ဒီး အဲးထီၣ်အထးခိၣ်လၢဝံအကျိာ်ဒ်အံၤလီၤ. “တၢ်လီၢ်ဖဲသုအိၣ်ဆိးန့ၣ်အိၣ်လၢတၢ်ပူၤဖျဲးအပူၤ, အိၣ်ဘံၣ်အိၣ်ဘၢဒ်ထိၣ်အသွံတခါလၢအအိၣ်လၢလ့ဖးထီအဒီခိၣ်,",
			"22": "<sup>22</sup> ဘၣ်ဆၣ်ဒီးသုဝဲပှၤက့ၣ်ဖိတဖၣ်ကဘၣ်တၢ်မၤဟးဂီၤကွံာ်အီၤဖဲ ကီၢ်အၤၡူၢ်က့ၤစိာ်မၢကဲကုၢ်သုန့ၣ်လီၤ.”",
			"23": "<sup>23</sup> စီၤဘံးလၣ်အဲးထီၣ်အထးခိၣ်လၢဝံအကျိာ်ဒ်အံၤ, “ပှၤဂီၢ်မုၢ်လၢအပာ်ဖှိၣ်ထီၣ်အသးလၢကလံၤစိးန့ၣ်မ့ၢ်မတၤ တဖၣ်လဲၣ်.",
			"24": "<sup>24</sup> ပှၤဟဲနုာ်လီၤဒုးတၢ်တဖၣ်ကဟဲဒီးကဘီလၢကီးကူပြူးလီၤ. အဝဲသ့ၣ်ကမၤနၢၤကွံာ်ကီၢ်အၤၡူၢ်ဒီးကီၢ်ဧၤဘ့ၢ်လီၤ. ဘၣ်ဆၣ်ဒီး, အဝဲသ့ၣ်ကဘၣ်တၢ်မၤဟးဂီၤကဒါက့ၤအီၤလီၤထူလီၤ ယိာ်လီၤ.”",
			"25": "<sup>25</sup> အန့ၣ်ဝံၤဒီးစီၤဘံးလၣ်ကတဲာ်ကတီၤအသးဒီးက့ၤကဒါက့ၤဆူ အဟံၣ်ဒီးစီၤဘၤလးလဲၤဆူညါလၢအကျဲဒၣ်ဝဲန့ၣ်လီၤ."
		},
		"25": {
			"1": "<sup>1</sup> ဖဲပှၤအံၣ်စရ့လးဖိတဖၣ်အိၣ်သူၣ်ထီၣ်အဒဲလၢၡံးထံၣ်အတြီၤ ပူၤန့ၣ်ပှၤပိာ်ခွါတဖၣ်စးထီၣ်လဲၤမံဃုာ်ဒီးပှၤမိၤအးမုၣ် တဖၣ်လၢအအိၣ်ဝဲဖဲန့ၣ်လီၤ.",
			"2": "<sup>2</sup> ပိာ်မုၣ်တဖၣ်အံၤကွဲဃီၤအဝဲသ့ၣ်တဖၣ်ဆူတၢ်လုၢ်တၢ်ပာ်အမူးတဖၣ် လၢတၢ်လီၢ်ဖဲကီၢ်မိၤအးအကစၢ်ဘၣ်တၢ်ဘူၣ်ထီၣ်ဘါထီၣ်အီၤန့ၣ် လီၤ. ပှၤအံၣ်စရ့လးဖိတဖၣ်အီၣ်တၢ်အီၣ်ဒီးဘါထီၣ်ကစၢ်ဘဧၤလးလၢကီၢ် ပဧိၢ်အပူၤန့ၣ်လီၤ.",
			"3": "<sup>3</sup> မၤသးဒ်န့ၣ်ဒီး, ယွၤသးဒိၣ်ထီၣ်အဝဲသ့ၣ်, ဒီးယွၤစံးဘၣ်စီၤမိၤၡ့, “ကိးဃီၤကယဲၢ်ပှၤအံၣ်စရ့လးဖိ အခိၣ်အနၢ်တဖၣ်ဒီးလၢတၢ်ဒိကနၣ်ယၤအပူၤန့ၣ်မၤသံကွံာ်ပှၤလၢ အပူထီၣ်ယၤတဖၣ်ဖဲမုၢ်ထူၣ်အဆၢကတီၢ်န့ၣ်တက့ၢ်. အန့ၣ်ဒီးယတသးဒိၣ်ထီၣ်လၢၤဘၣ်ပှၤဂီၢ်မုၢ်နီတစုဘၣ်.”",
			"5": "<sup>5</sup> စီၤမိၤၡ့စံးဘၣ်ပှၤခိၣ်ပှၤနၢ်တဖၣ်, “သုဝဲတဂၤဘၣ်တဂၤန့ၣ် ကဘၣ်မၤသံကွံာ်ကယဲၢ်ပှၤကိးဂၤဒဲးလၢသုဒူၣ်ပူၤ, ပှၤလၢအကဲထီၣ်ပှၤတဂၤလၢအဘူၣ်ထီၣ်ဘါထီၣ်ဘဧၤလးလၢကီၢ်ပဧိၢ် အပူၤန့ၣ်လီၤ.”",
			"6": "<sup>6</sup> ပှၤအံၣ်စရ့လးဖိတဖၣ်အကျါတဂၤကိးနုာ်ပှၤမံးဒယၣ်ပိာ်မုၣ်တဂၤ ဆူဒဲပူၤလၢစီၤမိၤၡ့ဒီးပှၤကမျၢၣ်ခဲလၢာ်အမဲာ်ညါဖဲ အဝဲသ့ၣ်ဟီၣ်ဝဲယၢၤဝဲလၢယွၤအိၣ်ဝဲဆိးဝဲအဒဲစီဆှံ အကျဲစၢၤအခါန့ၣ်လီၤ.",
			"7": "<sup>7</sup> ဖဲပှၤလုၢ်တၢ်အခိၣ်စီၤအၤဟရိၣ်အလံၤခွါ, စီၤအလၤဧါစၢ်အဖိခွါ, စီၤပံၤနဃၣ်ထံၣ်တၢ်န့ၣ်ဒီး, အဝဲဂဲၤဆၢထၢၣ်ဒီးဟးထီၣ်ကွံာ်လၢတၢ်အိၣ်ဖှိၣ်န့ၣ်လီၤ. အဝဲစိာ်ထီၣ်ဘီတဘ့ၣ်,",
			"8": "<sup>8</sup> လဲၤပိာ်ထွဲပှၤတဂၤန့ၣ်ဒီးပိာ်မုၣ်တဂၤန့ၣ်အခံဆူဒဲပူၤဒီး ဆဲးဖျိကွံာ်ပှၤခံဂၤလိာ်န့ၣ်လၢဘီန့ၣ်လီၤ. လၢကျဲဒ်သိးအံၤန့ၣ်တၢ်သံသတြိာ်လၢအမၤဟးဂီၤကီၢ်အံၣ်စရ့လး န့ၣ်ဆိကတီၢ်အသး",
			"9": "<sup>9</sup> ဘၣ်ဆၣ်ဒီး, တၢ်န့ၣ်မၤသံကွံာ်လံပှၤဂီၢ်မုၢ်၂၄၀၀၀ ဂၤ လံန့ၣ်လီၤ.",
			"10": "<sup>10</sup> ယွၤစံးဘၣ်စီၤမိၤၡ့ဒီးစံးဝဲဒၣ်,",
			"11": "<sup>11</sup> “မ့ၢ်လၢတၢ်တမံၤလၢစီၤပံၤနဃၣ်မၤတ့ၢ်ဝဲန့ၣ်အဃိဒီး, ယတသးဒိၣ်လၢၤကီၢ်အံၣ်စရ့လးအပှၤဂီၢ်မုၢ်ဘၣ်. အဝဲဝံသးစူၤတၢ်ဘူၣ်တၢ်ဘါထီၣ်ကစၢ်အဂၤတကဲဘၣ်. မ့မ့ၢ်သးအိၣ်ဒၣ်ဝဲထဲယၤတဂၤသတးဒီး, ယတမၤဟးဂီၤလၢၤအဝဲသ့ၣ်လၢယတၢ်သးဒိၣ်အဃိလၢၤဘၣ်.",
			"12": "<sup>12</sup> မၤသးဒ်န့ၣ်ဒီးတဲဘၣ်အီၤလၢယမၤတၢ်အၢၣ်လီၤအီလီၤတမံၤဒီး အီၤလၢကမ့ၢ်တၢ်ဂၢၢ်ဝဲကျၢၤဝဲအစိၤစိၤအဃၣ်ဃၣ်န့ၣ်တက့ၢ်.",
			"13": "<sup>13</sup> အဝဲဒီးအစၢၤအသွဲၣ်တဖၣ်န့ၣ်ဘၣ်တၢ်ဒုးကဲထီၣ်ဒီးပာ်ဂၢၢ်ပာ် ကျၢၤအီၤဒ်ပှၤလုၢ်တၢ်အခိၣ်တဖၣ်အသိးလီၤစိၤလီၤထီလီၤ. အဂ့ၢ်ဒ်အံၤ, အဝဲဝံသးစူၤပှၤလၢအပြၢတၢ်ထီဒါယၤတကဲ နီတဂၤဘၣ်ဒီးဒုးလီၤဘၣ်တၢ်ပျၢ်တၢ်ဒဲးဘးလၢပှၤဂီၢ်မုၢ်အတၢ် ဒဲးဘးအဂီၢ်လီၤ.”",
			"14": "<sup>14</sup> ပှၤအံၣ်စရ့လးဖိတဂၤလၢအဘၣ်တၢ်မၤသံဃုာ်အီၤဒီးပှၤမံးဒယၣ် မုၣ်တဂၤန့ၣ်အမံၤမ့ၢ်ဝဲစီၤစၤလူအဖိခွါစီၤစံၣ်ရံၤန့ၣ်လီၤ. အဝဲမ့ၢ်ဒူၣ်ဖိထၢဖိအခိၣ်တဂၤလၢစူၤမ့းအိၣ်အဒူၣ်ပူၤန့ၣ်လီၤ.",
			"15": "<sup>15</sup> ပိာ်မုၣ်တဂၤန့ၣ်အမံၤမ့ၢ်ဝဲနီၢ်ကးစဘံၤလီၤ. အဝဲအပၢ်မ့ၢ်ကရူၢ်ခိၣ်တဂၤလၢပှၤမံးဒယၣ်ဖိအဒူၣ်ထၢတဖၣ်အကျါ န့ၣ်လီၤ.",
			"16": "<sup>16</sup> ယွၤမၤလိာ်စီၤမိၤၡ့စံးဝဲ, “လဲၤထီၣ်ဒုးပှၤမံးဒယၣ်ဖိတဖၣ်ဒီးမၤဟးဂီၤကွံာ်အဝဲ သ့ၣ်",
			"18": "<sup>18</sup> မ့ၢ်လၢအမၤတ့ၢ်သုလၢတၢ်အၢတၢ်သီဖဲအဝဲသ့ၣ်, လီန့ၢ်သုဖဲပဧိၢ်, ဒီးမ့ၢ်လၢနီၢ်ကးစဘံၤလၢအဘၣ်တၢ်မၤသံကွံာ်အီၤဖဲတၢ်သံသ တြိာ်လၢပဧိၢ်အခါ, အဃိန့ၣ်တက့ၢ်.”"
		},
		"26": {
			"1": "<sup>1</sup> ဖဲတၢ်သံသတြိာ်ဝံၤအလီၢ်ခံ, ယွၤစံးဘၣ်စီၤမိၤၡ့, ဒီးစီၤအၤဟရိၣ်အဖိခွါစီၤအလၤဧစၢ်ဒ်အံၤ,",
			"2": "<sup>2</sup> “မၤတၢ်ထၢဖှိၣ်ကွဲးနီၣ်တမံၤဒ်ကီၢ်အံၣ်စရ့လးအပှၤဂီၢ်မုၢ်ဒီကရူၢ်, အဟံၣ်ဖိဃီဖိတဖၣ်အိၣ်ဝဲအသိး, လၢကယဲၢ်ပှၤလၢအသးအိၣ်အနံၣ် ခံဆံဒီးဆူအဖီခိၣ်လၢအကြၢးဒီးသုးမုၢ်သံၣ်ဘိအတၢ်မၤအဂီၢ်တက့ၢ်.”",
			"3": "<sup>3</sup> စီၤမိၤၡ့ဒီးစီၤအလၤဧစၢ်စူၢ်တၢ်ဒီးကိးဖှိၣ်ပှၤပိာ်ခွါလၢအသးအိၣ်ထဲန့ၣ် တဖၣ်လီၤ. အဝဲသ့ၣ်ပာ်ဖှိၣ်ထီၣ်အသးလၢထံကျိယၢ်ဒ့ၣ်အဘးခီ, ဖဲကီၢ်မိၤအးအတၢ်ပျီပူၤ, ဝ့ၢ်ယရံၤဃိအမဲာ်ညါန့ၣ်လီၤ.",
			"4": "<sup>4</sup> ပှၤတဖၣ်အံၤမ့ၢ်ပှၤအံၣ်စရ့လးဖိလၢအဟဲထီၣ်လၢကီၢ်အဲၤကူ ပတူးအပူၤန့ၣ်လီၤ.",
			"5": "<sup>5</sup> လၢရူၤဘ့ၣ်အဒူၣ်ပူၤ (စီၤရူၤဘ့ၣ်မ့ၢ်စီၤယၤကိာ်အဖိခွါအဒိၣ် ကတၢၢ်), ဒူၣ်ထၢတဖၣ်လၢအဘၣ်ထွဲဒီးစီၤဟနိာ်, စီၤပးလူး,",
			"6": "<sup>6</sup> စီၤဃ့စရိာ်ဒီးစီၤကၢ်မံၤန့ၣ်လီၤ. ဒူၣ်ထၢတဖၣ်အံၤအိၣ်ဒီးပှၤပိာ်ခွါအနီၣ်ဂံၢ်လွံၢ်ကလးသၢကထိနွံကယၤသၢဆံဂၤန့ၣ်လီၤ.",
			"8": "<sup>8</sup> စီၤပးလူးအစၢၤအသွဲၣ်တဖၣ်မ့ၢ်ဝဲ, စီၤအလံအာ်, ဒီးအဖိခွါတဖၣ်လၢအမ့ၢ်စီၤနမူၤအ့လး, စီၤဒၤသၣ်ဒီးစီၤ အဘံရၣ်န့ၣ်လီၤ. (အဝဲအံၤမ့ၢ်ဝဲစီၤဒၤသၣ်ဒီးစီၤအဘံရၣ်လၢ အဘၣ်တၢ်ဃုထၢထီၣ်အီၤလၢပှၤဂီၢ်မုၢ်ဒီကရူၢ်န့ၣ်လီၤ. အဝဲသ့ၣ်တပာ်ကဲဘၣ်စီၤမိၤၡ့ဒီးစီၤအၤဟရိၣ်အတၢ်ကဲခိၣ်ကဲ နၢ်ဘၣ်ဒီးကဲထီၣ်ပှၤတဖၣ်လၢအပိာ်စီၤကိၤရးအခံ, ဖဲအဝဲသ့ၣ်ပူထီၣ်ထီဒါယွၤန့ၣ်လီၤ.",
			"10": "<sup>10</sup> ဟီၣ်ခိၣ်အိးထီၣ်အသးဒီးယူၢ်လီၤကွံာ်အဝဲသ့ၣ်ဒီးအဝဲသ့ၣ်သံဃုာ် ဒီးစီၤကိၤရးဒီးပှၤပိာ်အခံတဖၣ်, ဖဲမ့ၣ်အူမၤဟးဂီၤကွံာ် ပှၤပိာ်ခွါအဂၤခံကယၤယဲၢ်ဆံ န့ၣ်လီၤ. အဝဲသ့ၣ်ကဲထီၣ်တၢ်ဟ့ၣ်ပလီၢ်တမံၤလၢပှၤဂီၢ်မုၢ်အဂီၢ်န့ၣ်လီၤ.",
			"11": "<sup>11</sup> ဘၣ်ဆၣ်ဒီးစီၤကိၤရးအဖိခွါတဖၣ်တဘၣ်တၢ်မၤသံအီၤဘၣ်.)",
			"12": "<sup>12</sup> လၢစူၤမ့းအိၣ်အဒူၣ်ပူၤ, ဒူၣ်ထၢတဖၣ်လၢအဘၣ်ထွဲဒီးစီၤနမူၤအ့လး, စီၤယၤမံၣ်, စီၤယၤကံၣ်,",
			"13": "<sup>13</sup> စီၤစ့ရၤ, ဒီးစီၤၡၤအူလးန့ၣ်လီၤ.",
			"14": "<sup>14</sup> ဒူၣ်ထၢတဖၣ်အံၤအပှၤပိာ်ခွါအနီၣ်ဂံၢ်အိၣ်ဝဲ ခံကထိခံကယၤခံဆံ ဂၤန့ၣ်လီၤ.",
			"15": "<sup>15</sup> လၢကးအဒူၣ်ပူၤ, ဒူၣ်ထၢတဖၣ်လၢအဘၣ်ထွဲဒီးစီၤစဖိၣ်, စီၤဃးကံၤ, စီၤၡူနံၤ,",
			"16": "<sup>16</sup> စီၤအီးစနံၤ, စီၤဧ့ရံၤ,",
			"17": "<sup>17</sup> စီၤအရိးဒီးစီၤအၤအ့ၤလံန့ၣ်လီၤ.",
			"18": "<sup>18</sup> ဒူၣ်ထၢတဖၣ်အံၤအပှၤပိာ်ခွါအနီၣ်ဂံၢ်အိၣ်ဝဲ, လွံၢ်ကလးယဲၢ်ကယၤဂၤန့ၣ်လီၤ.",
			"19": "<sup>19</sup> လၢယူဒၤအဒူၣ်ပူၤ (စီၤယူဒၤအဖိခွါခံဂၤလၢအမ့ၢ်စီၤအ့ၢ် ဒီးစီၤအိၤနၣ်န့ၣ်, သံတ့ၢ်ဝဲလၢကီၢ်ကနၤဧၣ်အပူၤလီၤ.) ဒူၣ်ထၢတဖၣ်လၢအဘၣ်ထွဲဒီးစီၤၡ့လၤ, စီၤစ့ရၤ, စီၤဖ့ၤရ့း, စီၤဃ့စရိၣ်ဒီးစီၤဃမူန့ၣ်လီၤ.",
			"22": "<sup>22</sup> ဒူၣ်ထၢတဖၣ်အံၤအပှၤပိာ်ခွါအနီၣ်ဂံၢ်အိၣ်ဝဲ, နွံကလးဃုကထိယဲၢ်ကယၤဂၤန့ၣ်လီၤ.",
			"23": "<sup>23</sup> လၢယံးစၣ်ကၢ်အဒူၣ်ပူၤ, ဒူၣ်ထၢတဖၣ်လၢအဘၣ်ထွဲဒီးစီၤတိၤလၤ, စီၤဖူၤဝၤ,",
			"24": "<sup>24</sup> စီၤယၤၡူာ်ဒီးစီၤၡံးမရိၣ်န့ၣ်လီၤ. ဒူၣ်ထၢတဖၣ်အံၤအပှၤပိာ်ခွါအနီၣ်ဂံၢ်အိၣ်ဝဲ, ဃုကလးလွံၢ်ကထိ သၢကယၤဂၤန့ၣ်လီၤ.",
			"26": "<sup>26</sup> လၢစဘူလိၣ်အဒူၣ်ပူၤ, ဒူၣ်ထၢတဖၣ်လၢအဘၣ်ထွဲဒီးစီၤစ့ရ့း, စီၤအ့လိၣ်ဒီးစီၤယၤလအ့လးန့ၣ်လီၤ.",
			"27": "<sup>27</sup> ဒူၣ်ထၢတဖၣ်အံၤအပှၤပိာ်ခွါအနီၣ်ဂံၢ်အိၣ်ဝဲ, ဃုကလးယဲၢ်ကယၤ ဂၤန့ၣ်လီၤ.",
			"28": "<sup>28</sup> ဒူၣ်တဖၣ်လၢအဘၣ်ထွဲဒီးစီၤယိၤသးလၢအမ့ၢ်ဖိခွါခံဂၤအပၢ် န့ၣ်မ့ၢ်မနၤၡ့ၤအဒူၣ်ဒီးအ့ဖရဲၣ်အဒူၣ်န့ၣ်လီၤ.",
			"29": "<sup>29</sup> လၢမနၤၡ့ၤအဒူၣ်ပူၤန့ၣ်, စီၤမနၤၡ့ၤအဖိခွါစီၤမၤကံၢ်လၢ အမ့ၢ်စီၤကံးလဧးအပၢ်ဒီးဒူၣ်ထၢလၢလာ်တဖၣ်အံၤဒွးက့ၤ အတၢ်ဟဲလီၤစၢၤလီၤသွဲၣ်လၢစီၤကံးလဧးန့ၣ်လီၤ.",
			"30": "<sup>30</sup> ဒူၣ်ထၢတဖၣ်လၢအဘၣ်ထွဲဒီးစီၤအံစ့ၢ်, စီၤဃ့လ့း,",
			"31": "<sup>31</sup> စီၤအးစရံၤအ့လး, စီၤၡက့ၣ်,",
			"32": "<sup>32</sup> စီၤၡမံဒၤဒီးစီၤဃ့ဖ့ၢ်န့ၣ်လီၤ. စီၤဃ့ဖ့ၢ်အဖိခွါစီၤစလၤဖဃးန့ၣ်အဖိခွါတအိၣ်နီတဂၤဘၣ်. မ့မ့ၢ်အိၣ်ဒၣ်ထဲအဖိမုၣ်တဖၣ်ဒီးအဝဲသ့ၣ်အမံၤမ့ၢ်ဝဲ, နီၢ်မၤလၤ, နီၢ်နိဧၤ, နီၢ်ဃၤကလၤ, နီၢ်မံးလကၤဒီးနီၢ်တံးရစၢ်လီၤ.",
			"34": "<sup>34</sup> ဒူၣ်ထၢတဖၣ်အံၤအပှၤပိာ်ခွါအနီၣ်ဂံၢ်အိၣ်ဝဲ, ယဲၢ်ကလးခံကထိနွံကယၤ ဂၤန့ၣ်လီၤ.",
			"35": "<sup>35</sup> လၢအ့ဖရဲၣ်အဒူၣ်ပူၤ, ဒူၣ်ထၢတဖၣ်လၢအဘၣ်ထွဲဒီးစီၤၡူၤသ့လၤ, စီၤဘ့က့ၢ်ဒီးစီၤတၤဃၣ်န့ၣ်လီၤ.",
			"36": "<sup>36</sup> စီၤဧ့ရၣ်အဒူၣ်ထၢဒွးက့ၤအထူအထံးဟဲလၢစီၤၡူၤသ့လၤန့ၣ် လီၤ.",
			"37": "<sup>37</sup> ဒူၣ်ထၢတဖၣ်အံၤအပှၤပိာ်ခွါအနီၣ်ဂံၢ်အိၣ်ဝဲ, သၢကလးခံကထိ ယဲၢ်ကယၤဂၤန့ၣ်လီၤ. အဝဲသ့ၣ်တဖၣ်အံၤမ့ၢ်ဒူၣ်ထၢတဖၣ်လၢအဟဲလီၤစၢၤလၢစီၤယိၤသး န့ၣ်လီၤ.",
			"38": "<sup>38</sup> လၢဘံၣ်ယၤမံၣ်အဒူၣ်ပူၤ, ဒူၣ်ထၢတဖၣ်လၢအဘၣ်ထွဲဒီးစီၤဘ့လၤ, စီၤအၤၡဘ့လး, စီၤအဃံရၣ်,",
			"39": "<sup>39</sup> စီၤၡူဖၣ်ဒီးစီၤဃူဖၣ်န့ၣ်လီၤ. စီၤအၤရးဒီးစီၤနၤဧမၣ်အဒူၣ်ထၢတဖၣ်ဒွးက့ၤအတၢ်ဟဲလီၤစၢၤ အထူအထံးလၢစီၤဘ့လၤန့ၣ်လီၤ.",
			"41": "<sup>41</sup> ဒူၣ်ထၢတဖၣ်အံၤအပှၤပိာ်ခွါအနီၣ်ဂံၢ်အိၣ်ဝဲ, လွံၢ်ကလးယဲၢ်ကထိ ဃုကယၤ ဂၤန့ၣ်လီၤ.",
			"42": "<sup>42</sup> လၢဒၣ်အဒူၣ်ပူၤ, ဒူၣ်ထၢလၢအဘၣ်ထွဲဒီးစီၤၡူဃၣ်,",
			"43": "<sup>43</sup> လၢအပှၤပိာ်ခွါအနီၣ်ဂံၢ်အိၣ်ဝဲ, ဃုကလးလွံၢ်ကထိလွံၢ်ကယၤ ဂၤန့ၣ်လီၤ.",
			"44": "<sup>44</sup> လၢအၤၡ့ၢ်အဒူၣ်ပူၤန့ၣ်, ဒူၣ်ထၢတဖၣ်လၢအဘၣ်ထွဲဒီးစီၤယံးမ နၤ, စီၤယံးၡဝံၤဒီးစီၤဘရံဧၤန့ၣ်လီၤ.",
			"45": "<sup>45</sup> စီၤဃ့ဘ့ၢ်ဒီးစီၤမးလကံၤအ့လးအဒူၣ်ထၢတဖၣ်ဒွးက့ၤအတၢ်ဟဲ လီၤစၢၤလၢစီၤဘရံဧၤန့ၣ်လီၤ.",
			"46": "<sup>46</sup> စီၤအၤၡ့ၢ်အိၣ်ဒီးအဖိမုၣ်တဂၤလၢအမံၤမ့ၢ်နီၢ်စၤရါန့ၣ်လီၤ.",
			"47": "<sup>47</sup> ဒူၣ်ထၢတဖၣ်အံၤအပှၤပိာ်ခွါအနီၣ်ဂံၢ်အိၣ်ဝဲ, ယဲၢ်ကလးသၢကထိလွံၢ်ကယၤ ဂၤ န့ၣ်လီၤ.",
			"48": "<sup>48</sup> လၢနးသၤလံအဒူၣ်ပူၤ, ဒူၣ်ထၢတဖၣ်လၢအဘၣ်ထွဲဒီးစီၤယၤစအ့ လး, စီၤကူနံၤ,",
			"49": "<sup>49</sup> စီၤယ့စ့ၢ်ဒီးစီၤၡံးလ့ၣ်န့ၣ်လီၤ. ဒူၣ်ထၢတဖၣ်အံၤအပှၤပိာ်ခွါအနီၣ်ဂံၢ်အိၣ်ဝဲ, လွံၢ်ကလးယဲၢ်ကထိလွံၢ်ကယၤ ဂၤ န့ၣ်လီၤ.",
			"51": "<sup>51</sup> ပှၤအံၣ်စရ့လးဖိပိာ်ခွါအနီၣ်ဂံၢ်ပာ်ဖှိၣ်ခဲလၢာ်မ့ၢ်ဝဲပှၤဃု ကလီၢ်တကထိနွံကယၤသၢဆံဂၤန့ၣ်လီၤ.",
			"52": "<sup>52</sup> ယွၤစံးဘၣ်စီၤမိၤၡ့, “နီၤဖးလီၤထံကီၢ်န့ၣ်လၢပှၤအဒူၣ်တဖၣ်အကျါဒ်ပှၤအဒူၣ်အနီၣ် ဂံၢ်အိၣ်ဝဲအသိးန့ၣ်တက့ၢ်.",
			"54": "<sup>54</sup> လၢပှၤလၢအနီၣ်ဂံၢ်အါအဂီၢ်န့ၣ်ဟ့ၣ်အီၤတၢ်န့ၢ်သါအလီၢ်ကဝီၤလၢ အလဲၢ်, ဒီးလၢပှၤလၢအနီၣ်ဂံၢ်စှၤတဖုအဂီၢ်န့ၣ်, ဟ့ၣ်အီၤတၢ်န့ၢ်သါအလီၢ်ကဝီၤလၢအအံၣ်တက့ၢ်. ဒူၣ်ခဲလၢာ်န့ၣ်, ကဘၣ်တၢ်ဟ့ၣ်အီၤတၢ်န့ၢ်သါဒ်အနီၣ်ဂံၢ်အိၣ်ဝဲ အသိးန့ၣ်လီၤ.",
			"55": "<sup>55</sup> မၤလီၤတံၢ်လၢတၢ်နီၤလီၤထံကီၢ်ကဘၣ်မ့ၢ်ခီဖျိတၢ်ဖီၣ်တၢ်ဖး, ဒီးဒ်အဝဲသ့ၣ်အဒူၣ်အတၢ်လီၤစၢၤအမံၤအိၣ်ဝဲန့ၣ်, အဝဲသ့ၣ်ကန့ၢ်သါတၢ်လီၤ.",
			"56": "<sup>56</sup> အဝဲသ့ၣ်အတၢ်န့ၢ်သါကဘၣ်တၢ်ဟ့ၣ်လီၤအီၤဒ်တၢ်ဖးအိၣ်ဝဲ အသိးလၢပှၤအအါဒီးအစှၤအဘၢၣ်စၢၤန့ၣ်လီၤ.",
			"57": "<sup>57</sup> ပှၤလ့ၤဝံဖိအဒူၣ်ပၣ်ဃုာ်ဝဲဒီးစီၤက့ရၡိၣ်, စီၤကဃးဒီးစီၤ မရၤရံအဒူၣ်ထၢတဖၣ်န့ၣ်လီၤ.",
			"58": "<sup>58</sup> အဝဲသ့ၣ်အစၢၤအသွဲၣ်တဖၣ်ပၣ်ဃုာ်ဒီးပှၤအဒူၣ်ထၢအဆံးဖိတဖၣ်လၢ အဘၣ်ထွဲဒီးဒ်စီၤလံးဘနၤ, စီၤဃ့ၤဘြိၣ်, စီၤမူၡံၤဒီးစီၤကိးရးန့ၣ်လီၤ. စီၤကဃးမ့ၢ်စီၤဧၤမရၣ်အပၢ်လီၤ.",
			"59": "<sup>59</sup> စီၤဧၤမရၣ်ဆီဟံၣ်ဆီဃီဒီးစီၤလ့ၤဝံအဖိမုၣ်နီၢ်ယိကဘ့ၣ်လၢ အအိၣ်ဖျဲၣ်လၢကီၢ်အဲၤကူပတူးအပူၤန့ၣ်လီၤ. အဝဲဆံးစၢ်ထီၣ်န့ၢ်စီၤဧၤမရၣ်လၢဖိခွါခံဂၤ, လၢအမ့ၢ်စီၤအၤဟရိၣ်ဒီးစီၤမိၤၡ့ဒီးဖိမုၣ်တဂၤ, လၢအမ့ၢ်နီၢ်မံးရယၣ်န့ၣ်လီၤ.",
			"60": "<sup>60</sup> စီၤအၤဟရိၣ်အဖိခွါအိၣ်လွံၢ်ဂၤ, လၢအမ့ၢ်စီၤနၤဒး, စီၤအဘံဟူၤ, စီၤအလၤဧစၢ်ဒီးစီၤအံသမၢ်န့ၣ်လီၤ.",
			"61": "<sup>61</sup> စီၤနၤဒးဒီးစီၤအဘံဟူၤသံဝဲဒၣ်ဖဲအဝဲသ့ၣ်လုၢ်ထီၣ်တၢ်လုၢ် တစီဆှံဘၣ်ဆူယွၤအအိၣ်န့ၣ်လီၤ.",
			"62": "<sup>62</sup> ပှၤလ့ၤဝံဖိအပိာ်ခွါလၢအသးအိၣ်တလါဒီးဆူအဖီခိၣ်အနီၣ်ဂံၢ် အိၣ်ဝဲဒၣ် ခံကလးသၢကထိ ဂၤန့ၣ်လီၤ. အဝဲသ့ၣ်ဘၣ်တၢ်ကွဲးနီၣ်အီၤလီၤဆီဒီးပှၤအံၣ်စရ့လးဖိ အဂၤတဖၣ်, မ့ၢ်လၢအဝဲသ့ၣ်တဘၣ်တၢ်ဟ့ၣ်အီၤတၢ်စုလီၢ်ခီၣ်ခိၣ်နီ တမံၤလၢကီၢ်အံၣ်စရ့လးအပူၤအဃိန့ၣ်လီၤ.",
			"63": "<sup>63</sup> ကယဲၢ်ဒူၣ်ထၢခဲလၢာ်အံၤဘၣ်တၢ်ကွဲးနီၣ်အီၤလၢစီၤမိၤၡ့ဒီး စီၤအလၤဧစၢ်ဖဲအဝဲသ့ၣ်ထၢဖှိၣ်ကွဲးနီၣ်ပှၤအံၣ်စရ့လးဖိတဖၣ် အနီၣ်ဂံၢ်လၢထံကျိယၢ်ဒ့ၣ်အဝၢ်ဘးခီ, ကီၢ်မိၤအးအပျီတဖၣ်အပူၤဖဲဝ့ၢ်ယရံၤဃိအမဲာ်ညါအခါန့ၣ် လီၤ.",
			"64": "<sup>64</sup> ပှၤတဖၣ်လၢစီၤမိၤၡ့ဒီးစီၤအၤဟရိၣ်ကွဲးလီၤတ့ၢ်အမံၤလၢတၢ် ထၢဖှိၣ်ကွဲးနီၣ်အခီၣ်ထံးတဘျီဖဲစံၤနါအပှၢ်မုၢ်ကနၢန့ၣ် အမံၤတအိၣ်တ့ၢ်လၢတၢ်ကွဲးနီၣ်အံၤအပူၤနီတဂၤလၢၤဒၣ်လဲာ်ဘၣ်.",
			"65": "<sup>65</sup> ယွၤစံးတ့ၢ်လၢအဝဲသ့ၣ်ကိးဂၤဒဲးန့ၣ်ကဘၣ်သံ ဝဲလၢပှၢ်မုၢ်ကနၢအပူၤဒီးကအိၣ်တ့ၢ်ဝဲထဲစီၤယဖူန့ၤအဖိခွါ စီၤကၤလ့းဒီးစီၤနိၣ်အဖိခွါစီၤယိၤၡူဧိၤန့ၣ်လီၤ."
		},
		"27": {
			"1": "<sup>1</sup> နီၢ်မၤလၤ, နီၢ်နိဧၤ, နီၢ်ဃၤကလၤ, နီၢ်မံးလကၤဒီးနီၢ်တံး ရစၢ်မ့ၢ်ဝဲစီၤစလၤဖဃးအဖိမုၣ်တဖၣ်လီၤ. စီၤစလၤဖဃးမ့ၢ်ဝဲစီၤဃ့ဖ့ၢ်အဖိခွါ, စီၤဃ့ဖ့ၢ်မ့ၢ်စီၤ ကံးလဧးအဖိခွါ, စီၤကံးလဧးမ့ၢ်စီၤမၤကံၢ်အဖိခွါစီၤမၤကံၢ်မ့ၢ်စီၤမနၤ ၡ့ၤအဖိခွါ, စီၤမနၤၡ့ၤမ့ၢ်စီၤယိၤသးအဖိခွါန့ၣ်လီၤ.",
			"2": "<sup>2</sup> အဝဲသ့ၣ်လဲၤဒီးဆၢထၢၣ်ဝဲလၢစီၤမိၤၡ့ဒီးပှၤလုၢ်တၢ်အခိၣ် စီၤအလၤဧစၢ်, ပှၤခိၣ်ပှၤနၢ်တဖၣ်, ဒီးကမျၢၢ်ဒီကရူၢ် အမဲာ်ညါဖဲယွၤအိၣ်ဝဲဆိးဝဲအဒဲစီဆှံအကျဲစၢၤန့ၣ်ဒီးစံးဝဲ,",
			"3": "<sup>3</sup> “ပပၢ်သံတ့ၢ်ဝဲလၢပှၢ်မုၢ်ကနၢအပူၤဒီးတပာ်တ့ၢ်အဖိခွါနီ တဂၤဘၣ်. အဝဲတမ့ၢ်ပှၤအိၣ်လၢပှၤပိာ်စီၤကိၤရးအခံတဖၣ်, လၢအပူထီၣ်ထီဒါယွၤအကျါန့ၣ်ဘၣ်. အဝဲသံဝဲဒၣ်လၢအတၢ်ဒဲးဘးဒၣ်ဝဲအဃိလီၤ.",
			"4": "<sup>4</sup> လၢအဝဲတအိၣ်ဘၣ်ဒီးအဖိခွါနီတဂၤအဃိဧိၤန့ၣ်ဘၣ်မနုၤလၢပပၢ် အမံၤကဘၣ်ဟါမၢ်ကွံာ်လၢကီၢ်အံၣ်စရ့လးန့ၣ်လဲၣ်. ဟ့ၣ်ပှၤလၢတၢ်စုလီၢ်ခီၣ်ခိၣ်လၢပပၢ်အဘူးအတံၢ်တဖၣ်အကျါ တက့ၢ်.”",
			"5": "<sup>5</sup> စီၤမိၤၡ့ဆှၢထီၣ်အဝဲသ့ၣ်အကွီၢ်ဆူယွၤအအိၣ်,",
			"6": "<sup>6</sup> ဒီးယွၤစံးဘၣ်အီၤ, “တၢ်လၢစီၤစလၤဖဃးအဖိမုၣ်တဖၣ်ဃ့ဝဲန့ၢ်မ့ၢ်တၢ်အဘၣ်လီၤ. ဟ့ၣ်လီၤအဝဲသ့ၣ်လၢတၢ်စုလီၢ်ခီၣ်ခိၣ်လၢအပၢ်အဘူးအတံၢ်တဖၣ် အကျါတက့ၢ်. မ်အဝဲသ့ၣ်အပၢ်အတၢ်န့ၢ်သါဘၣ်တၢ်ဟ့ၣ်လီၤဆူအဝဲသ့ၣ်အအိၣ်တ က့ၢ်.",
			"8": "<sup>8</sup> တဲဘၣ်ကီၢ်အံၣ်စရ့လးအပှၤဂီၢ်မုၢ်လၢ, တဘျီလၢ်လၢ်ဖဲ ပှၤတဂၤသံဝဲဒီးတပာ်လီၤတဲာ်ဘၣ်အဖိခွါနီတဂၤဘၣ်န့ၣ်, အဖိမုၣ်ကဘၣ်န့ၢ်သါအတၢ်စုလီၢ်ခီၣ်ခိၣ်န့ၣ်လီၤ.",
			"9": "<sup>9</sup> အဝဲအဖိမုၣ်မ့ၢ်တအိၣ်ဘၣ်နီတဂၤဘၣ်ဒီးအဒီပုၢ်ဝဲၢ်ခွါတဖၣ် ကဘၣ်န့ၢ်သါအီၤလီၤ.",
			"10": "<sup>10</sup> အဝဲအဒီပုၢ်ဝဲၢ်ခွါမ့ၢ်တအိၣ်နီတဂၤဘၣ်ဒီး, အဝဲအပၢ်အဒီပုၢ်ဝဲၢ်ခွါတဖၣ်ကဘၣ်န့ၢ်သါအီၤန့ၣ်လီၤ.",
			"11": "<sup>11</sup> အဝဲအဒီပုၢ်ဝဲၢ်ခွါမ့ၢ်ဂ့ၤ, အဖါတံၢ်မ့ၢ်ဂ့ၤမ့ၢ်တအိၣ်နီတဂၤ ဘၣ်ဒီး, အဝဲအဘူးအတံၢ်အဘူးကတၢၢ်ဒီးအီၤကဘၣ်န့ၢ်သါအီၤဒီး, ဟံးဃာ်အီၤဒ်အတၢ်စုလီၢ်ခီၣ်ခိၣ်ဒၣ်ဝဲအသိးန့ၣ်လီၤ. ကီၢ်အံၣ်စရ့လးအပှၤဂီၢ်မုၢ်ကဘၣ်တိၢ်န့ၢ်တၢ်အံၤဒ်တၢ်သိၣ်တၢ်သီ လၢတၢ်လိၣ်ဘၣ်အီၤအသိးဒ်ယၤ, ယွၤမၤလိာ်တ့ၢ်နၤန့ၣ်လီၤ.”",
			"12": "<sup>12</sup> ဒီးယွၤစံးဘၣ်စီၤမိၤၡ့, “လဲၤထီၣ်ဆူကစၢၢ်ဧဘါရံၣ်ဒီး ကွၢ်ဃီၤဆူကီၢ်တဘ့ၣ်လၢယကဟ့ၣ်လီၤပှၤအံၣ်စရ့လးဖိတဖၣ်န့ၣ်တ က့ၢ်.",
			"13": "<sup>13</sup> တုၤနထံၣ်ဘၣ်အီၤဝံၤလံဒီး, နကသံနဲ, ဒ်နဒီပုၢ်ဝဲၢ်စီၤအၤ ဟရိၣ်အသိး,",
			"14": "<sup>14</sup> မ့ၢ်လၢသုဝဲခံဂၤလိာ်သုပူထီၣ်ထီဒါယတၢ်မၤလိာ်လၢပှၢ်မုၢ် ကနၢစံၣ်အပူၤအဃိန့ၣ်လီၤ. ဖဲပှၤဂီၢ်မုၢ်ဒီကရူၢ်ကဒူးကဒ့ၣ်ထီဒါယၤလၢမရံၤဘါန့ၣ်, သုဂ့ၢ်လိာ်သ့ၣ်ညါပာ်ကဲယစိကမီၤစီဆှံလၢအဝဲသ့ၣ်အမဲာ်ညါ လီၤ.” (မရံၤဘါမ့ၢ်ထံထီၣ်ပၢၢ်လၢဝ့ၢ်ကၤဒ့ၣ်, လၢပှၢ်မုၢ်ကနၢစံၣ်အပူၤန့ၣ်လီၤ.)",
			"15": "<sup>15</sup> စီၤမိၤၡ့ဘါထုကဖၣ်တၢ်စံးဝဲ, “ယွၤ, ကစၢ်ယွၤ, တၢ်မူခဲလၢာ်အဂံၢ်ထံးဧၢ, ယဃ့ဘါထုကဖၣ်နၤ, ပာ်ထီၣ်ပှၤတဂၤလၢအဆှၢပှၤဂီၢ်မုၢ်သ့,",
			"17": "<sup>17</sup> ဒီးကဘၣ်မ့ၢ်ဝဲပှၤလၢအပၢဆှၢအဝဲသ့ၣ်လၢတၢ်ဒုးတၢ်ယၤ အပူၤဒ်သိးနပှၤဂီၢ်မုၢ်အသုတကဲထီၣ်ဒ်သိတဖၣ်လၢအပှၤကွၢ်သိ တအိၣ်ဘၣ်ဝဲအသိးန့ၣ်တဂ့ၤ.”",
			"18": "<sup>18</sup> ယွၤစံးဘၣ်စီၤမိၤၡ့, “ကိးန့ၢ်စီၤနိၣ်အဖိခွါပှၤတဂၤလၢ အကူၣ်သ့ကူၣ်ဘၣ်မၤတၢ်သ့, စီၤယိၤၡူ, ဒီးပာ်နစုတဖၣ်လၢအခိၣ်လိၤတက့ၢ်.",
			"19": "<sup>19</sup> ဒုးဆၢထၢၣ်အီၤလၢပှၤလုၢ်တၢ်အခိၣ်စီၤအလၤဧစၢ်ဒီးကမျၢၢ်ဒီဖု ညါအမဲာ်ညါ, ဒီးဖဲန့ၣ်လၢအဝဲသ့ၣ်ခဲလၢာ်အမဲာ်ညါ န့ၣ်ဘိးဘၣ်သ့ၣ်ညါထီၣ်အီၤဒ်ပှၤလၢကထီၣ်က့ၤနလီၢ်န့ၣ်တက့ၢ်.",
			"20": "<sup>20</sup> ဟ့ၣ်အီၤလၢနတၢ်စိတၢ်ကမီၤဒၣ်နဲတနီၤ, ဒ်သိးကီၢ်အံၣ်စရ့လး အကမျၢၢ်ဒီဖုကစူၢ်အကလုၢ်န့ၣ်တက့ၢ်.",
			"21": "<sup>21</sup> အဝဲကဘၣ်သန့ၤအသးလၢပှၤလုၢ်တၢ်အခိၣ်စီၤအလၤဧစၢ်, ပှၤတဂၤလၢအကမၤလိတၢ်ဘၣ်ယသးခီဖျိအူရံၣ်ဒီးထူမံၣ်န့ၣ်လီၤ. လၢကျဲဒ်အံၤန့ၣ်စီၤအလၤဧစၢ်ကနဲၣ်န့ၢ်စီၤယိၤၡူဒီးကီၢ်အံၣ်စရ့လး အကမျၢၢ်ဒီဖုန့ၣ်အကျဲလၢကယဲၢ်အတၢ်ဂ့ၢ်တၢ် ကျိၤခဲလၢာ်အပူၤန့ၣ်လီၤ.”",
			"22": "<sup>22</sup> စီၤမိၤၡ့မၤတ့ၢ်ဝဲဒ်ယွၤမၤလိာ်အီၤအသိးန့ၣ်လီၤ. အဝဲဒုးဆၢထၢၣ်စီၤယိၤၡူလၢပှၤလုၢ်တၢ်အခိၣ်စီၤအလၤဧစၢ်ဒီး ကမျၢၢ်ဒီဒူၣ်ဒီထၢအမဲာ်ညါန့ၣ်လီၤ.",
			"23": "<sup>23</sup> ဒ်ယွၤမၤလိာ်တ့ၢ်ဝဲအသိး, စီၤမိၤၡ့ပာ်ထီၣ်အစုတဖၣ်လၢစီၤ ယိၤၡူအခိၣ်ဖီခိၣ်ဒီးဘိးဘၣ်သ့ၣ်ညါထီၣ်အီၤဒ်ပှၤတဂၤလၢ ကထီၣ်က့ၤလၢအလီၢ်န့ၣ်လီၤ."
		},
		"28": {
			"1": "<sup>1</sup> ယွၤမၤလိာ်စီၤမိၤၡ့လၢကသိၣ်လိနဲၣ်ယုၤပှၤအံၣ်စရ့လးဖိ တဖၣ်လၢကဟ့ၣ်ထီၣ်တၢ်ဆူကစၢ်ယွၤ, ဖဲတၢ်ဆၢကတီၢ်လၢတၢ်ပာ်လီၤအီၤ, တၢ်အီၣ်တၢ်အီအတၢ်လုၢ်မၤဘူၣ်တဖၣ်လၢအဘၣ်ကစၢ်ယွၤအသး, ဒ်တၢ်မၤလိာ်ပာ်ဝဲအသိးန့ၣ်လီၤ.",
			"3": "<sup>3</sup> တၢ်တဖၣ်အံၤမ့ၢ်တၢ်အီၣ်တၢ်အီအတၢ်လုၢ်မၤဘူၣ်တဖၣ်လၢ ကဘၣ်တၢ်ဟ့ၣ်ထီၣ်အီၤဆူယွၤအအိၣ်လီၤ. လၢတနံၤဘၣ်တနံၤတၢ်လုၢ်မၤဘူၣ်အဂီၢ်န့ၣ်သိဖါလၢအသးအိၣ်တနံၣ် ဒီးအသံၣ်သူမီၣ်ကျာ်တအိၣ်န့ၣ်ခံဒုလီၤ.",
			"4": "<sup>4</sup> လုၢ်ထီၣ်သိအခီၣ်ထံးတဒုလၢမုၢ်ဂီၤဒီးခံဒုတဒုလၢမုၢ်ဟါ အကတီၢ်,",
			"5": "<sup>5</sup> တဒုစုာ်စုာ်ဃုာ်ဒီးတၢ်လုၢ်ဘုဧိၤဟုဧိၤလၢအမ့ၢ်ကိၣ်ကမူၣ် အဃၢလီၤတယၢၢ်တအ့ဖးဆံဆဲၣ်ပူတပူ, ဃါဃုာ်ဒီးသ့ၣ်စၤယံးအသိအဂ့ၤကတၢၢ်တဟံၣ်လွံၢ်ပူတပူန့ၣ် တက့ၢ်.",
			"6": "<sup>6</sup> တၢ်အံၤမ့ၢ်တၢ်လုၢ်မၤဘူၣ်တနံၤဘၣ်တနံၤလၢဘၣ်တၢ်ဆိၣ်ကဲၤထီၣ် ကွံာ်အီၤခဲလၢာ်လၢအဘၣ်တၢ်လုၢ်ထီၣ်ဆိတ့ၢ်လံအခီၣ်ထံး တဘျီဖဲကစၢၢ်စံၣ်နါဒ်တၢ်အီၣ်တၢ်အီအတၢ်လုၢ်, တၢ်နၢမူတမံၤလၢအမၤမုာ်ယွၤအသးန့ၣ်လီၤ.",
			"7": "<sup>7</sup> လၢတၢ်လုၢ်စပံးထံဃုာ်ဒီးသိအခီၣ်ထံးတဒုအဂီၢ်န့ၣ်လူလီၤ စပံးထံတဟံၣ်လွံၢ်ပူတပူဖဲတၢ်လုၢ်လီၢ်အဖီခိၣ်န့ၣ်တက့ၢ်.",
			"8": "<sup>8</sup> လၢမုၢ်ဟါန့ၣ်လုၢ်ထီၣ်သိခံဒုတဒုန့ၣ်, တမံၤဃီဒ်တၢ်လုၢ်လၢ မုၢ်ဂီၤအသိးဃုာ်ဒီးအတၢ်လုၢ်စပံးထံတက့ၢ်. တၢ်န့ၣ်စ့ၢ်ကီးမ့ၢ်တၢ်လုၢ်တၢ်အီၣ်တၢ်အီတမံၤ, တၢ်နၢမူတမံၤလၢအမၤမုာ်ယွၤအသးန့ၣ်လီၤ.",
			"9": "<sup>9</sup> လၢမုၢ်အိၣ်ဘှံးနံၤန့ၣ်လုၢ်ထီၣ်သိဖါအသးအိၣ်တနံၣ်လၢတၢ်သံၣ် သူမီၣ်ကျာ်တအိၣ်ဘၣ်ခံဒု, ကိၣ်ကမူၣ်အဃၢလီၤတယၢၢ်ခံအ့စရိၣ်ဃါဃုာ်ဒီးသ့ၣ်စၤယံး အသိဒ်တၢ်လုၢ်ဘုဧိၤဟုဧိၤအသိးဒီးတၢ်လုၢ်စပံးထံန့ၣ်တက့ၢ်.",
			"10": "<sup>10</sup> တၢ်လုၢ်မ့ၣ်အူအံၤတၢ်ကဘၣ်လုၢ်ထီၣ်အီၤကိးမုၢ်အိၣ်ဘှံၤနံၤ ဒဲး, လၢတနံၤဘၣ်တနံၤအတၢ်လုၢ်လၢအအိၣ်ဒီးတၢ်လုၢ်စပံးထံ, အမဲာ်ညါန့ၣ်လီၤ.",
			"11": "<sup>11</sup> လၢလါတလါစုာ်စုာ်ထီၣ်အခီၣ်ထံးကတၢၢ်တနံၤန့ၣ်, ဟ့ၣ်ထီၣ်တၢ်လုၢ်မ့ၣ်အူတမံၤဆူယွၤအအိၣ်တက့ၢ်. ကျီၢ်ဖါအသးစၢ်ခံဒု, သိဖါတဒု, သိဖါဖိအသးအိၣ်တနံၣ်နွံဒု, ခဲလၢာ်အံၤကဘၣ်ပူၤဒီးတၢ်သံၣ်သူမီၣ်ကျာ်တဖၣ်န့ၣ်လီၤ.",
			"12": "<sup>12</sup> ဒ်တၢ်လုၢ်ဘုဧိၤဟုဧိၤတမံၤအသိးန့ၣ်လုၢ်ထီၣ်ကိၣ်ကမူၣ် ဃါဃုာ်အသးဒီးသ့ၣ်စၤယံးအသိဃုာ်ဒီးကျီၢ်ဖါတဒုစုာ်စုာ်န့ၣ်, ကိၣ်ကမူၣ်အဃၢလီၤတယၢၢ်သၢအ့စရိၣ်, ဃုာ်ဒီးသိဖါတဒုစုာ်စုာ်န့ၣ်ကိၣ်ကမူၣ်အဃၢလီၤတယၢၢ်ခံအ့စရိၣ်,",
			"13": "<sup>13</sup> ဃုာ်ဒီးသိဖိတဒုစုာ်စုာ်န့ၣ်ကိၣ်ကမူၣ်အဃၢလီၤတယၢၢ်တအ့စရိၣ် န့ၣ်လီၤ. တၢ်လုၢ်မ့ၣ်အူတဖၣ်အံၤမ့ၢ်တၢ်လုၢ်တၢ်အီၣ်တၢ်အီ တဖၣ်, တၢ်နၢမူတမံၤလၢအမၤမုာ်ယွၤအသးန့ၣ်လီၤ.",
			"14": "<sup>14</sup> တၢ်လုၢ်စပံးထံအနီၣ်ထိၣ်နီၢ်နီၢ်မ့ၢ်ဝဲကျီၢ်ဖါတဒုစုာ်စုာ် ဃုာ်ဒီးစပံးထံတဟံၣ်ခံပူတပူ, သိဖါတဒုစုာ်စုာ်ဃုာ်ဒီးစပံးထံတဟံၣ်သၢပူတပူ, ဒီးသိဖါဖိတဒုစုာ်စုာ်ဃုာ်ဒီးစပံးထံတဟံၣ်လွံၢ်ပူတပူ န့ၣ်လီၤ. တၢ်သိၣ်တၢ်သီအံၤမ့ၢ်လၢတၢ်လုၢ်မ့ၣ် အူလၢလါကိးဘ့ၣ်ဒဲးအခီၣ်ထံးတသီလၢဒီတနံၣ်ညါ အတီၢ်ပူၤအဂီၢ်န့ၣ်လီၤ.",
			"15": "<sup>15</sup> ဒီးလၢတနံၤဘၣ်တနံၤအတၢ်လုၢ်မ့ၣ်အူဃုာ်ဒီးတၢ်လုၢ်စပံးထံ အမဲာ်ညါန့ၣ်, လုၢ်ထီၣ်မဲာ်တဲးလဲးဖါတဒုလၢတၢ်လုၢ်တၢ်ဒဲးဘး တမံၤအဂီၢ်တက့ၢ်.",
			"16": "<sup>16</sup> တၢ်မၤလၤကပီၤယွၤအဘူၣ်လဲၤကပာ်န့ၣ်ကဘၣ်တၢ်မၤအီၤဖဲလါ အခီၣ်ထံးကတၢၢ်တလါထီၣ်တဆံလွံၢ်သီတသီအနံၤန့ၣ်လီၤ.",
			"17": "<sup>17</sup> လၢတဆံယဲၢ်သီတသီန့ၣ်, တၢ်ဘူၣ်တၢ်ဘါအမူးဖးဒိၣ်တခါစးထီၣ် ဒီးယံာ်ဝဲနွံသီန့ၣ်လီၤ. အကတီၢ်ဖဲအံၤန့ၣ်တၢ်ကဘၣ်အီၣ်ထဲဒၣ်ကိၣ်လၢဘၣ်တၢ်ကတဲာ် ကတီၤအီၤတအိၣ်ဘၣ်ဒီးကိၣ်မံၣ်န့ၣ်လီၤ.",
			"18": "<sup>18</sup> လၢမူးဖးဒိၣ်အခီၣ်ထံးကတၢၢ်တသီန့ၣ်သုကဘၣ်ပာ်ဖှိၣ်ထီၣ်သုသး လၢတၢ်ဘူၣ်ထီၣ်ဘါထီၣ်ယွၤအဂီၢ်ဒီးတၢ်ဖံးတၢ်မၤတဘၣ်တၢ်မၤအီၤ နီတမံၤဘၣ်.",
			"19": "<sup>19</sup> လုၢ်ထီၣ်တၢ်လုၢ်မ့ၣ်အူတခါဒ်တၢ်လုၢ်ထီၣ်တၢ်အီၣ်တမံၤဆူယွၤ အအိၣ်အသိး, လၢအမ့ၢ်လၢကျီၣ်ဖါသးစၢ်ခံဒု, သိဖါတဒုဒီးသိဖါအသးအိၣ်တနံၣ်ဖိနွံဒုလၢအပူၤဖျဲးဒီး တၢ်သံၣ်သူမီၣ်ကျာ်ခဲလၢာ်န့ၣ်တက့ၢ်.",
			"20": "<sup>20</sup> လုၢ်ထီၣ်တၢ်လုၢ်ဘုဧိၤဟုဧိၤလၢအမ့ၢ်ကိၣ်ကမူၣ်ဃါဃုာ်အသးဒီး သ့ၣ်စၤယံးအသိဒ်အနီၣ်ထိၣ်နီၢ်နီၢ်အိၣ်ဝဲအသိးတက့ၢ်. ကိၣ်ကမူၣ်သၢအ့စရိၣ်ဃုာ်ဒီးကျီၢ်ဖါတဒုစုာ်စုာ်, ကိၣ်ကမူၣ်ခံအ့စရိၣ်ဃုာ်ဒီးသိဖါတဒုစုာ်စုာ်,",
			"21": "<sup>21</sup> ကိၣ်ကမူၣ်တအ့စရိၣ်ဃုာ်ဒီးသိဖိတဒုစုာ်စုာ်န့ၣ်လီၤ.",
			"22": "<sup>22</sup> လုၢ်ထီၣ်စ့ၢ်ကီးမဲာ်တဲးလဲးအဖါတဒုဒ်တၢ်လုၢ်တၢ်ပျၢ်တၢ်ဒဲးဘး တမံၤအသိး, ဒီးလၢကျဲဒ်အံၤန့ၣ်မၤတၢ်ဘူၣ်တၢ်ဘါအတၢ်မၤကဆှီထီၣ်အလုၢ် အလၢ်လၢပှၤဂီၢ်မုၢ်အဂီၢ်တက့ၢ်.",
			"23": "<sup>23</sup> လၢမုၢ်ဂီၤတၢ်လုၢ်မ့ၣ်အူလၢတၢ်လုၢ်ထီၣ်အီၤဘၣ်ဆၢဘၣ် ကတီၢ်အမဲာ်ညါန့ၣ်လုၢ်အါထီၣ်တၢ်တဖၣ်န့ၣ်တက့ၢ်.",
			"24": "<sup>24</sup> ဒ်န့ၣ်အသိး, လၢနွံသီအတီၢ်ပူၤလုၢ်ထီၣ်တၢ်လုၢ်တၢ်အီၣ်တၢ် အီတမံၤ, တၢ်နၢမူတမံၤလၢအဘၣ်ယွၤအသးဆူယွၤအအိၣ်တက့ၢ်. လၢတၢ်လုၢ်မ့ၣ်အူဒီးတၢ်လုၢ်စပံးထံလၢတၢ်လုၢ်ထီၣ်အီၤကိး မုၢ်နံၤအမဲာ်ညါန့ၣ်လုၢ်အါထီၣ်တၢ်အံၤတက့ၢ်.",
			"25": "<sup>25</sup> ထံၣ်လိာ်သုသးလၢနွံသီတသီအနံၤန့ၣ်ဒီးမၤတၢ်မၤနီတမံၤ တဂ့ၤ.",
			"26": "<sup>26</sup> လၢတၢ်ကူးဘုမူးဖးဒိၣ်အကတီၢ်အဆိကတၢၢ်တသီဖဲ သုဟ့ၣ်ထီၣ်ဘုဧိၤဟုဧိၤအသီဆူယွၤအအိၣ်န့ၣ်, သုကဘၣ်ပာ်ဖှိၣ်ထီၣ်သုသးလၢတၢ်ဘူၣ်တၢ်ဘါအဂီၢ်, ဒီးပှၤတဘၣ်မၤတၢ်မၤနီတဂၤဘၣ်.",
			"27": "<sup>27</sup> လုၢ်ထီၣ်တၢ်လုၢ်မ့ၣ်အူတခါ, ဒ်တၢ်နၢမူတမံၤလၢအမၤမုာ်ယွၤ အသးတက့ၢ်. ကျီၢ်ဖါသးစၢ်ခံဒု, သိဖါတဒုဒီး, သိဖါဖိအသးအိၣ်တနံၣ်နွံဒုလၢအပူၤဒီးတၢ်သံၣ်သူမီၣ်ကျာ် တဖၣ်ကိးဒုဒဲးန့ၣ်လီၤ.",
			"28": "<sup>28</sup> လုၢ်ထီၣ်တၢ်လုၢ်ဘုဧိၤဟုဧိၤလၢအမ့ၢ်ကိၣ်ကမူၣ်ဃါဃုာ် အသးဒီးသ့ၣ်စၤယံးအသိဒ်အနီၣ်ထိၣ်နီၢ်နီၢ်အိၣ်ဝဲအသိးန့ၣ် တက့ၢ်. ကိၣ်ကမူၣ်သၢအ့စရိၣ်ဃုာ်ဒီးကျီၢ်ဖါတဒုစုာ်စုာ်ကိၣ် ကမူၣ်ခံအ့စရိၣ်ဃုာ်ဒီးသိဖါတဒုစုာ်စုာ်, တက့ၢ်.",
			"29": "<sup>29</sup> ဒီးကိၣ်ကမူၣ်တအ့စရိၣ်ဒီးသိဖိတဒုစုာ်စုာ်န့ၣ်လီၤ.",
			"30": "<sup>30</sup> လုၢ်ထီၣ်စ့ၢ်ကီးမဲာ်တဲးလဲးဖါတဒုဒ်တၢ်လုၢ်တၢ်ပျၢ်တၢ်ဒဲးဘး အသိး, ဒီးလၢကျဲဒ်အံၤန့ၣ်မၤတၢ်ဘူၣ်တၢ်ဘါအလုၢ် အလၢ်လၢတၢ်မၤကဆှီထီၣ်ပှၤဂီၢ်မုၢ်အဂီၢ်တက့ၢ်.",
			"31": "<sup>31</sup> လၢကိးနံၣ်ဒဲးတၢ်လုၢ်မ့ၣ်အူဒီးတၢ်လုၢ်ဘုဧိၤဟုဧိၤအမဲာ် ညါန့ၣ်လုၢ်အါထီၣ်တၢ်လုၢ်တဖၣ်အံၤဒီးတၢ်လုၢ်စပံးထံ တက့ၢ်."
		},
		"29": {
			"1": "<sup>1</sup> လၢနွံလါတလါထီၣ်အခီၣ်ထံးကတၢၢ်တသီန့ၣ်, သုကဘၣ်ပာ်ဖှိၣ်ထီၣ် သုသးလၢတၢ်ဘူၣ်ထီၣ်ဘါထီၣ်ယွၤအဂီၢ်ဒီးတၢ်မၤတဘၣ် တၢ်မၤအီၤနီတမံၤဘၣ်. လၢနံၤအဝဲန့ၣ်, န့ၣ်ကွဲၤတဖၣ်ကဘၣ်တၢ်အူထီၣ်အီၤလီၤ.",
			"2": "<sup>2</sup> ဟ့ၣ်ထီၣ်တၢ်လုၢ်မ့ၣ်အူတမံၤဆူယွၤအအိၣ်, တၢ်နၢမူတမံၤလၢအမၤမုာ်ယွၤအသးလၢအမ့ၢ်ကျီၢ်ဖါသးစၢ်တဒု, သိဖါတဒု, ဒီးသိဖါဖိအသးအိၣ်တနံၣ်ဖိနွံဒုတက့ၢ်. ဒီးကဘၣ်ပူၤဖျဲးဝဲလၢတၢ်သံၣ်သူမီၣ်ကျာ်ခဲလၢာ်လီၤ.",
			"3": "<sup>3</sup> လုၢ်ထီၣ်တၢ်လုၢ်ဘုဧိၤဟုဧိၤလၢအမ့ၢ်တၢ်လုၢ်ကိၣ်ကမူၣ်ဃါဃုာ် အသးလၢသ့ၣ်စၤယံးအသိဒ်အနီၣ်ထိၣ်နီၢ်နီၢ်အိၣ်ဝဲအသိးတက့ၢ်. ကိၣ်ကမူၣ်သၢအ့စရိၣ်ဃုာ်ဒီးကျီၢ်ဖါတဒုစုာ်စုာ်ကိၣ်ကမူၣ်ခံ အ့စရိၣ်ဃုာ်ဒီးသိဖါတဒုစုာ်စုာ်,",
			"4": "<sup>4</sup> ကိၣ်ကမူၣ်တအ့စရိၣ်ဃုာ်ဒီးသိဖိတဒုစုာ်စုာ်န့ၣ်လီၤ.",
			"5": "<sup>5</sup> လုၢ်ထီၣ်စ့ၢ်ကီးမဲာ်တဲးလဲးဖါတဒုဒ်တၢ်လုၢ်တၢ်ပျၢ်တၢ်ဒဲးဘး တမံၤအသိးဒီးလၢကျဲဒ်အံၤန့ၣ်, မၤတၢ်ဘူၣ်တၢ်ဘါအလုၢ်အလၢ်လၢတၢ်မၤကဆှီထီၣ်က့ၤပှၤဂီၢ်မုၢ် အဂီၢ်တက့ၢ်.",
			"6": "<sup>6</sup> လုၢ်ထီၣ်တၢ်သ့ၣ်တဖၣ်အံၤဒ်တၢ်လုၢ်အါထီၣ်ဃုာ်ဒီးတနံၤဘၣ်တနံၤ အတၢ်လုၢ်မ့ၣ်အူလၢလါတလါထီၣ်အခီၣ်ထံးကတၢၢ်တသီဃုာ်ဒီး အတၢ်လုၢ်ဘုဧိၤဟုဧိၤတဖၣ်ဒီးတၢ်လုၢ်စပံးထံတက့ၢ်. တၢ်လုၢ်တၢ်အီၣ်တၢ်အီတဖၣ်အံၤမ့ၢ်ဝဲတၢ်နၢမူတမံၤလၢ အဘၣ်ကစၢ်ယွၤအသးန့ၣ်လီၤ.",
			"7": "<sup>7</sup> လၢလါနွံလါတလါထီၣ်အသီတဆံအနံၤန့ၣ်ပာ်ဖှိၣ်ထီၣ်သုသးလၢ တၢ်ဘူၣ်ထီၣ်ဘါထီၣ်ယွၤအဂီၢ်တက့ၢ်. အီၣ်တၢ်နီတမံၤတဂ့ၤ. ဒီးမၤတၢ်နီတမံၤတဂ့ၤ.",
			"8": "<sup>8</sup> လုၢ်ထီၣ်တၢ်လုၢ်မ့ၣ်အူတမံၤဆူယွၤအအိၣ်, တၢ်နၢမူတမံၤလၢ အဘၣ်ယွၤအသးလၢအမ့ၢ်ကျီၢ်ဖါသးစၢ်တဒု, သိဖါတဒုဒီးသိဖါ ဖိအသးအိၣ်တနံၣ်န့ၣ်နွံဒုတက့ၢ်. ဒီးကဘၣ်ပူၤဖျဲးဒီးတၢ်လီၤတူာ်လီၤကာ်ခဲလၢာ်လီၤ.",
			"9": "<sup>9</sup> လုၢ်ထီၣ်တၢ်လုၢ်ဘုဧိၤဟုဧိၤလၢအမ့ၢ်တၢ်လုၢ်ကိၣ်ကမူၣ်ဃါဃုာ် ဒီးသ့ၣ်စၤယံးအသိဒ်အနီၣ်ထိၣ်နီၢ်နီၢ်အိၣ်ဝဲအသိးတက့ၢ်. ကိၣ်ကမူၣ်သၢအ့စရိၣ်ဃုာ်ဒီးကျီၢ်ဖါတဒုစုာ်စုာ်ကိၣ်ကမူၣ်ခံ အ့စရိၣ်ဃုာ်ဒီးသိဖါတဒုစုာ်စုာ်,",
			"10": "<sup>10</sup> ကိၣ်ကမူၣ်တအ့စရိၣ်ဃုာ်ဒီးသိဖိတဒုစုာ်စုာ်တက့ၢ်.",
			"11": "<sup>11</sup> လုၢ်ထီၣ်စ့ၢ်ကီးမဲာ်တဲးလဲးဖါတဒုဒ်တၢ်လုၢ်တၢ်ပျၢ်တၢ်ဒဲးဘး တမံၤလၢတၢ်ပာ်ဖှိၣ်အါထီၣ်ဒီးမဲာ်တဲးလဲးလၢတၢ်လုၢ်ထီၣ်အီၤ ဒ်တၢ်ဘူၣ်တၢ်ဘါအလုၢ်အလၢ်လၢတၢ်မၤကဆှီပှၤဂီၢ်မုၢ်အဂီၢ်, ဒီးတၢ်လုၢ်မ့ၣ်အူတနံၤဘၣ်တနံၤအတၢ်လုၢ် ဃုာ်ဒီးတၢ်လုၢ်ဘုဧိၤဟုဧိၤဒီးတၢ်လုၢ်စပံးထံ, န့ၣ်တက့ၢ်.",
			"12": "<sup>12</sup> လၢလါနွံလါတလါထီၣ်တဆံယဲၢ်သီန့ၣ်ပာ်ဖှိၣ်ထီၣ်သုသးလၢတၢ် ဘူၣ်ထီၣ်ဘါထီၣ်ယွၤအဂီၢ်တက့ၢ်. မၤမူးဖးဒိၣ်အံၤလၢတၢ်မၤလၤကပီၤယွၤအဂီၢ်လၢနွံသီအတီၢ် ပူၤဒီးမၤတၢ်မၤနီတမံၤတဂ့ၤ.",
			"13": "<sup>13</sup> လၢမုၢ်နံၤအခီၣ်ထံးကတၢၢ်တနံၤအံၤလုၢ်ထီၣ်တၢ်လုၢ်တၢ်အီၣ်တၢ် အီဆူယွၤအအိၣ်, တၢ်နၢမူတမံၤလၢအဘၣ်ယွၤအသးလၢအမ့ၢ်, ကျီၢ်ဖါသးစၢ်ဖိတဆံသၢဒု, သိဖါခံဒု, ဒီးသိဖါဖိအသးအိၣ်တနံၣ်တဆံလွံၢ်ဒုလၢအပူၤ ဖျဲးဒီးတၢ်လီၤတူာ်လီၤကာ်ခဲလၢာ်တက့ၢ်.",
			"14": "<sup>14</sup> လုၢ်ထီၣ်တၢ်လုၢ်ဘုဧိၤဟုဧိၤလၢအမ့ၢ်ကိၣ်ကမူၣ်ဃါဃုာ်အသးဒီး သ့ၣ်စၤယံးအသိဒ်အနီၣ်ထိၣ်အိၣ်ဝဲတက့ၢ်. ကိၣ်ကမူၣ်သၢအ့စရိၣ်ဃုာ်ဒီးကျီၢ်ဖါတဒုစုာ်စုာ်ကိၣ်ကမူၣ်ခံ အ့စရိၣ်ဃုာ်ဒီးသိဖါတဒုစုာ်စုာ်",
			"15": "<sup>15</sup> ဒီးကိၣ်ကမူၣ်တအ့စရိၣ်ဃုာ်ဒီးသိဖါတဒုစုာ်စုာ်ဃုာ်ဒီးတၢ် လုၢ်စပံးထံဒ်တၢ်မၤလိာ်အိၣ်ဝဲအသိးတက့ၢ်.",
			"16": "<sup>16</sup> လုၢ်ထီၣ်စ့ၢ်ကီးမဲာ်တဲးလဲးဖါတဒုဒ်တၢ်လုၢ်တၢ်ပျၢ်တၢ်ဒဲးဘး တမံၤအသိးတက့ၢ်. လၢတၢ်လုၢ်မ့ၣ်အူကိးနံၤဒီးတၢ်လုၢ်ဘုဧိၤဟုဧိၤဒီးတၢ် လုၢ်စပံးထံအမဲာ်ညါန့ၣ်လုၢ်အါထီၣ်တၢ်တဖၣ်အံၤတက့ၢ်.",
			"17": "<sup>17</sup> လၢခံသီတသီအနံၤန့ၣ်, လုၢ်ထီၣ်ကျီၢ်ဖါသးစၢ်တဆံခံဒု, သိဖါခံဒု, ဒီးသိဖါဖိအသးအိၣ်တနံၣ်တဆံလွံၢ်ဒု, လၢအပူၤဖျဲးဒီးတၢ်လီၤတူာ်လီၤကာ်ကိးဒုဒဲးန့ၣ်တက့ၢ်.",
			"18": "<sup>18</sup> လုၢ်ထီၣ်ဃုာ်ကယဲၢ်တၢ်လုၢ်မၤဘူၣ်တဖၣ်ဒီးအဝဲသ့ၣ်, ဒ်တၢ်မၤလိာ်အိၣ်ဝဲလၢတၢ်ကဘၣ်လုၢ်ထီၣ်အီၤဒ်လၢအခီၣ်ထံး ကတၢၢ်တသီအသိးန့ၣ်တက့ၢ်.",
			"20": "<sup>20</sup> လၢသၢသီတသီအနံၤန့ၣ်လုၢ်ထီၣ်ကျီၢ်ဖါသးစၢ်တဆံတဒု, သိဖါခံဒု, ဒီးသိဖိအသးအိၣ်တနံၣ်တဆံလွံၢ်ဒု, လၢအပူၤဖျဲးဒီးတၢ်လီၤတူာ်လီၤကာ်ခဲလၢာ်န့ၣ်တက့ၢ်.",
			"21": "<sup>21</sup> လုၢ်ထီၣ်ဃုာ်ကယဲၢ်တၢ်လုၢ်မၤဘူၣ်အဂၤတဖၣ်ဒီးအဝဲသ့ၣ်, ဒ်တၢ်မၤလိာ်အိၣ်ဝဲလၢတၢ်ကဘၣ်လုၢ်ထီၣ်အီၤဒ်လၢအခီၣ်ထံး ကတၢၢ်တသီအသိးန့ၣ်တက့ၢ်.",
			"23": "<sup>23</sup> လၢလွံၢ်သီတသီအနံၤန့ၣ်လုၢ်ထီၣ်ကျီၢ်ဖါအဒုတဆံ, သိဖါခံဒု, ဒီးသိဖါဖိအသးအိၣ်တနံၣ်တဆံလွံၢ်ဒုလၢအပူၤဖျဲးဒီးတၢ်လီၤ တူာ်လီၤကာ်ကိးဒုဒဲးန့ၣ်တက့ၢ်.",
			"24": "<sup>24</sup> လုၢ်ထီၣ်ဃုာ်ကယဲၢ်တၢ်လုၢ်မၤဘူၣ်အဂၤတဖၣ်ဒီးအဝဲသ့ၣ်,",
			"25": "<sup>25</sup> ဒ်တၢ်မၤလိာ်အိၣ်ဝဲလၢတၢ်ကဘၣ်လုၢ်အီၤဒ်လၢအခီၣ်ထံးကတၢၢ် တသီအသိးန့ၣ်တက့ၢ်.",
			"26": "<sup>26</sup> လၢယဲၢ်သီတသီအနံၤန့ၣ်လုၢ်ထီၣ်ကျီၢ်ဖါသးစၢ်ခွံဒု, သိဖါခံဒု, ဒီးသိဖါအသးအိၣ်တနံၣ်တဆံလွံၢ်ဒုလၢအပူၤဖျဲးဒီးတၢ်လီၤ တူာ်လီၤကာ်ကိးဒုဒဲးတက့ၢ်.",
			"27": "<sup>27</sup> လုၢ်ထီၣ်ဃုာ်ကယဲၢ်တၢ်လုၢ်မၤဘူၣ်အဂၤတဖၣ်ဒီးအဝဲသ့ၣ်,",
			"28": "<sup>28</sup> ဒ်တၢ်မၤလိာ်အိၣ်ဝဲလၢတၢ်ကဘၣ်လုၢ်ထီၣ်အီၤဒ်လၢအခီၣ်ထံးကတၢၢ် တသီအသိးန့ၣ်တက့ၢ်.",
			"29": "<sup>29</sup> လၢဃုသီတသီအနံၤန့ၣ်လုၢ်ထီၣ်ကျီၢ်ဖါသးစၢ်ဃိးဒု, သိဖါခံဒု, ဒီးသိဖါဖိအသးအိၣ်တနံၣ်တဆံလွံၢ်ဒုလၢအပူၤဖျဲးဒီးတၢ်လီၤ တူာ်လီၤကာ်ကိးဒုဒဲးတက့ၢ်.",
			"30": "<sup>30</sup> လုၢ်ထီၣ်ဃုာ်ကယဲၢ်တၢ်လုၢ်မၤဘူၣ်အဂၤတဖၣ်ဒီးအဝဲသ့ၣ်,",
			"31": "<sup>31</sup> ဒ်တၢ်မၤလိာ်အိၣ်ဝဲလၢတၢ်ကဘၣ်လုၢ်ထီၣ်အီၤဒ်လၢအခီၣ်ထံး ကတၢၢ်တသီအသိးန့ၣ်တက့ၢ်.",
			"32": "<sup>32</sup> လၢနွံသီတသီအနံၤန့ၣ်လုၢ်ထီၣ်ကျီၢ်ဖါသးစၢ်နွံဒု, သိဖါခံဒု, ဒီးသိဖါဖိအသးအိၣ်တနံၣ်တဆံလွံၢ်ဒုလၢအပူၤ ဖျဲးဒီးတၢ်လီၤတူာ်လီၤကာ်ကိးဒုဒဲးတက့ၢ်.",
			"33": "<sup>33</sup> လုၢ်ထီၣ်ဃုာ်ကယဲၢ်တၢ်လုၢ်မၤဘူၣ်အဂၤတဖၣ်ဒီးအဝဲသ့ၣ်, ဒ်တၢ်မၤလိာ်အိၣ်ဝဲလၢတၢ်ကဘၣ်လုၢ်ထီၣ်အီၤဒ်လၢအခီၣ်ထံး ကတၢၢ်တသီအသိးန့ၣ်တက့ၢ်.",
			"35": "<sup>35</sup> လၢဃိးသီတသီန့ၣ်ပာ်ဖှိၣ်ထီၣ်သုသးလၢတၢ်ဘူၣ်ထီၣ်ဘါထီၣ်ယွၤ အဂီၢ်ဒီးမၤတၢ်နီတမံၤတဂ့ၤ.",
			"36": "<sup>36</sup> လုၢ်ထီၣ်တၢ်လုၢ်မ့ၣ်အူတမံၤဒ်တၢ်လုၢ်တၢ်အီၣ်တမံၤဆူယွၤ အအိၣ်, တၢ်နၢမူတမံၤလၢအမၤမုာ်ယွၤအသးလၢအမ့ၢ်, ကျီၢ်ဖါသးစၢ်တဒု, သိဖါတဒု, ဒီးသိဖါဖိအသးအိၣ်တနံၣ် နွံဒု, လၢအပူၤဖျဲးဒီးတၢ်လီၤတူာ်လီၤကာ်ကိးဒုဒဲးတက့ၢ်.",
			"37": "<sup>37</sup> လုၢ်ထီၣ်ဃုာ်ကယဲၢ်တၢ်လုၢ်မၤဘူၣ်အဂၤဒီးအဝဲသ့ၣ်, ဒ်တၢ်မၤလိာ်အိၣ်ဝဲလၢတၢ်ကဘၣ်လုၢ်ထီၣ်အီၤဒ်လၢအခီၣ်ထံး ကတၢၢ်တသီအသိးန့ၣ်တက့ၢ်.",
			"39": "<sup>39</sup> တၢ်တဖၣ်အံၤမ့ၢ်တၢ်သိၣ်တၢ်သီတဖၣ်လၢအဘၣ်ဃးဒီးတၢ်လုၢ်မ့ၣ်အူ တဖၣ်, တၢ်လုၢ်ဘုဧိၤဟုဧိၤတဖၣ်, တၢ်လုၢ်စပံးထံတဖၣ်ဒီးတၢ်လုၢ်မၤ ဃူမၤဖိးတဖၣ်လၢသုကဘၣ်လုၢ်ထီၣ်အီၤဆူယွၤအအိၣ်ဖဲမူးဖးဒိၣ် တဖၣ်ဒ်တၢ်သ့ၣ်ဆၢဖးကတီၢ်အိၣ်ဝဲအသိးန့ၣ်လီၤ. တၢ်သ့ၣ်တဖၣ်အံၤမ့ၢ်တၢ်လုၢ်ပာ်ဖှိၣ်အါထီၣ်ဆူ, တၢ်လုၢ်မၤဘူၣ်တဖၣ်လၢသုဟံးထီၣ်အီၤဒ်တၢ်မၤလၢပှဲၤတၢ်ဆိၣ် တမံၤမ့ၢ်ဂ့ၤ, ဒ်သုတၢ်သးအိၣ်အတၢ်ဟ့ၣ်တဖၣ်အသိးမ့ၢ်ဂ့ၤန့ၣ်လီၤ.",
			"40": "<sup>40</sup> မၤသးဒ်န့ၣ်ဒီးစီၤမိၤၡ့တဲဘၣ်ကီၢ်အံၣ်စရ့လးအပှၤဂီၢ်မုၢ် လၢကယဲၢ်တၢ်ကိးမံၤဒဲးလၢယွၤမၤလိာ်တ့ၢ်အီၤန့ၣ်လီၤ."
		},
		"30": {
			"1": "<sup>1</sup> စီၤမိၤၡ့ဟ့ၣ်လီၤတၢ်သိၣ်လိနဲၣ်ယုၤတဖၣ်ဒ်လၢလာ်အံၤဆူ အံၣ်စရ့လးအဒူၣ်တဖၣ်အခိၣ်အနၢ်တဖၣ်အအိၣ်န့ၣ်လီၤ.",
			"2": "<sup>2</sup> ဖဲပှၤတဂၤမၤတၢ်ဆိၣ်တမံၤလၢကဟ့ၣ်တၢ်တမံၤမံၤဆူယွၤအအိၣ်, မ့တမ့ၢ်မၤတၢ်ဆိၣ်တမံၤလၢကဟးဆှဲးတၢ်တမံၤမံၤဒီးအဝဲ တဘၣ်မၤဟးဂီၤအတၢ်အၢၣ်လီၤအီလီၤဘၣ်. မ့မ့ၢ်ကဘၣ်မၤတၢ်ကိးမံၤဒဲးလၢစံးတ့ၢ်ဝဲလၢကမၤဝဲန့ၣ်လီၤ.",
			"3": "<sup>3</sup> ဖဲပိာ်မုာ်သးစၢ်တဂၤအိၣ်ဒံးဝဲလၢအပၢ်အဟံၣ်ပူၤဒီးမၤတၢ် ဆိၣ်တမံၤလၢကဟ့ၣ်တၢ်တမံၤမံၤဆူယွၤမ့ၢ်ဂ့ၤ, အၢၣ်လီၤအီလီၤဝဲလၢကဟးဆှဲးလၢတၢ်တမံၤမံၤမ့ၢ်ဂ့ၤန့ၣ်,",
			"4": "<sup>4</sup> မ့တမ့ၢ်လၢအပၢ်နၢ်ဟူဘၣ်တၢ်ဂ့ၢ်န့ၣ်ဒီးပာ်လီၤတၢ်တြီ တမံၤဘၣ်အဃိန့ၣ်, အဝဲကဘၣ်မၤကယဲၢ်တၢ်ခဲလၢာ်လၢ အဆိၣ်တ့ၢ်ဝဲမ့ၢ်ဂ့ၤ, အၢၣ်လီၤတ့ၢ်ဝဲမ့ၢ်ဂ့ၤန့ၣ်လီၤ.",
			"5": "<sup>5</sup> ဘၣ်ဆၣ်ဒီးအပၢ်မ့ၢ်တြီအီၤလၢကမၤလၢထီၣ်ပှဲၤထီၣ်တၢ်လၢ အဆိၣ်တ့ၢ်ဝဲ, ဖဲအဝဲနၢ်ဟူတၢ်ဂ့ၢ်န့ၣ်ဒီးပိာ်မုၣ်သးစၢ်တဂၤန့ၣ် တလိၣ်လၢကဘၣ်တိၢ်န့ၢ်ဖံးဃာ်အတၢ်ဆိၣ်လၢၤဘၣ်. ယွၤကပျၢ်ဖျဲးအီၤမ့ၢ်လၢအပၢ်တပျဲအဝဲတိၢ်န့ၢ်ဖံးဃာ်အီၤဘၣ် အဃိန့ၣ်လီၤ.",
			"6": "<sup>6</sup> ဖဲပိာ်မုၣ်တဂၤလၢတအိၣ်ဒီးအဝၤမၤတၢ်ဆိၣ်တမံၤလၢတၢ်ပာ်သူၣ် ပာ်သးလီၤတံၢ်လီၤဆဲးအပူၤမ့ၢ်ဂ့ၤ, လၢတၢ်တပာ်သူၣ်ပာ်သးအပူၤမ့ၢ်ဂ့ၤ, မ့တမ့ၢ်အၢၣ်လီၤအီလီၤဝဲလၢကဟးဆှဲးတၢ်တမံၤမံၤဝံၤဒီး, ဒိးတ့ဒိးဖျီအသးန့ၣ်,",
			"7": "<sup>7</sup> မ့တမ့ၢ်ဘၣ်လၢအဝၤပာ်လီၤတၢ်တြီတမံၤဖဲအဝဲနၢ်ဟူဘၣ်တၢ်ဂ့ၢ် န့ၣ်ဘၣ်အဃိဒီးအဝဲကဘၣ်မၤကယဲၢ်တၢ်ကိးမံၤဒဲးလၢအဆိၣ်တ့ၢ်ဝဲ မ့ၢ်ဂ့ၤ, အၢၣ်လီၤတ့ၢ်ဝဲမ့ၢ်ဂ့ၤန့ၣ်လီၤ.",
			"8": "<sup>8</sup> ဘၣ်ဆၣ်ဒီးအဝဲအဝၤမ့ၢ်တြီအီၤလၢကမၤလၢထီၣ်ပှဲၤထီၣ်တၢ်ဆိၣ် ဖဲအဝဲနၢ်ဟူဘၣ်တၢ်ဂ့ၢ်န့ၣ်ဒီး, တလိၣ်လၢပိာ်မုၣ်န့ၣ်ကတိၢ်န့ၢ်ဖံးဃာ်အတၢ်အၢၣ်လီၤဘၣ်. ကစၢ်ယွၤကပျၢ်ဖျဲးအီၤလီၤ.",
			"9": "<sup>9</sup> မုၣ်ကမဲတဂၤမ့ၢ်ဂ့ၤ, ပိာ်မုၣ်လၢအလီၤဖးဒီးအဝၤတဂၤမ့ၢ်ဂ့ၤ ကဘၣ်တိၢ်န့ၢ်ဖံးဃာ်ကယဲၢ်အတၢ်ဆိၣ်ကိးမံၤလၢအမၤဝဲဒီးကယဲၢ် တၢ်အၢၣ်လီၤလၢကဟးဆှဲးတၢ်တမံၤမံၤအဂီၢ်န့ၣ်လီၤ.",
			"10": "<sup>10</sup> ပိာ်မုၣ်လၢအဝၤအိၣ်တ့ၢ်လံတဂၤ, မ့ၢ်မၤတၢ်ဆိၣ်တၢ်တမံၤမ့ၢ် ဂ့ၤတၢ်အၢၣ်လီၤတဖၣ်လၢကဟးဆှဲးတၢ်တမံၤမံၤအဂီၢ်မ့ၢ်ဂ့ၤဒီး,",
			"11": "<sup>11</sup> မ့တမ့ၢ်ဘၣ်လၢအဝၤပာ်လီၤတၢ်တြီတမံၤဖဲလၢအဝဲနၢ်ဟူ တၢ်ဂ့ၢ်န့ၣ်ဒီး, ပိာ်မုၣ်န့ၣ်ကဘၣ်မၤတၢ်ကိးမံၤဒဲးလၢအဆိၣ်ဝဲ မ့ၢ်ဂ့ၤ, တၢ်လၢအအၢၣ်လီၤအီလီၤတ့ၢ်ဝဲမ့ၢ်ဂ့ၤန့ၣ်လီၤ.",
			"12": "<sup>12</sup> ဘၣ်ဆၣ်ဒီးအဝၤမ့ၢ်တြီအီၤလၢကမၤလၢပှဲၤအတၢ်ဆိၣ်, ဖဲအဝဲနၢ်ဟူတၢ်ဂ့ၢ်န့ၣ်ဒီး, ပိာ်မုၣ်န့ၣ်တိၢ်န့ၢ်ဖံးဃာ်အတၢ် အၢၣ်လီၤအလီၢ်တအိၣ်ဘၣ်. ယွၤကပျၢ်ဖျဲးကွံာ်အီၤလီၤ. အဂ့ၢ်ဒ်အံၤအဝၤ, တြီအီၤလၢကတိၢ်န့ၢ်ဖံးဃာ်အတၢ်ဆိၣ်န့ၣ်လီၤ.",
			"13": "<sup>13</sup> ပိာ်မုၣ်န့ၣ်အဝၤအိၣ်ဒီးတၢ်စိတၢ်ကမီၤလၢကမၤဂၢၢ်မၤကျၢၤမ့ၢ် ဂ့ၤမၤဟးဂီၤကွံာ်တၢ်ဆိၣ်မ့တမ့ၢ်တၢ်အၢၣ်လီၤအီလီၤတမံၤလၢ် လၢ်လၢပိာ်မုၣ်မၤဝဲန့ၣ်လီၤ.",
			"14": "<sup>14</sup> ဘၣ်ဆၣ်ဒီးတုၤမုၢ်တနံၤဖဲအဝဲနၢ်ဟူဘၣ်တၢ်ဆိၣ်န့ၣ်အဂ့ၢ်ဝံၤ အလီၢ်ခံ, အဝဲမ့ၢ်တပာ်လီၤတၢ်တြီနီတမံၤဘၣ်ဒီး, ပိာ်မုၣ်န့ၣ်ကဘၣ်မၤကယဲၢ်တၢ်ကိးအမံၤဒဲးလၢအဆိၣ်တ့ၢ်ဝဲမ့ၢ် ဂ့ၤအၢၣ်လီၤအီလီၤတ့ၢ်ဝဲမ့ၢ်ဂ့ၤန့ၣ်လီၤ. အဝဲအဝၤမၤဂၢၢ်မၤကျၢၤတၢ်ဆိၣ်န့ၣ်ခီဖျိလၢအတထီဒါဘၣ်တၢ်ဂ့ၢ်န့ၣ် ဖဲမုၢ်တနံၤလၢအနၢ်ဟူဘၣ်ဝဲအဃိလီၤ.",
			"15": "<sup>15</sup> ဘၣ်ဆၣ်ဒီးဝၤတဂၤန့ၣ်လၢခံမ့ၢ်မၤဟးဂီၤတၢ်ဆိၣ်န့ၣ်ဒီးအဝဲ ကဘၣ်တူၢ်တၢ်လီၤတိၢ်ကွံာ်လၢတၢ်မၤလၢပှဲၤတၢ်ဆိၣ်အဘူး အလဲတဖၣ်အဂီၢ်န့ၣ်လီၤ.",
			"16": "<sup>16</sup> တၢ်သ့ၣ်တဖၣ်အံၤမ့ၢ်တၢ်သိၣ်တၢ်ဘျၢတဖၣ်လၢယွၤဟ့ၣ်လီၤ စီၤမိၤၡ့ဘၣ်ဃးဒီးတၢ်ဆိၣ်တဖၣ်လၢအဘၣ်တၢ်မၤအီၤ, လၢပိာ်မုၣ်တဂၤလၢတဒိးတ့ဒိးဖျီဒံးအသးအိၣ်ဒံးလၢအပၢ် အဟံၣ်ပူၤအဂီၢ်မ့ၢ်ဂ့ၤ, လၢပိာ်မုၣ်တဂၤလၢအဒိးတ့ဒိးဖျီ အသးဝံၤလံအဂီၢ်မ့ၢ်ဂ့ၤန့ၣ်လီၤ."
		},
		"31": {
			"1": "<sup>1</sup> ယွၤစံးဘၣ်စီၤမိၤၡ့, “စံၣ်ညီၣ်ပှၤမံးဒယၣ်ဖိတဖၣ်လၢကယဲၢ်တၢ်လၢအမၤတ့ၢ် ကီၢ်အံၣ်စရ့လးအပှၤဂီၢ်မုၢ်အဃိန့ၣ်တက့ၢ်. တုၤနမၤတၢ်န့ၣ်ဝံၤဒီးနကသံလီၤ.”",
			"3": "<sup>3</sup> မၤသးဒ်န့ၣ်ဒီးစီၤမိၤၡ့စံးဘၣ်ပှၤဂီၢ်မုၢ်, “ကတဲာ်ကတီၤသုသးလၢတၢ်ဒုးတၢ်ယၤအဂီၢ်လၢသုဒုးတၢ်ထီဒါ ပှၤမံးဒယၣ်ဖိတဖၣ်ဒီးစံၣ်ညီၣ်အဝဲသ့ၣ်, လၢတၢ်လၢအမၤတၢ်ဘၣ်တ့ၢ်ယွၤအဃိ, ကသ့ဝဲအဂီၢ်န့ၣ်တက့ၢ်.",
			"4": "<sup>4</sup> လၢအံၣ်စရ့လးဖိအဒူၣ်တဒူၣ်စုာ်စုာ်အကျါန့ၣ်ဆှၢလီၤပှၤတကထိ ဂၤလၢတၢ်ဒုးတၢ်ယၤအဂီၢ်တက့ၢ်.”",
			"5": "<sup>5</sup> မၤသးဒ်န့ၣ်ဒီး, ပှၤအဂၤတကထိဘၣ်တၢ်ဃုထၢထီၣ်အီၤလၢဒူၣ်ဖိ တဒူၣ်စုာ်စုာ်အပူၤ, ပှၤခဲလၢာ်ပာ်ဖှိၣ်အိၣ်ဝဲအဂၤတကလးခံကထိ, ကတဲာ်ကတီၤအသးလၢတၢ်ဒုးတၢ်ယၤအဂီၢ်န့ၣ်လီၤ.",
			"6": "<sup>6</sup> စီၤမိၤၡ့ဆှၢလီၤအဝဲသ့ၣ်ဆူတၢ်ဒုးတၢ်ယၤအပူၤလၢပှၤလုၢ်တၢ် အခိၣ်စီၤအလၤဧစၢ်အဖိခွါစီၤဖံၤနဃၣ်အတၢ်ပၢတၢ်ဆှၢအဖီလာ်, ပှၤတဂၤလၢအကွၢ်ထွဲတၢ်စီဆှံအပီးအလီတဖၣ်ဒီးကွဲၤတဖၣ်လၢ ကဟ့ၣ်ထီၣ်တၢ်ပနီၣ်တဖၣ်အဂီၢ်န့ၣ်လီၤ.",
			"7": "<sup>7</sup> အဝဲသ့ၣ်လဲၤထီၣ်ဒုးကီၢ်မံးဒယၣ်, ဒ်ယွၤမၤလိာ်တ့ၢ်စီၤမိၤၡ့ အသိးဒီးမၤသံကွံာ်ပှၤပိာ်ခွါခဲလၢာ်,",
			"8": "<sup>8</sup> ဃုာ်ဒီးကီၢ်မံးဒယၣ်အစီၤပၤယဲၢ်ဂၤလၢအမ့ၢ်, စီၤအဝံၤ, စီၤရ့က့ၣ်, စီၤစူၢ်, စီၤဃူၢ်ဒီးစီၤရ့ဘၤန့ၣ် လီၤ. အဝဲသ့ၣ်မၤသံစ့ၢ်ကီးစီၤဘဧိၢ်အဖိခွါစီၤဘံးလၣ်န့ၣ်လီၤ.",
			"9": "<sup>9</sup> ကီၢ်အံၣ်စရ့လးအပှၤဂီၢ်မုၢ်ဖီၣ်န့ၢ်ပှၤမံးဒယၣ်ဖိပိာ်မုၣ်တဖၣ် ဒီးအဖိသၣ်တဖၣ်, ဟံးန့ၢ်ကွံာ်အဝဲသ့ၣ်အဂီၤဘုၣ်ဂီၤဖံး, ဒီးအဝဲ သ့ၣ်အသိအဖုတဖၣ်, ဂုာ်န့ၢ်ကယဲၢ်အဝဲသ့ၣ်အတၢ်စုလီၢ်ခီၣ်ခိၣ်ခဲ လၢာ်,",
			"10": "<sup>10</sup> ဒီးအဝဲသ့ၣ်ဒွဲၣ်အူကွံာ်ကယဲၢ်ပှၤမံးဒယၣ်ဖိအဝ့ၢ်တဖၣ်ဒီး အသူၣ်ဒဲလီၢ်တဖၣ်န့ၣ်လီၤ.",
			"11": "<sup>11</sup> အဝဲသ့ၣ်စိာ်ကွံာ်ကယဲၢ်တၢ်လၢအဂုာ်န့ၢ်ဝဲတဖၣ်ခဲလၢာ်, ဃုာ်ဒီးပှၤဃိာ်ဖိတဖၣ်ဒီးဆၣ်ဖိကီၢ်ဖိတဖၣ်,",
			"12": "<sup>12</sup> ဒီးလဲၤစိာ်ဝဲဆူစီၤမိၤၡ့ဒီးစီၤအလၤဧစၢ်အအိၣ်ဒီးဆူကီၢ် အံၣ်စရ့လးအပှၤဂီၢ်မုၢ်အတၢ်အိၣ်မူကရူၢ်အမဲာ်ညါ, လၢအအိၣ်ဝဲဖဲသူၣ်ဒဲ လီၢ်လၢကီၢ်မိၤအးအပျီတဖၣ်အပူၤ, လၢအအိၣ်သဃီၤဒီးဝ့ၢ်ယရံၤဃိ လၢထံကျိယၢ်ဒ့ၣ်အဘးခီန့ၣ်လီၤ.",
			"13": "<sup>13</sup> စီၤမိၤၡ့, စီၤအလၤဧစၢ်ဒီးကယဲၢ်တၢ်အိၣ်မူကရူၢ်အခိၣ်အနၢ်အဂၤ တဖၣ်ဟးထီၣ်ဆူသူၣ်ဒဲလီၢ်အချၢလၢကလဲၤသဂၢၢ်သုးမုၢ်အဂီၢ်န့ၣ် လီၤ.",
			"14": "<sup>14</sup> စီၤမိၤၡ့သးဒိၣ်ထီၣ်ပှၤခိၣ်ပှၤနၢ်တဖၣ်, သုးခိၣ်သုးနၢ်တဖၣ် လၢအပၢဆှၢသုးမုၢ်အကထိတဖၣ်ဒီးအကရူၢ်တဖၣ်, လၢအဟဲက့ၤကဒါက့ၤလၢတၢ်ဒုးပျီပူၤန့ၣ်လီၤ.",
			"15": "<sup>15</sup> အဝဲသံကွၢ်ဝဲ, “ဘၣ်မနုၤလၢသုပာ်မူတ့ၢ်ကယဲၢ်ပိာ်မုၣ်တဖၣ် ခဲလၢာ်န့ၣ်လဲၣ်.",
			"16": "<sup>16</sup> သ့ၣ်နီၣ်ထီၣ်လၢပှၤလၢအပိာ်ထွဲစီၤဘံးလၣ်အတၢ်သိၣ်လိနဲၣ်ယုၤ တဖၣ်လၢဝ့ၢ်ပဧိၢ်န့ၣ်ဒီးဆှၢဃီၤပှၤဂီၢ်မုၢ်ဆူတၢ်သးတတီဒီး ယွၤန့ၣ်မ့ၢ်ပှၤပိာ်မုၣ်တဖၣ်တက့ၢ်. တၢ်န့ၣ်မ့ၢ်တၢ်လၢအဟဲစိာ်တၢ်သံသတြိာ်လၢယွၤအပှၤဂီၢ်မုၢ် အဖီခိၣ်န့ၣ်လီၤ.",
			"17": "<sup>17</sup> မၤသးဒ်န့ၣ်ဒီး, ခဲအံၤမၤသံကွံာ်ပှၤပိာ်ခွါဖိကိးဂၤဒီး ပိာ်မုၣ်ကိးဂၤဒဲးလၢအမံဃုာ်ဂဲၤဃုာ်တ့ၢ်လၢတၢ်မုာ်ဖံးမုာ် ညၣ်အပူၤ,",
			"18": "<sup>18</sup> ဘၣ်ဆၣ်ဒီးပျဲမူကယဲၢ်ပိာ်မုၣ်ဖိဒီးပှၤမုၣ်ကနီၤဖိတဖၣ်လၢ သုဂီၢ်န့ၣ်တက့ၢ်.",
			"19": "<sup>19</sup> ခဲကနံၣ်အံၤ, ကယဲၢ်သုဝဲကိးဂၤဒဲးလၢအမၤသံတ့ၢ်ပှၤတဂၤဂၤ မ့ၢ်ဂ့ၤထိးဘၣ်ပှၤသံစိၣ်တခါမ့ၢ်ဂ့ၤန့ၣ် ကဘၣ်အိၣ်လၢသူၣ်ဒဲလီၢ်အချၢနွံသီန့ၣ်လီၤ. လၢသၢသီတသီအနံၤဒီးနွံသီတသီအနံၤန့ၣ်မၤကဆှီထီၣ်သုသး ဃုာ်ဒီးပိာ်မုၣ်တဖၣ်လၢသုဖီၣ်န့ၢ်တ့ၢ်အီၤတက့ၢ်.",
			"20": "<sup>20</sup> သုကဘၣ်မၤကဆှီထီၣ်စ့ၢ်ကီးတၢ်ကူတၢ်သိးကိးဘ့ၣ်ဒဲးဒီးကယဲၢ် တၢ်တမံၤလၢ်လၢ်လၢဘၣ်တၢ်မၤအီၤလၢတၢ်ဖံးမ့ၢ်ဂ့ၤ, မဲာ်တဲးလဲးအဆူၣ်မ့ၢ်ဂ့ၤ, သ့ၣ်မ့ၢ်ဂ့ၤန့ၣ်လီၤ.”",
			"21": "<sup>21</sup> ပှၤလုၢ်တၢ်အခိၣ်စီၤအလၤဧစၢ်စံးဘၣ်ပှၤပိာ်ခွါတဖၣ်လၢအဟဲက့ၤ လၢတၢ်ဒုးတၢ်ယၤပူၤန့ၣ်, “တၢ်တဖၣ်အံၤမ့ၢ်တၢ်သိၣ်တၢ်သီ တဖၣ်လၢယွၤဟ့ၣ်တ့ၢ်စီၤမိၤၡ့န့ၣ်လီၤ.",
			"22": "<sup>22</sup> တၢ်ကိးမံၤဒဲးလၢအတူၢ်မ့ၣ်အူန့ၢ်ဒ်ထူ, စ့, တိၢ်ဘီ, ထး, ပှာ်ဝါ, ဒီးစၢၢ်တဖၣ်န့ၣ်,",
			"23": "<sup>23</sup> ကဘၣ်တၢ်မၤကဆှီအီၤခီဖျိတၢ်ဒုးလဲၤခီအီၤလၢမ့ၣ်အူအပူၤ န့ၣ်လီၤ. ကယဲၢ်တၢ်အဂၤလၢအအိၣ်လီၤတဲာ်တဖၣ်န့ၣ်ကဘၣ်တၢ်မၤ ကဆှီအီၤလၢထံလၢကကဆှီထီၣ်အဂီၢ်န့ၣ်လီၤ.",
			"24": "<sup>24</sup> လၢနွံသီတသီအနံၤန့ၣ်သုကဘၣ်ဆှုၣ်သုတၢ်ကူတၢ်သိးတဖၣ် လီၤ. အန့ၣ်ဝံၤဒီးသုကကဆှီထီၣ်က့ၤဒ်တၢ်ဘူၣ်တၢ်ဘါအလုၢ် အလၢ်အသိးဒီးသုကဒိးန့ၢ်တၢ်ပျဲလၢ သုကလဲၤနုာ်ဆူသူၣ်ဒဲလီၢ်န့ၣ်လီၤ.",
			"25": "<sup>25</sup> ယွၤစံးဘၣ်စီၤမိၤၡ့, “နၤဒီးစီၤအလၤဧစၢ်, ဃုာ်ဒီးတၢ်အိၣ်မူကရူၢ်အခိၣ်အနၢ်အဂၤတဖၣ် ကဘၣ်ဂံၢ်တၢ်ကိးမံၤဒဲးလၢတၢ်ဖီၣ်န့ၢ်အီၤ, ဃုာ်ဒီးပှၤဃိာ်ဖိတဖၣ်ဒီးဆၣ်ဖိကီၢ်ဖိတဖၣ်န့ၣ်လီၤ.",
			"27": "<sup>27</sup> နီၤဖးတၢ်လၢဘၣ်တၢ်ဟဲစိာ်အီၤတဖၣ်န့ၣ်ခံပူပှဲၤသိးသိး, တပူန့ၣ်လၢပှၤသုးဖိတဖၣ်အဂီၢ်ဒီးအဂၤတပူန့ၣ်လၢပှၤအိၣ်လီၤ တဲာ်ကမျၢၢ်ခဲလၢာ်အဂီၢ်တက့ၢ်.",
			"28": "<sup>28</sup> လၢတၢ်ဘၣ်ဃးဒီးပှၤသုးဖိတဖၣ်အတၢ်နီၤဖးအပူၤန့ၣ်, ပှၤဃိာ်ဖိယဲၢ်ကယၤဂၤအကျါဟံးဃာ်အီၤတဂၤဒ်တၢ်ခိ တၢ်သွဲတမံၤလၢယွၤအဂီၢ်ဒီးဒ်န့ၣ်အသိးလၢဂီၤဘုၣ်ဂီၤဖံး, ကသ့ၣ်ယီၤတဖၣ်, သိတဖၣ်, ဒီးမဲာ်တဲးလဲးတဖၣ်အကျါန့ၣ်နီၤဖး ဟံးန့ၢ်စ့ၢ်ကီးတမံၤဃီဒ်န့ၣ်တက့ၢ်.",
			"29": "<sup>29</sup> ဟ့ၣ်လီၤတၢ်န့ၣ်ခဲလၢာ်ဆူပှၤလုၢ်တၢ်အခိၣ်စီၤအလၤဧစၢ် အအိၣ်ဒ်တၢ်မၤဘူၣ်လီၤဆီတမံၤဆူယွၤအအိၣ်အသိးန့ၣ်တက့ၢ်.",
			"30": "<sup>30</sup> လၢတၢ်နီၤဖးဆူပှၤဂီၢ်မုၢ်လၢအိၣ်လီၤတဲာ်တဖၣ်အဂီၢ်အကျါန့ၣ် ဟံးန့ၢ်ပှၤဃိၢ်ဖိယဲၢ်ဆံအကျါတဂၤစုာ်စုာ်ဒီးတၢ်တမံၤဃီဒ်န့ၣ် အသိးန့ၣ်, နီၤဖးဟံးန့ၢ်အီၤလၢဂီၤဘုၣ်ဂီၤဖံး, ကသ့ၣ်ယီၤတဖၣ်, သိ, ဒီးမဲာ်တဲးလဲးတဖၣ်အကျါစ့ၢ်ကီးတက့ၢ်. ဒီးဟ့ၣ်လီၤတၢ်တဖၣ်န့ၣ်ဆူပှၤလ့ၤဝံဖိတဖၣ်အအိၣ်လၢအဘၣ်မူဘၣ် ဒါလၢတၢ်ကွၢ်ထွဲယွၤအဒဲစီဆှံန့ၣ်တက့ၢ်.”",
			"31": "<sup>31</sup> စီၤမိၤၡ့ဒီးစီၤအလၤဧစၢ်မၤဝဲဒ်တၢ်လၢယွၤမၤလိာ်ဝဲတဖၣ်အသိး န့ၣ်လီၤ.",
			"32": "<sup>32</sup> တၢ်ကွဲးနီၣ်လၢလာ်အံၤမ့ၢ်တၢ်တဖၣ်လၢပှၤသုးဖိတဖၣ်မၤန့ၢ် အီၤ, လၢတၢ်လၢအဟံးဃာ်ဝဲလၢအဂီၢ်ဒၣ်ဝဲ, အမဲာ်ညါန့ၣ်လီၤ. သိဒီးမဲာ်တဲးလဲးအဒုဃုကလီၢ်နွံကလးယဲၢ်ကထိ, ဂီၤဘုၣ်ဂီၤဖံးအဒုနွံကလးခံကထိ, ကသ့ၣ်ယီၤအဒုဃုကလး တကထိ, ဒီးပိာ်မုၣ်မုၣ်ကနီၤအဂၤသၢကလးခံကထိန့ၣ်လီၤ.",
			"36": "<sup>36</sup> တၢ်နီၤဖးတဝာ်လၢပှၤသုးဖိတဖၣ်အဂီၢ်န့ၣ်မ့ၢ်ဝဲ, သိဒီးမဲာ်တဲးလဲးအဒုသၢကလီၢ်သၢကလးနွံကထိယဲၢ်ကယၤ, ဒီးလၢအကျါန့ၣ်အဒုဃုကယၤနွံဆံယဲၢ်ဒုမ့ၢ်တၢ်ခိတၢ်သွဲလၢ ယွၤအဂီၢ်လီၤ. ဂီၤဘုၣ်ဂီၤဖံးအိၣ်အဒုသၢကလးဃုကထိ လၢပှၤသုးဖိတဖၣ်အဂီၢ်ဒီးလၢအကျါန့ၣ်နွံဆံခံ ဒုမ့ၢ်တၢ်ခိတၢ်သွဲလၢယွၤအဂီၢ်န့ၣ်လီၤ. ကသ့ၣ်ယီၤအိၣ်အဒု သၢကလးယဲၢ်ကယၤ လၢသုးဖိတဖၣ်အဂီၢ်ဒီးလၢ အကျါန့ၣ်ဃုဆံတၢဒုမ့ၢ်တၢ်ခိတၢ်သွဲလၢယွၤအဂီၢ်န့ၣ်လီၤ. ဒီးပိာ်မုၣ်သးစၢ်မုၣ်ကနီၤအိၣ်ဝဲအဂၤတကလးဃုကထိလၢပှၤသုး ဖိတဖၣ်အဂီၢ်ဒီးလၢအကျါန့ၣ်သၢဆံခံဂၤမ့ၢ်တၢ်ခိတၢ်သွဲလၢ ယွၤအဂီၢ်လီၤ.",
			"41": "<sup>41</sup> မၤသးဒ်န့ၣ်ဒီး, စီၤမိၤၡ့ဟ့ၣ်လီၤစီၤအလၤဧစၢ်လၢတၢ်အခိ အသွဲတဖၣ်န့ၣ်ဒ်တၢ်မၤဘူၣ်လီၤဆီတခါဆူယွၤအအိၣ်ဒ် ယွၤမၤလိာ်ဝဲအသိးန့ၣ်လီၤ.",
			"42": "<sup>42</sup> တၢ်နီၤဖးလၢကမျၢၢ်တၢ်အိၣ်မူကရူၢ်အဂီၢ်န့ၣ်မ့ၢ်တၢ်ဒ်သိးသိး ဒီးပှၤသုးဖိတဖၣ်န့ၣ်လီၤ. သိဒီးမဲာ်တဲးလဲးအိၣ်အဒုသၢကလီၢ်သၢကလးနွံကထိယဲၢ်ကယၤ, ဂီၤဘုၣ်ဂီၤဖံးအဒု သၢကလးဃုကထိ, ကသ့ၣ်ယီၤအဒုသၢကလးယဲၢ်ကယၤ, ဒီးပိာ်မုၣ်သးစၢ်မုၣ်ကနီၤအဂၤတကလးဃုကထိန့ၣ်လီၤ.",
			"47": "<sup>47</sup> လၢတၢ်နီၤဖးအံၤအပူၤ, စီၤမိၤၡ့ဟံးန့ၢ်ဝဲပှၤဃိာ်ဖိအဂၤယဲၢ်ဆံ အကျါန့ၣ်တဂၤဒီးဆၣ်ဖိကီၢ်ဖိစ့ၢ်ကီးဒ်န့ၣ်အသိး, ဒီးဒ်ယွၤမၤလိာ်ဝဲအသိးန့ၣ်ဟ့ၣ်လီၤဝဲဆူပှၤလ့ၤဝံဖိတဖၣ် အအိၣ်လၢအဘၣ်မူဘၣ်ဒါလၢယွၤအဒဲစီဆှံအဂီၢ်န့ၣ်လီၤ.",
			"48": "<sup>48</sup> အန့ၣ်ဝံၤဒီးပဒိၣ်ပပှၢ်တဖၣ်လၢအပၢဆှၢသုးမုၢ်န့ၣ်လဲၤဆူ စီၤမိၤၡ့အအိၣ်, ဒီးပာ်ဖျါထီၣ်က့ၤဝဲ,",
			"49": "<sup>49</sup> “တၢ်ဒိၣ်ဧၢ, ပဂံၢ်ကွၢ်က့ၤသုးဖိသံၣ်ဖိတဖၣ်လၢပတၢ်ပၢတၢ် ဆှၢအပူၤန့ၣ်ဝံၤလံ, ဒီးတလီၤမၢ်တ့ၢ်ဝဲနီတဂၤဘၣ်.",
			"50": "<sup>50</sup> လၢတၢ်န့ၣ်အဃိတၢ်ကယၢကယဲထူတဖၣ်, စုကွီၤတဖၣ်, ထံဖှံၣ်တဖၣ်, ပသံးတဖၣ်, နၢ်ဒံးတဖၣ်, ဒီးဖဲတဖၣ်လၢပဝဲ တဂၤဘၣ်တဂၤစုာ်စုာ်ပဟဲက့ၤစိာ်န့ၣ်ပလုၢ်ထီၣ်အီၤဆူယွၤအအိၣ် ဒ်ပသးသမူအပှ့ၤတဖၣ်အသိးဒ်သိးအဝဲကဒီဒၣ်အိၣ်ပှိၤပှၤအဂီၢ်န့ၣ် လီၤ.”",
			"51": "<sup>51</sup> စီၤမိၤၡ့ဒီးစီၤအလၤဧစၢ်တူၢ်လိာ်ထူန့ၣ်, လၢအအိၣ်ဒ်တၢ်ကယၢကယဲအက့ၢ်အဂီၤတဖၣ်အသိးန့ၣ်လီၤ.",
			"52": "<sup>52</sup> တၢ်လၢသုးခိၣ်သုးနၢ်တဖၣ်မၤဘူၣ်ဝဲန့ၣ်အဃၢလီၤတယၢၢ်အိၣ်ၡက့ လးတကလးဃုကထိနွံကယၤယဲၢ်ဆံန့ၣ်လီၤ.",
			"53": "<sup>53</sup> ပှၤလၢတမ့ၢ်ဘၣ်သုးခိၣ်သုးနၢ်တဖၣ်ဟံးဃာ်တၢ်ဂုာ်န့ၢ်တဖၣ်လၢ အဝဲသ့ၣ်ဟဲက့ၤစိာ်ဝဲန့ၣ်လီၤ.",
			"54": "<sup>54</sup> မၤသးဒ်န့ၣ်ဒီး, စီၤမိၤၡ့ဒီးစီၤအလၤဧစၢ်လဲၤစိာ်ထူတဖၣ်န့ၣ် ဆူဒဲစီဆှံဒ်သိးယွၤကဒီဒၣ်အိၣ်ပှိၤကီၢ်အံၣ်စရ့လးအပှၤဂီၢ်မုၢ်အဂီၢ်န့ၣ်လီၤ."
		},
		"32": {
			"1": "<sup>1</sup> ရူၤဘ့ၣ်အဒူၣ်ဒီးကးအဒူၣ်အိၣ်ဒီးဂီၤဘုၣ်ဂီၤဖံးအါအါကလဲာ် လီၤ. ဖဲအဝဲသ့ၣ်ထံၣ်ဘၣ်လၢကီၢ်ယၤစ့ၢ်ဒီးကီၢ်ကံးလဧးန့ၣ်ကြၢးဝဲ လၢဂီၤဘုၣ်ဂီၤဖံးအဂီၢ်ဒီး,",
			"2": "<sup>2</sup> အဝဲသ့ၣ်လဲၤဆူစီၤမိၤၡ့, စီၤအလၤဧစၢ်ဒီးခိၣ်နၢ်အဂၤတဖၣ်လၢ ကမျၢၢ်တၢ်အိၣ်မူကရူၢ်ပူၤအအိၣ်ဒီးစံးဝဲ,",
			"3": "<sup>3</sup> “ဝ့ၢ်တဖၣ်လၢအမ့ၢ်, ဧးတၤရိး, ဒံၤဘိၣ်, ယၤစ့ၢ်, နံးမရၤ, ဃ့ၡဘိၣ်, အ့လဧၤလ့ၤ, စဘၣ်, နဘိ, ဒီးဘဧိၣ်,",
			"4": "<sup>4</sup> လီၢ်ကဝီၤအံၤလၢယွၤမၤစၢၤတ့ၢ်ပှၤအံၣ်စရ့လးဖိလၢကမၤန့ၢ် ဝဲန့ၣ်, မ့ၢ်တၢ်လီၢ်ဂ့ၤဝဲလၢဂီၤဘုၣ်ဂီၤဖံးအဂီၢ်, ဒီးပအိၣ်ဒီးဂီၤဘုၣ်ဂီၤဖံးအါအါဂီၢ်ဂီၢ်လီၤ.",
			"5": "<sup>5</sup> ဝံသးစူၤဟ့ၣ်ပှၤတၢ်လီၢ်အံၤဒ်ပတၢ်စုလီၢ်ခီၣ်ခိၣ်အသိး, ဒီးတဘၣ်ဒုးလဲၤခီဂာ်ပှၤဆူထံကျိယၢ်ဒ့ၣ်အဝၢ်ဘးခီလၢပကသူၣ် လီၤဆီလီၤပသးဖဲန့ၣ်တဂ့ၤ.”",
			"6": "<sup>6</sup> စီၤမိၤၡ့စံးဆၢဝဲဒၣ်, “မ့ၢ်သုအဲၣ်ဒိးအိၣ်တ့ၢ်ဖဲအံၤဖဲ သုဒီပုၢ်ဝဲၢ်ပှၤအံၣ်စရ့လးဖိကဒဲကဒဲတဖၣ်လဲၤဆူတၢ်ဒုးန့ၣ် ဧါ.",
			"7": "<sup>7</sup> သုမၤသးဟးဂီၤကီၢ်အံၣ်စရ့လးအပှၤဂီၢ်မုၢ်လၢကခီဂာ်ထံကျိ ယၢ်ဒ့ၣ်ဒီးလဲၤနုာ်ဆူကီၢ်တဘ့ၣ်လၢယွၤဟ့ၣ်အဝဲသ့ၣ်အဂီၢ်န့ၣ် ဘူၣ်ဝဲဒ်လဲၣ်.",
			"8": "<sup>8</sup> တၢ်အံၤမ့ၢ်တၢ်လၢသုပၢ်တဖၣ်မၤတ့ၢ်ဝဲဖဲယမၢလီၤအဝဲသ့ၣ်လၢ ကၤဒ့ၣ်ဘၢ်န့ဒ်သိးကလဲၤဃုကွၢ်ထံကီၢ်တဘ့ၣ်အခါန့ၣ်လီၤ.",
			"9": "<sup>9</sup> အဝဲသ့ၣ်လဲၤတ့ၢ်ဝဲယံၤတုၤလၢအ့ၡကိၤလးအတၢ်တြီၤပူၤဒီး ထံၣ်ဘၣ်တ့ၢ်ထံကီၢ်န့ၣ်, ဘၣ်ဆၣ်ဒီး, ဖဲအဝဲသ့ၣ်ဟဲက့ၤန့ၣ်အဝဲသ့ၣ်မၤဟးဂီၤပှၤဂီၢ် မုၢ်အသးလၢကလဲၤနုာ်လီၤဆူထံကီၢ်တဘ့ၣ်လၢယွၤဟ့ၣ်လီၤတ့ၢ် အဝဲသ့ၣ်အပူၤန့ၣ်လီၤ.",
			"10": "<sup>10</sup> ယွၤအသးဒိၣ်ထီၣ်ဖဲမုၢ်တနံၤန့ၣ်, ဒီးမၤတၢ်အၢၣ်လီၤအီလီၤတမံၤဒ်အံၤလီၤ.",
			"11": "<sup>11</sup> ယဆိၣ်တၢ်လၢမ့ၢ်လၢအဝဲသ့ၣ်အသူၣ်တတီအသးတရၤဒီးယၤအဃိ, ပှၤပိာ်ခွါလၢအသးအိၣ်ခံဆံနံၣ်ဒီးဆူအဖီခိၣ်လၢအ ဟးထီၣ်လၢကီၢ်အဲၤကူပတူးအပူၤန့ၣ်, တလဲၤနုာ်ဘၣ်ဆူကီၢ်လၢ ယအၢၣ်လီၤအီလီၤတ့ၢ်ဒီးစီၤအၤဘြၤဟၣ်, စီၤအံၤစဲး, ဒီးစီၤယၤကိာ်န့ၣ်နီတဂၤဘၣ်.",
			"12": "<sup>12</sup> မ့တမ့ၢ်ဘၣ်လၢပှၤက့ၤစ့းဖိစီၤယဖူန့ၤအဖိခွါစီၤကၤလ့း ဒီးစီၤနိၣ်အဖိခွါစီၤယိၤၡူပှၤလၢအသးတီတ့ၢ်ဒီးယၤတဖၣ် ဘၣ်န့ၣ်, ပှၤအဂၤတလဲၤနုာ်ဘၣ်နီတဂၤဘၣ်.",
			"13": "<sup>13</sup> ယွၤသးဒိၣ်ပှၤဂီၢ်မုၢ်ဒီးမၢအဟးဝ့ၤဝီၤလၢပှၢ်မုၢ်ကနၢအနံၣ် လွံၢ်ဆံ, တုၤလၢပှၤဒီတစိၤလၢအမၤတမုာ်အဝဲအသးန့ၣ် သံကွံာ်ဝဲခဲလၢာ်လီၤ.",
			"14": "<sup>14</sup> ဒီးခဲအံၤသုဟံးန့ၢ်သုပၢ်တဖၣ်အလီၢ်, ပှၤတၢ်ဒဲးဘးဖိအသီတစိၤလၢကတဲာ်ကတီၤအသးဒ်သိးကဒုးလီၤဘၣ် ယွၤအတၢ်သးကဲၤထီၣ်ဆူၣ်လၢကီၢ်အံၣ်စရ့လးဖိအလိၤကဒီးန့ၣ်လီၤ.",
			"15": "<sup>15</sup> သုဝဲပှၤဂီၢ်မုၢ်လၢရူၤဘ့ၣ်ဒီးကးအဒူၣ်မ့ၢ်ဂ့ၢ်လိာ်တၢ်လၢသု ကပိာ်အခံခဲအံၤဒီး, အဝဲကညိကွံာ်ကဒီးပှၤဂီၢ်မုၢ်အံၤတဘျီလၢပှၢ်မုၢ်ကနၢအပူၤဒီး သုကဘၣ်ဟံးန့ၢ်မူဒါလၢအဝဲသ့ၣ်အတၢ်ဟးဂူာ်ဟးဂီၤအဂီၢ်န့ၣ် လီၤ.”",
			"16": "<sup>16</sup> အဝဲသ့ၣ်သုးဘူးအသးဆူစီၤမိၤၡ့အအိၣ်ဒီးစံး, “အဆိကတၢၢ်အံၤ, ပျဲပှၤဒ်သိးပကမၤထီၣ်လၢၢ်ဧိၤလ့ဧိၤအဒူၣ် တဖၣ်ဖဲအံၤလၢပသိတဖၣ်အဂီၢ်ဒီးမၤခၢၣ်သနၢၣ်ဝ့ၢ်တဖၣ်လၢပှၤလၢ အသန့ၤထီၣ်အသးဒီးပှၤတဖၣ်အဂီၢ်တက့ၢ်.",
			"17": "<sup>17</sup> အန့ၣ်ဝံၤဒီး, ပကအိၣ်ကတဲာ်ကတီၤပသးလၢပကလဲၤဃုာ်ဒီးပဒီပုၢ် ဝဲၢ်ပှၤအံၣ်စရ့လးဖိတဖၣ်ကဒဲကဒဲဆူတၢ်ဒုးအပူၤဒီးဆှၢတၢ် လဲၤထီၣ်ဒုးတၢ်တုၤပသူၣ်လီၤဆီလီၤအဝဲသ့ၣ်လၢကီၢ်တဘ့ၣ်လၢအကမ့ၢ် အဝဲသ့ၣ်အတၢ်တစုန့ၣ်တက့ၢ်. ဖဲတၢ်မၤအသးဒ်အံၤအခါန့ၣ်, ပှၤလၢအသန့ၤအသးလၢပှၤတဖၣ်အိၣ်ဖဲအံၤလၢဝ့ၢ်တဖၣ်လၢတၢ်မၤခၢၣ် သနၢၣ်အီၤန့ၣ်သ့ဝဲ, ပူၤဖျဲးဒီးပှၤဂီၢ်မုၢ်အိၣ်လၢထံကီၢ်တဘ့ၣ်အံၤအပူၤ န့ၣ်လီၤ.",
			"18": "<sup>18</sup> တချုးလၢပှၤအံၣ်စရ့လးဖိအဂၤတဖၣ်မၤန့ၢ်အတၢ်န့ၢ်သါအဟီၣ်ခိၣ် ဒံးဘၣ်ဒီးပတဟဲက့ၤဆူပဟံၣ်ဘၣ်.",
			"19": "<sup>19</sup> ပတဟံးစ့ၢ်ကီးတၢ်စုလီၢ်ခီၣ်ခိၣ်အတၢ်န့ၢ်သါလၢအဝဲသ့ၣ်အကျါ လၢထံကျိယၢ်ဒ့ၣ်အဘးခီတကပၤန့ၣ်နီတမံၤဘၣ်. အဂ့ၢ်ဒ်အံၤ, ပဒိးန့ၢ်တ့ၢ်လံတၢ်နီၤဖးလၢပဂီၢ်ဖဲအံၤလၢယၢ် ဒ့ၣ်အမုၢ်ထီၣ်တခီလံန့ၣ်လီၤ.”",
			"20": "<sup>20</sup> စီၤမိၤၡ့စံးဆၢဝဲ, “သုမ့ၢ်စံးဒ်န့ၣ်သပှၢ်တၢၢ်ဒီးခဲအံၤ လၢယွၤအမဲာ်ညါန့ၣ်ကတဲာ်ကတီၤသုသးလၢသုကလဲၤထီၣ်ဒုးတၢ် အဂီၢ်တက့ၢ်.",
			"21": "<sup>21</sup> ကယဲၢ်သုပှၤပိာ်ခွါလၢအဒုးတၢ်တဖၣ်ကဘၣ်ခီဃီၤထံကျိယၢ်ဒ့ၣ် ဒီးလၢယွၤအတၢ်ပၢအဖီလာ်န့ၣ်အဝဲသ့ၣ်ကဘၣ်လဲၤထီၣ်ဒုးတၢ်ထီ ဒါပဒုၣ်ပဒါတဖၣ်တုၤယွၤမၤနၢၤကွံာ်အဝဲသ့ၣ်,",
			"22": "<sup>22</sup> ဒီးဟံးန့ၢ်ကီၢ်န့ၣ်ဒ်အတၢ်စုလီၢ်ခီၣ်ခိၣ်အသိးန့ၣ်လီၤ. အန့ၣ်ဝံၤဒီးသုဟဲက့ၤသ့ဝဲလီၤ. အဂ့ၢ်ဒ်အံၤ, သုကဘၣ်မၤလၢထီၣ်ပှဲၤထီၣ်သုမူသုဒါဆူယွၤဒီး ဆူသုဒီပုၢ်ဝဲၢ်ပှၤအံၣ်စရ့လးဖိကဒဲကဒဲတဖၣ်အအိၣ်န့ၣ်လီၤ. အန့ၣ်ဒီး, ယွၤကသ့ၣ်ညါအၢၣ်လီၤလၢထံကျိယၢ်ဒ့ၣ်အမုၢ်ထီၣ်အကီၢ် အံၤမ့ၢ်သုတၢ်န့ၣ်လီၤ.",
			"23": "<sup>23</sup> ဘၣ်ဆၣ်ဒီးသုမ့ၢ်တတိၢ်န့ၢ်ဖံးဃာ်သုတၢ်အၢၣ်လီၤအီလီၤန့ၣ်, ယဟ့ၣ်ပလီၢ်သုသးလၢသုကမၤဘၣ်တၢ်ဒဲးဘးထီဒါကစၢ်ယွၤန့ၣ် လီၤ. ဘၣ်ဃးဒီးတၢ်အံၤန့ၣ်မၤကမၣ်တၢ်နီတမံၤတဂ့ၤ. သုကဘၣ်တၢ်စံၣ်ညီၣ်လၢသုတၢ်ဒဲးဘးအဃိလီၤ.",
			"24": "<sup>24</sup> မၤသးဒ်န့ၣ်ဒီး, သူၣ်ထီၣ်သုဝ့ၢ်တဖၣ်, ဒီးကရၢၢ်တဖၣ်လၢသုသိ တဖၣ်အဂီၢ်တက့ၢ်. ဘၣ်ဆၣ်ဒီးမၤဒ်သုအၢၣ်လီၤတ့ၢ်အသိးတက့ၢ်.”",
			"25": "<sup>25</sup> ပှၤပိာ်ခွါတဖၣ်လၢကးဒီးရူၤဘ့ၣ်အဒူၣ်စံးဝဲဒၣ်, “တၢ်ဒိၣ်ဧၢ, ပကမၤဒ်နမၤလိာ်ပှၤအသိးလီၤ.",
			"26": "<sup>26</sup> ပဖိပမါတဖၣ်ဒီးပဂီၤဘုၣ်ဂီၤဖံးတဖၣ်ဒီးပသိတဖၣ်ကအိၣ်တ့ၢ်ဖဲ အံၤလၢကီၢ်ကံးလဧးအဝ့ၢ်တဖၣ်အပူၤလီၤ.",
			"27": "<sup>27</sup> မ့မ့ၢ်ပဝဲကိးဂၤဒဲးအိၣ်ကတဲာ်ကတီၤအသးလၢကလဲၤထီၣ်ဆူတၢ် ဒုးအပူၤလၢယွၤအတၢ်ပၢဆှၢအဖီလာ်န့ၣ်လီၤ. ပကလဲၤခီဂာ်ထံကျိယၢ်ဒ့ၣ်ဒီးဒုးတၢ်ဒ်နစံးတ့ၢ်နဲအသိးန့ၣ်လီၤ.”",
			"28": "<sup>28</sup> မၤသးဒ်န့ၣ်ဒီး, စီၤမိၤၡ့ဟ့ၣ်လီၤတၢ်မၤလိာ်တဖၣ်အံၤဆူ စီၤအလၤဧစၢ်, စီၤယိၤၡူ, ဒီးအံၣ်စရ့လးအခိၣ်အနၢ်အဂၤတဖၣ်အအိၣ်န့ၣ်လီၤ.",
			"29": "<sup>29</sup> “ပှၤလၢကးဒီးရူၤဘ့ၣ်အဒူၣ်တဖၣ်အံၤမ့ၢ်ခီဂာ်ထံကျိယၢ် ဒ့ၣ်, ကတဲာ်ကတီၤအသးလၢတၢ်ဒုးအဂီၢ်လၢယွၤအတၢ်ပၢ ဆှၢအဖီလာ်ဒီးလၢအဝဲသ့ၣ်အတၢ်မၤစၢၤအဃိသုမၤနၢၤကီၢ်န့ၣ်မ့ၢ်သ့ ဒီး, အန့ၣ်တစုဟ့ၣ်လီၤအဝဲသ့ၣ်လၢကီၢ်ကံးလဧးဒ်အတၢ်စုလီၢ် ခီၣ်ခိၣ်အသိးတက့ၢ်.",
			"30": "<sup>30</sup> ဘၣ်ဆၣ်ဒီးအဝဲသ့ၣ်မ့ၢ်တခီဂာ်ထံကျိယၢ်ဒ့ၣ်ဒီးလဲၤဒုးတၢ် ဃုာ်ဒီးသုဘၣ်န့ၣ်, အဝဲသ့ၣ်ကဘၣ်မၤန့ၢ်အတၢ်နီၤဖးလၢကီၢ်ကနၤဧၣ်အပူၤဒ်သိးဒၣ်သု ဒိးန့ၢ်ဘၣ်အီၤန့ၣ်လီၤ.”",
			"31": "<sup>31</sup> ပှၤတဖၣ်လၢကးဒီးရူၤဘ့ၣ်အဒူၣ်စံးဆၢဝဲ, “တၢ်ဒိၣ်ဧၢ, ပကမၤဒ်ယွၤမၤလိာ်တ့ၢ်ပှၤအသိးန့ၣ်လီၤ.",
			"32": "<sup>32</sup> လၢအဝဲအတၢ်မၤလိာ်အဖီလာ်န့ၣ်ပကခီဂာ်တၢ်ဆူ ကီၢ်ကနၤဧၣ်အပူၤဒီးလဲၤဒုးတၢ်ဒ်သိးပပၢၤဃးပတၢ်စုလီၢ်ခီၣ် ခိၣ်ဖဲအံၤလၢထံကျိယၢ်ဒ့ၣ်အမုၢ်ထီၣ်တကပၤအံၤကသ့ဝဲန့ၣ် လီၤ.”",
			"33": "<sup>33</sup> မၤသးဒ်န့ၣ်ဒီး, စီၤမိၤၡ့ဟ့ၣ်လီၤကယဲၢ်လီၢ်ကဝီၤလၢအဘၣ်ဃး ဒီးပှၤအမိၢ်ဖိတဖၣ်အစီၤပၤစံဃိၣ်ဒီးကီၢ်ဘၤၡၣ်အစီၤပၤဧိာ် ဃုာ်ဒီးဝ့ၢ်တဖၣ်ဒီးတၢ်လီၢ်အိၣ်ခိၣ်အိၣ်ဃၢၤဆူဒူၣ်တဖၣ်လၢ အမ့ၢ်, ကး, ရူၤဘ့ၣ်ဒီးမနၤၡ့ၣ်တခီဒူၣ်အအိၣ်န့ၣ်လီၤ.",
			"34": "<sup>34</sup> ကးအဒူၣ်ဘှီထီၣ်က့ၤဝ့ၢ်အိၣ်ဒီးအခိၣ်ဒူတဖၣ်လၢအမ့ၢ်ဒံၤဘိၣ်, ဧးတၤရိး, ဧရိၤဧ့ၢ်,",
			"35": "<sup>35</sup> ဧးတရိးၡိဖၣ်, ယၤဧစ့ၢ်, ယၤကဘၤ, ဘ့ၤသနံးမရၤ, ဒီးဘ့ၤသဟၤရံၣ်န့ၣ်လီၤ.",
			"37": "<sup>37</sup> ရူၤဘ့ၣ်အဒူၣ်ဘှီထီၣ်က့ၤဝ့ၢ်အိၣ်ဒီးအတိာ်ခၢၣ်သနၢၣ်တဖၣ်လၢ အမ့ၢ်ဝဲ, ဃ့ၡဘိၣ်, အ့လဧၤလ့ၤ, ကံးရယးသံၣ်,",
			"38": "<sup>38</sup> နဘိၤ, ဘဧၤလးမဧိၣ် (အမံၤအံၤဘၣ်တၢ်လဲလိာ်အီၤ) ဒီးစံးဘမၤန့ၣ်လီၤ. အဝဲသ့ၣ်ဟ့ၣ်ဝ့ၢ်တဖၣ်လၢအဘှီက့ၤဝဲလၢ အမံၤအသီတဖၣ်လီၤ.",
			"39": "<sup>39</sup> စီၤမနၤၡ့ၤအဖိခွါစီၤမၤကံၢ်အဒူၣ်ထၢနုာ်လီၤဒုးကီၢ်ကံးလ ဧး, မၤန့ၢ်အီၤဒီးဟီထီၣ်ကွံာ်ပှၤအမိၢ်ဖိတဖၣ်လၢအအိၣ်ဖဲန့ၣ် လီၤ.",
			"40": "<sup>40</sup> မၤသးဒ်န့ၣ်ဒီး, စီၤမိၤၡ့ဟ့ၣ်လီၤကီၢ်ကံးလဧးဆူစီၤမၤကံၢ် အဒူၣ်ထၢအစုပူၤဒီးအဝဲသ့ၣ်အိၣ်ဆိးဝဲဖဲန့ၣ်လီၤ.",
			"41": "<sup>41</sup> စီၤမနၤၡ့ၤအဒူၣ်ဖိစီၤယၤအံၢ်လဲၤထီၣ်ဒုးန့ၢ်သဝီတနီၤဒီး ယုၢ်န့ၢ်ဝဲအမံၤလၢ “ယၤအံၣ်အသဝီတဖၣ်န့ၣ်လီၤ.”",
			"42": "<sup>42</sup> စီၤနိဘၤလဲၤထီၣ်ဒုးဒီးမၤန့ၢ်ဝ့ၢ်ကနးဒီးအသဝီတဖၣ်ဒီး ကိးထွဲက့ၤဝဲဒ်အနီၢ်ကစၢ်ဒၣ်ဝဲအမံၤအသိးလၢဝ့ၢ်နိဘၤန့ၣ်လီၤ."
		},
		"33": {
			"1": "<sup>1</sup> တၢ်ကွဲးနီၣ်လၢလာ်အံၤပာ်ဖျါထီၣ်တၢ်လီၢ်တၢ်ကျဲအမံၤတဖၣ်ဖဲ ပှၤအံၣ်စရ့လးဖိတဖၣ်သူၣ်တ့ၢ်ဒဲအလီၢ်စးထီၣ်လၢအဟးထီၣ်လၢ ကီၢ်အဲၤကူပတူးဝံၤအလီၢ်ခံ, လၢအဝဲသ့ၣ်အဒူၣ်တဖၣ်အပူၤ, လၢစီၤမိၤၡ့ဒီးစီၤအၤဟရိၣ်အတၢ်ကဲခိၣ်ကဲနၢ်အဖီလာ်န့ၣ်လီၤ.",
			"2": "<sup>2</sup> တုၤယွၤမၤလိာ်တၢ်ဒီးစီၤမိၤၡ့ကွဲးလီၤတၢ်လီၢ်တၢ်ကျဲအမံၤ တတီၤဘၣ်တတီၤဖဲအဝဲသ့ၣ်သူၣ်ထီၣ်ဒဲအလီၢ်န့ၣ်လီၤ.",
			"3": "<sup>3</sup> ကီၢ်အံၣ်စရ့လးအပှၤဂီၢ်မုၢ်ဟးထီၣ်လၢကီၢ်အဲၤကူပတူးလၢနံၣ် တနံၣ်လၢအခီၣ်ထံးကတၢၢ်တလါထီၣ်တဆံယဲၢ်သီအနံၤ, ဖဲဘူၣ်လဲၤ ကပာ်ဝံၤလၢခံတနံၤန့ၣ်လီၤ. လၢကစၢ်ယွၤအတၢ်ဒီဒၣ်အိၣ်ပှိၤအဖီလာ်န့ၣ်အဝဲသ့ၣ်ဟးထီၣ်လၢ ဝ့ၢ်ရၤမစ့ဖဲပှၤအဲၤကူပတူးဖိတဖၣ်ထံၣ်ဘၣ်ဝဲပှဲၤမဲာ်ပှဲၤနါ",
			"4": "<sup>4</sup> ပှၤတဖၣ်လၢအခူၣ်လီၤကွံာ်အဖိဝဲၢ်ကိတဖၣ်လၢယွၤမၤသံတ့ၢ်အီၤ န့ၣ်လီၤ. လၢအတၢ်မၤဒ်အံၤအဃိ, ယွၤဒုးနဲၣ်ဝဲလၢအဝဲအစိကမီၤဒိၣ်န့ၢ်ဒံးကီၢ်အဲၤကူပတူး အကစၢ်တဖၣ်တက့ၢ်န့ၣ်လီၤ.",
			"5": "<sup>5</sup> ကီၢ်အံၣ်စရ့လးအပှၤဂီၢ်မုၢ်ဟးထီၣ်လၢဝ့ၢ်ရၤမစ့ဒီးသူၣ်ထီၣ် အဒဲဖဲစူးကိၤသးလီၤ.",
			"6": "<sup>6</sup> အဝဲသ့ၣ်သူၣ်ဒဲလီၢ်လၢခံတတီၤန့ၣ်မ့ၢ်ဖဲအ့သၣ်, အိၣ်ဖဲပှၢ်မုၢ်ကနၢအထိးနါန့ၣ်လီၤ.",
			"7": "<sup>7</sup> စးထီၣ်ဖဲန့ၣ်အဝဲသ့ၣ်တရံးက့ၤဆူပံၤဟဃံရိး, အိၣ်လၢဘဧၤလးစဖိၣ်အမုၢ်ထီၣ်ဒီးသူၣ်ထီၣ်အဒဲဖဲမံးကဒိးလး န့ၣ်လီၤ.",
			"8": "<sup>8</sup> အဝဲသ့ၣ်ဟးထီၣ်လၢပံၤဟဃံရိးဒီးလဲၤခီဖျိပီၣ်လဲၣ်ဂီၤဆူ ပှၢ်မုၢ်ကနၢၡူၢ်န့ၣ်လီၤ. ဒီးသၢသီလဲၤကျဲဝံၤအလီၢ်ခံန့ၣ်အဝဲသ့ၣ်သူၣ်ဒဲဖဲမၤရၤန့ၣ်လီၤ.",
			"9": "<sup>9</sup> ဒီးဖဲန့ၣ်အဝဲသ့ၣ်လဲၤဆူအ့လံၣ်တၢ်လီၢ်ဖဲအဝဲသ့ၣ်သူၣ်ဒဲ အလီၢ်မ့ၢ်လၢဖဲန့ၣ်ထံထီၣ်ပၢၢ်အိၣ်ဝဲတဆံခံပူၤဒီးသ့ၣ်စူၣ် ပလိၣ်အိၣ်ဝဲအထံးနွံဆံအဃိလီၤ.",
			"10": "<sup>10</sup> အဝဲသ့ၣ်ဟးထီၣ်လၢအ့လံၣ်ဒီးသူၣ်လီၤအဒဲဘူးဒီးစူးအဲးပီၣ် လဲၣ်က့ၣ်ကျီၤန့ၣ်လီၤ.",
			"11": "<sup>11</sup> တၢ်လီၢ်လၢခံတတီၤဖဲအဝဲသ့ၣ်သူၣ်လီၤအဒဲအလီၢ်န့ၣ်မ့ၢ်ဖဲ ပှၢ်မုၢ်ကနၢစံၣ်အပူၤန့ၣ်လီၤ.",
			"12": "<sup>12</sup> အန့ၣ်ဝံၤဒီးအဝဲသ့ၣ်သူၣ်အဒဲဖဲဒၤဖကၤ, ဒီးအန့ၣ်ဝံၤအလီၢ်ခံအဝဲသ့ၣ်သူၣ်အဒဲဖဲအၤလူၣ်န့ၣ်လီၤ.",
			"14": "<sup>14</sup> လၢခံတတီၤမ့ၢ်ဝဲရဖံၤဒံၣ်, တၢ်လီၢ်ဖဲအဝဲသ့ၣ်ကအီတၢ်အဂီၢ်ထံ တအိၣ်ဘၣ်န့ၣ်လီၤ.",
			"15": "<sup>15</sup> လၢရဖံၤဒံၣ်, ဆူကစၢၢ်ဃိၢ်န့ၣ်အဝဲသ့ၣ်သူၣ်လီၤအဒဲဖဲတၢ်လီၢ် တဖၣ်ဒ်လၢလာ်အံၤအသိးန့ၣ်လီၤ. ပှၢ်မုၢ်ကနၢစံၤနါ, ကံးဘြိၣ်ဃးကဝၤ (မ့တမ့ၢ်တၢ်သးကွံအတၢ်သွၣ်ခိၣ်တဖၣ်), ဃစ့ရိး, ရံးသမၤ, ရံးမိၣ်ပ့ၤရး, လံးဘနၤ, ရံးစၤ, ကဟ့လသၤ, ကစၢၢ်ၡၤဖၢ်, ဃရၤဒါ, မၤကဟ့လိး, တၤဃး, တၤရး, မံးသကၤ, ဃၤၡမိနၤ, မိၤစ့ရိး, ဘန့ယၤကၣ်, ဃိးရဟးကံဒ့း, ယးတဘၤသၤ, ဧတြိနၤ, ဧ့စယိၣ်က့းဘၢ်, ပှၢ်မုၢ်ကနၢစံၣ် (မ့ၢ်ဝဲကၤဒ့ၣ်) ဒီးကစၢၢ်ဃိၢ်အိၣ်ဖဲကီၢ်အဒိၣ်အထိးနါန့ၣ်လီၤ.",
			"38": "<sup>38</sup> တုၤယွၤဟ့ၣ်လီၤအကလုၢ်ဒီးပှၤလုၢ်တၢ်အခိၣ်စီၤအၤဟရိၣ်လဲၤထီၣ် ဆူကစၢၢ်ဃိၢ်အလိၤန့ၣ်လီၤ.",
			"39": "<sup>39</sup> ဖဲအသးအိၣ်တကယၤခံဆံသၢနံၣ်န့ၣ်အဝဲသံဝဲဖဲန့ၣ်ဖဲပှၤအံၣ် စရ့လးဖိတဖၣ်ဟးထီၣ်လၢကီၢ်အဲၤကူပတူးအပူၤအလီၢ်ခံအနံၣ် လွံၢ်ဆံ, ယဲၢ်လါတလါထီၣ်အဆိကတၢၢ်တသီအနံၤန့ၣ်လီၤ.",
			"40": "<sup>40</sup> ကီၢ်ကနၤဧၣ်ကလံၤထံးအစီၤပၤစီၤဧရးနၢ်ဟူဘၣ်ဝဲလၢပှၤအံၣ် စရ့လးဖိတဖၣ်ဟဲဝဲန့ၣ်လီၤ.",
			"41": "<sup>41</sup> လၢကစၢၢ်ဃိၢ်တုၤဆူကီၢ်မိၤအးအပျီတဖၣ်အပူၤန့ၣ်ပှၤအံၣ်စရ့ လးဖိတဖၣ်သူၣ်လီၤအဒဲဖဲတၢ်လီၢ်လၢလာ်တဖၣ်အံၤန့ၣ်လီၤ. စးလမိနၤ, ပူၤနိၣ်, အိဘိး, ဧဘၤရံၣ်အတၢ်ဟးရူာ်ဟးဂီၤအလီၢ် တဖၣ်လၢအအိၣ်လၢကီၢ်မိၤအးအလီၢ်ကဝီၤအပူၤ, ဒံဘိၣ်ကး, ဧၤလမိၣ်ဒံးဘလၤသံၣ်, ကစၢၢ်ဧဘၤရံၣ်ဘူးဒီးကစၢ်နဘိ, ဒီးလၢကီၢ်မိၤအးအတၢ်ပျီပူၤတဖၣ်လၢအအိၣ်သဃီၤဒီးဝ့ၢ်ယရံၤ ဃိလၢထံကျိယၢ်ဒ့ၣ်အဘးခီ, ဖဲဘ့းဘၤယၡံမိးဒီးသ့ၣ်ဖှ့ၡံးတၤ အတၢ်တြီၤအဘၢၣ်စၢၤန့ၣ်လီၤ.",
			"50": "<sup>50</sup> ဖဲန့ၣ်လၢကီၢ်မိၤအးအတၢ်ပျီပူၤတဖၣ်လၢအအိၣ်သဃီၤဒီးဝ့ၢ် ယရံၤဃိလၢထံကျိယၢ်ဒ့ၣ်အဘးခီအံၤန့ၣ်, ယွၤဟ့ၣ်လီၤစီၤမိၤၡ့,",
			"51": "<sup>51</sup> တၢ်သိၣ်လိနဲၣ်ယုၤတဖၣ်ဒ်လၢလာ်အသိးလၢပှၤအံၣ်စရ့လးဖိအဂီၢ် န့ၣ်လီၤ. “ဖဲသုခီထံကျိယၢ်ဒ့ၣ်ဆူကီၢ်ကနၤဧၣ်အပူၤန့ၣ်,",
			"52": "<sup>52</sup> သုကဘၣ်ဟီထီၣ်ကွံာ်ကယဲၢ်ပှၤအိၣ်ဆိးလၢကီၢ်န့ၣ်အပူၤခဲလၢာ် လီၤ. မၤဟးဂီၤကွံာ်ကယဲၢ်အဝဲသ့ၣ်အလၢၢ်တဖၣ်, တၢ်ဂီၤတၢ်ဖီၣ်လၢတိၢ်, စ့, ထးတဖၣ်ဒီးကယဲၢ်အတၢ်ဘူၣ်တၢ်ဘါအလီၢ်တဖၣ်န့ၣ်တက့ၢ်.",
			"53": "<sup>53</sup> ဟံးန့ၢ်ကီၢ်န့ၣ်ဒီးသူၣ်လီၤဆီလီၤသုသးဖဲအပူၤန့ၣ်တက့ၢ်. အဂ့ၢ်ဒ်အံၤ, ယဟ့ၣ်လီၤတၢ်န့ၣ်လၢသုလီၤ.",
			"54": "<sup>54</sup> နီၤဖးလီၤကီၢ်န့ၣ်လၢပှၤအဒူၣ်အကလုာ်ကလုာ်တဖၣ်ဒီးဒူၣ်ထၢတဖၣ် အကျါခီဖျိတၢ်ဖီၣ်တၢ်ဖးတဖၣ်, ဒီးဟ့ၣ်လီၤကီၢ်အလီၢ်လဲၢ်တတီၤဆူဒူၣ်ထၢအဒိၣ်တဒူၣ်လၢအတၢ်န့ၢ် သါအဂီၢ်, ဒီးကီၢ်အလီၢ်အံၣ်ဆူဒူၣ်ထၢအဆံးဖိတဒူၣ်အအိၣ်တက့ၢ်.",
			"55": "<sup>55</sup> ဘၣ်ဆၣ်ဒီးသုမ့ၢ်တနီၣ်ထီၣ်ကွံာ်ဘၣ်ပှၤအိၣ်ဆိးလၢကီၢ်န့ၣ်အပူၤ ဘၣ်ဒီးပှၤအိၣ်လီၤတဲာ်ဖဲန့ၣ်တဖၣ်ကမၤကိၢ်မၤဂီၤသုဒ်တၢ်ကမှံၤ တဖၣ်လၢသုမဲာ်ချံတဖၣ်အပူၤဒီးတၤဆှုၣ်တဖၣ်လၢသုကပၤတဖၣ်အသိး ဒီးအဝဲသ့ၣ်ကဒုးတၢ်ထီဒါသုန့ၣ်လီၤ.",
			"56": "<sup>56</sup> သုမ့ၢ်တနီၣ်ထီၣ်ကွံာ်ဘၣ်အဝဲသ့ၣ်ဒီး, ယကမၤဟးဂီၤကွံာ်သု, ဒ်ယတိာ်ပာ်လၢယကမၤဟးဂီၤကွံာ်အဝဲသ့ၣ်အသိးန့ၣ်လီၤ.”"
		},
		"34": {
			"1": "<sup>1</sup> ယွၤဟ့ၣ်လီၤစီၤမိၤၡ့လၢ, တၢ်သိၣ်လိနဲၣ်ယုၤတဖၣ်လၢကီၢ်အံၣ်စရ့လးအပှၤဂီၢ်မုၢ်အဂီၢ်ဒ် လၢလာ်အံၤအသိးန့ၣ်လီၤ. “တုၤသုနုာ်လီၤဆူကီၢ်ကနၤဧၣ်, ကီၢ်လၢယဟ့ၣ်လီၤသုအပူၤန့ၣ်ဒီး, သုလီၢ်ကဝီၤအထံဆၢကီၢ်ဆၢတဖၣ်ကမ့ၢ်ဒ်လၢလာ်အသိး အံၤန့ၣ်လီၤ.",
			"3": "<sup>3</sup> ကလံၤစိးကီၢ်ဆၢကစးထီၣ်လၢပှၢ်မုၢ်ကနၢစံၣ်ယံၤတုၤလၢကီၢ် အဒိၣ်အကီၢ်ဆၢန့ၣ်လီၤ. တၢ်န့ၣ်ကစးထီၣ်လၢမုၢ်ထီၣ်တခီဖဲပီၣ်လဲၣ်သံအကလံၤထံး အကတၢၢ်န့ၣ်လီၤ.",
			"4": "<sup>4</sup> အန့ၣ်ဝံၤဒီးကတရံးအသးဆူကလံၤထံးလိၤလိၤလၢတၢ်လဲၤနုာ်ဆူ ဧးကရးဘံၣ်ဒီးကလဲၤဆူညါဖျိကွံာ်ပှၢ်မုၢ်ကနၢစံၣ်, ယံၤတုၤလၢကလံၤထံးဖဲကၤဒ့ၣ်ဘၢ်န့လီၤ. ဝံၤဒီးတရံးက့ၤဆူမုၢ်နုာ်ကလံၤစိးဆူဃးစၢ်အးဒၢ်ဒီးလဲၤဆူဧၤစမိၣ်,",
			"5": "<sup>5</sup> တၢ်လီၢ်ဖဲကတရံးက့ၤလိၤလိၤဆူတၢ်တြီၤအိၣ်လၢကီၢ်အဲၤကူ ပတူးကီၢ်ဆၢဒီးကကတၢၢ်လၢပီၣ်လဲၣ်ဖးဒိၣ်မဲးဒံးထၢၣ်ရ့နယၢၣ် န့ၣ်လီၤ.”",
			"6": "<sup>6</sup> မုၢ်နုာ်အထံဆၢကီၢ်ဆၢန့ၣ်ကမ့ၢ်ဝဲပီၣ်လဲၣ်ဖးဒိၣ်မဲးဒံးထၢၣ်ရ့နယၢၣ်န့ၣ်လီၤ.",
			"7": "<sup>7</sup> ကလံၤစိးအကီၢ်ဆၢတခီကပိာ်ထီၣ်တၢ်တကျိၤစးထီၣ်လၢပီၣ်လဲၣ်ဖး ဒိၣ်မဲးဒံးထၢၣ်ရ့နယၢၣ်ဆူကစၢၢ်ဃိၢ်,",
			"8": "<sup>8</sup> ဒီးဖဲန့ၣ်တုၤလၢဃမါသးအကျဲစၢၤလီၤ. ဒီးကလဲၤဆူညါဆူစဒး,",
			"9": "<sup>9</sup> ဒီးဆူစံးဖြၣ်ဒီးကကတၢၢ်ဝဲဖဲဃစၢ်ဧ့နၣ်န့ၣ်လီၤ.",
			"10": "<sup>10</sup> ကီၢ်ဆၢလၢမုၢ်ထီၣ်တခီကပိာ်ထီၣ်တၢ်ကျိၤတကျိၤစးထီၣ်လၢဃစၢ် ဧ့နၣ်တုၤဆူၡဖၣ်န့ၣ်လီၤ.",
			"11": "<sup>11</sup> အန့ၣ်ဝံၤဒီးကလဲၤဆူကလံၤထံးတုၤလၢဃၤဘအ့လးအိၣ်လၢဧ့ၣ် အမုၢ်ထီၣ်တခီဒီးထီၣ်ဆူပီၣ်လဲၣ်ကၤလံၤလါအမုၢ်ထီၣ်တၢ်လူၢ် တဖၣ်အဒီခိၣ်,",
			"12": "<sup>12</sup> ဝံၤဒီးဆူကလံၤထံးစးထီၣ်လၢထံကျိယၢ်ဒ့ၣ်တရဲာ်ဃီဆူပီၣ် လဲၣ်သံန့ၣ်လီၤ. တၢ်အံၤကမ့ၢ်သုထံသုကီၢ်အကီၢ်ဆၢတဖၣ်လွံၢ်ကပၤန့ၣ်လီၤ.”",
			"13": "<sup>13</sup> မၤသးဒ်န့ၣ်ဒီး, စီၤမိၤၡ့စံးဘၣ်ပှၤအံၣ်စရ့လးဖိတဖၣ်, “အအံၤမ့ၢ်ကီၢ်တဘ့ၣ်လၢသုကဒိးန့ၢ်ဘၣ်အီၤခီဖျိတၢ်ဖီၣ်တၢ် ဖးတဖၣ်, ကီၢ်တဘ့ၣ်လၢယွၤဟ့ၣ်လီၤဆူပှၤအဒူၣ်ခွံဒူၣ်ဒီးတခီဒူၣ်, အအိၣ်န့ၣ်လီၤ.",
			"14": "<sup>14</sup> ဒူၣ်တဖၣ်လၢအမ့ၢ်, ရူၤဘ့ၣ်, ကးဒီးမနၤၡ့ၣ်အဒူၣ်တဝာ်လၢမုၢ် ထီၣ်တခီန့ၣ်, ဒိးန့ၢ်လံအဝဲသ့ၣ်အတၢ်စုလီၢ်ခီၣ်ခိၣ်, နီၤဖးလီၤအသး, ဒ်အဟံၣ်ဒူၣ်ဃီထၢဒၣ်ဝဲအိၣ်အသိး,",
			"15": "<sup>15</sup> လၢထံကျိယၢ်ဒ့ၣ်အမုၢ်ထီၣ်တကပၤသဃီၤဒီးဝ့ၢ်ယရံၤဃိန့ၣ်လီၤ.”",
			"16": "<sup>16</sup> ယွၤစံးဘၣ်စီၤမိၤၡ့, “ပှၤလုၢ်တၢ်အခိၣ်စီၤအလၤဧစၢ်ဒီးစီၤနိၣ်အဖိခွါစီၤယိၤၡူ ကနီၤဖးကီၢ်န့ၣ်လၢပှၤဂီၢ်မုၢ်အဂီၢ်လီၤ.",
			"18": "<sup>18</sup> ကိးစ့ၢ်ကီးခိၣ်နၢ်တဂၤလၢပှၤတဒူၣ်စုာ်စုာ်အပူၤလၢကမၤစၢၤအ ဝဲသ့ၣ်လၢတၢ်နီၤဖးအတၢ်မၤန့ၣ်တက့ၢ်.”",
			"19": "<sup>19</sup> ဒီးအအံၤမ့ၢ်ပှၤတဖၣ်လၢယွၤဃုထၢထီၣ်အီၤန့ၣ်လီၤ. ယူဒၤ စီၤယဖူန့ၤအဖိခွါစီၤကၤလ့း စူၤမ့းအိၣ် စီၤဧးမံၤဟူးအဖိခွါစီၤၡံမူၤအ့လး ဘံၣ်ယၤမံၣ် စီၤကံးစလိၣ်အဖိခွါစီၤအလံဒး ဒၣ် စီၤယၤကလံၤအဖိခွါစီၤဘူးကံၤ မနၤၡ့ၤ စီၤအ့ဖိးအဖိခွါစီၤဃနံၤအ့လး အ့ဖရဲၣ် စီၤၡံးဖတၣ်အဖိခွါစီၤကမူၤအ့လး စဘူလိၣ် စီၤပၢ်နးအဖိခွါစီၤအလံစဖၣ် ယံးစၣ်ကၣ် စီၤဧးစၣ်အဖိခွါစီၤပးလတံၤအ့လး အၤၡ့ၢ် စီၤၡလိၤမံအဖိခွါစီၤအဃံဟူး နးသၤလံ စီၤဧးမံဟူးအဖိခွါစီၤပဒၤအ့လး",
			"29": "<sup>29</sup> အဝဲသ့ၣ်တဖၣ်န့ၣ်မ့ၢ်ပှၤတဖၣ်လၢယွၤဟ့ၣ်လီၤအီၤမူဒါဒ်သိး ကနီၤဖးတၢ်စုလီၢ်ခီၣ်ခိၣ်လၢကီၢ်အံၣ်စရ့လးအပှၤဂီၢ်မုၢ်အဂီၢ် လၢကီၢ်ကနၤဧၣ်အပူၤန့ၣ်လီၤ."
		},
		"35": {
			"1": "<sup>1</sup> ယွၤကတိၤတၢ်ဒီးစီၤမိၤၡ့လၢကီၢ်မိၤအးအတၢ်ပျီပူၤတဖၣ်, လၢအအိၣ်သဃီၤဒီးဝ့ၢ်ယရံၤဃိလၢထံကျိယၢ်ဒ့ၣ်အဘးခီစံးဝဲ,",
			"2": "<sup>2</sup> “တဲပှၤအံၣ်စရ့လးဖိတဖၣ်လၢ, တၢ်စုလီၢ်ခီၣ်ခိၣ်လၢအဝဲသ့ၣ် ဒိးန့ၢ်ဘၣ်ဝဲတဖၣ်အကျါန့ၣ်ကဘၣ်ဟ့ၣ်ပှၤလ့ၤဝံဖိတဖၣ်လၢဝ့ၢ် တနီၤဒ်သိးကအိၣ်ကဆိးဝဲလၢအပူၤဒီးတၢ်အီၣ်ဆၣ်အလီၢ်လၢဝ့ၢ် တဖၣ်အခိၣ်အဃၢၤန့ၣ်လီၤ.",
			"3": "<sup>3</sup> ဝ့ၢ်တဖၣ်အံၤကဘၣ်ဃးဒီးပှၤလ့ၤဝံဖိတဖၣ်ဒီးအဝဲသ့ၣ်ကအိၣ်ဆိး ဖဲန့ၣ်လီၤ. တၢ်အီၣ်ဆၣ်အလီၢ်န့ၣ်ကမ့ၢ်ဝဲလၢအဝဲသ့ၣ်အဂီၤဘုၣ်ဂီၤဖံးဒီး ကယဲၢ်အဝဲသ့ၣ်ဆၣ်ဖိကီၢ်ဖိအအဂီၢ်န့ၣ်လီၤ.",
			"4": "<sup>4</sup> တၢ်အီၣ်ဆၣ်အလီၢ်န့ၣ်ကဘၣ်တၢ်မၤလဲၢ်ထီၣ်အီၤစးထီၣ်လၢဝ့ၢ်ခိၣ် ဒူအချၢဆူညါအပျၢ်တကထိလၢတကျိၤဘၣ်တကျိၤစုာ်စုာ်,",
			"5": "<sup>5</sup> ဒ်သိးတၢ်လီၢ်ကအိၣ်ဝဲတတီၤလၢအအိၣ်ဒီးအနီၣ်ထိၣ်လွံၢ်ကပၤဃူ ဃူ, တကပၤအတၢ်ထိၣ်အိၣ်ဝဲအပျၢ်ခံကထိစုာ်စုာ်, ဒီးဝ့ၢ်န့ၣ်ကအိၣ်လၢအခၢၣ်သးန့ၣ်လီၤ.",
			"6": "<sup>6</sup> သုကဘၣ်ဟ့ၣ်လီၤပှၤလ့ၤဝံဖိတဖၣ်တၢ်ပူၤဖျဲးအဝ့ၢ်ဃုဝ့ၢ်ဒ် သိးပှၤတဂၤမ့ၢ်မၤသံဘၣ်ဖုးပှၤအဂၤတဂၤဂၤလၢတၢ်တပာ်သူၣ်ပာ် သးအပူၤဒီးလဲၤဃ့ၢ်ပူၤဖျဲးအသးကသ့အဂီၢ်န့ၣ်လီၤ. လၢန့ၣ် အမဲာ်ညါဟ့ၣ်အဝဲသ့ၣ်ဝ့ၢ်အဂၤလွံၢ်ဆံခံဝ့ၢ်,",
			"7": "<sup>7</sup> ဃုာ်ဒီးအတၢ်အီၣ်ဆၣ်အလီၢ်တဖၣ်ဒ်သိးဝ့ၢ်ခဲလၢာ်အနီၣ်ဂံၢ် ကထီၣ်ဘးလွံၢ်ဆံဃိးဝ့ၢ်အဂီၢ်တက့ၢ်.",
			"8": "<sup>8</sup> ပှၤလ့ၤဝံဖိအဝ့ၢ်တဖၣ်အနီၣ်ဂံၢ်လၢတဒူၣ်စုာ်စုာ်အပူၤန့ၣ်ကဘၣ် တၢ်စံၣ်ညီၣ်နီၤဖးအီၤလၢဟီၣ်ခိၣ်ကဝီၤအအံၣ်အလဲၢ်အဖီခိၣ်န့ၣ် လီၤ.",
			"9": "<sup>9</sup> ယွၤစံးဘၣ်စီၤမိၤၡ့, လၢကတဲဘၣ်ကီၢ်အံၣ်စရ့လးအပှၤဂီၢ်မုၢ်ဒ်အံၤ, “ဖဲသုခီဂာ်ထံကျိယၢ်ဒ့ၣ်ဒီးလဲၤနုာ်ဆူကီၢ်ကနၤဧၣ်အပူၤန့ၣ်,",
			"11": "<sup>11</sup> သုကဘၣ်ဃုထၢတၢ်ပူၤဖျဲးအဝ့ၢ်တဖၣ်, လၢပှၤတဂၤလၢအမၤသံဘၣ် ပှၤအဂၤတဂၤလၢတၢ်တပာ်သူၣ်ပာ်သးအပူၤန့ၣ်လဲၤဃ့ၢ်ပူၤဖျဲးအသး ကသ့အဂီၢ်န့ၣ်လီၤ.",
			"12": "<sup>12</sup> ဖဲန့ၣ်အဝဲကပူၤဖျဲးဝဲဒီးပှၤသံတဂၤအဘူးအတံၢ်လၢအဃုတၢ် ဟ့ၣ်ကၣ်ကဒါက့ၤန့ၣ်လီၤ. မ့တမ့ၢ်ဘၣ်လၢကမျၢၢ်အကွီၢ်ဘၣ်တၢ်သမံသမိးအီၤဘၣ်န့ၣ်ပှၤတဂၤ လၢဘၣ်တၢ်စံးအီၤလၢအမၤသံတ့ၢ်ပှၤကညီန့ၣ်တၢ်တဘၣ်မၤသံအီၤ ဘၣ်.",
			"13": "<sup>13</sup> ဃုထၢဝ့ၢ်ဃုဝ့ၢ်, ဝ့ၢ်သၢဝ့ၢ်လၢထံကျိယၢ်ဒ့ၣ်အမုၢ်ထီၣ်တကပၤဒီးအဂၤသၢဝ့ၢ်လၢ ကီၢ်ကနၤဧၣ်အပူၤတက့ၢ်.",
			"15": "<sup>15</sup> ဝ့ၢ်တဖၣ်အံၤကမ့ၢ်တၢ်ပူၤဖျဲးအဝ့ၢ်တဖၣ်လၢပှၤအံၣ်စရ့လးဖိ တဖၣ်အဂီၢ်မ့ၢ်ဂ့ၤ, ပှၤတခီဘီမုၢ်ဖိလၢအအိၣ်တစိၢ်တလီၢ်အဂီၢ်မ့ၢ်ဂ့ၤ, အိၣ်ဆိးဂၢၢ်ကျၢၤအဂီၢ်မ့ၢ်ဂ့ၤ, ဒီးပှၤတဂၤလၢ်လၢ်လၢအမၤသံဘၣ်ပှၤအဂၤတဂၤဂၤလၢတၢ်တပာ်သူၣ်ပာ် သးအပူၤမ့ၢ်ဂ့ၤဃ့ၢ်ပူၤဖျဲးအသးဆူဝ့ၢ်တဖျၢၣ်ဖျၢၣ်အံၤကသ့ဝဲဒၣ်လီၤ.",
			"16": "<sup>16</sup> ဒ်လဲၣ်ဒ်လဲၣ်ဂ့ၤန့ၣ်, ပှၤတဂၤမ့ၢ်သူတၢ်စုကဝဲၤထးမ့ၢ်ဂ့ၤ, လၢၢ်မ့ၢ်ဂ့ၤ, သ့ၣ်မ့ၢ်ဂ့ၤဒ်သိးကမၤသံဘၣ်ပှၤတဂၤဂၤဒီး, အဝဲအတၢ်ကမၣ်အိၣ်လၢအမၤသံတၢ်အဃိ, ဒီးကဘၣ်တၢ်မၤသံကွံာ်အီၤ န့ၣ်လီၤ.",
			"19": "<sup>19</sup> ပှၤသံတဂၤအဘူးအတံၢ်အဘူးကတၢၢ်အမူအဒါအိၣ်လၢကမၤသံကွံာ်ပှၤ လၢအမၤသံတၢ်တဂၤန့ၣ်လီၤ. ဖဲအဝဲထံၣ်ပှၤတဂၤန့ၣ်ဒီးအဝဲကဘၣ်မၤသံကွံာ်အီၤန့ၣ်လီၤ.",
			"20": "<sup>20</sup> ပှၤတဂၤမ့ၢ်သးဟ့ပှၤအဂၤတဂၤဂၤဒီးမၤသံကွံာ်အီၤခီဖျိတၢ် ဆီၣ်လီၤတဲာ်အီၤမ့ၢ်ဂ့ၤ, ကွံာ်အီၤလၢတၢ်တမံၤမံၤမ့ၢ်ဂ့ၤ,",
			"21": "<sup>21</sup> ပသီတံၢ်အီၤလၢအစုခိၣ်မ့ၢ်ဂ့ၤန့ၣ်ဒီးအဝဲအတၢ်ကမၣ်အိၣ်လၢတၢ် မၤသံတၢ်ဒီးကဘၣ်တၢ်မၤသံကွံာ်အီၤန့ၣ်လီၤ. ပှၤသံတဂၤအဘူးအတံၢ်အဘူးကတၢၢ်အိၣ်ဒီးအမူအဒါလၢကမၤသံကွံာ် ပှၤမၤသံတၢ်န့ၣ်လီၤ. ဖဲအဝဲထံၣ်ပှၤတဂၤန့ၣ်ဒီးအဝဲကဘၣ်မၤသံအီၤန့ၣ်လီၤ.",
			"22": "<sup>22</sup> ဘၣ်ဆၣ်ပစံးဒၣ်ကလိာ်, ပှၤတဂၤကမၤသံဘၣ်ပှၤတဂၤဂၤလၢအတသးဟ့ ဘၣ်ဝဲန့ၣ်လၢတၢ်တပာ်သူၣ်ပာ်သးအပူၤ, ခီဖျိလၢတၢ်ဆီၣ်လီၤတဲာ်အီၤမ့ၢ်ဂ့ၤ, ကွံာ်အီၤလၢတၢ်တမံၤမံၤမ့ၢ်ဂ့ၤန့ၣ်လီၤ.",
			"23": "<sup>23</sup> မ့တမ့ၢ်ဘၣ်ဒီးပစံးဒၣ်ကလိာ်အဒိ, ပှၤတဂၤတကွၢ်ဝဲဘၣ်ဒီးကွံာ် လၢၢ်တဖျၢၣ်လၢအမၤသံဘၣ်ပှၤတဂၤဂၤလၢအတတိာ်သူၣ်ပာ်သးလၢကမၤ ဆါဝဲမ့ၢ်ဂ့ၤ, တမ့ၢ်ဘၣ်အဒုၣ်အဒါဘၣ်မ့ၢ်ဂ့ၤန့ၣ်လီၤ.",
			"24": "<sup>24</sup> လၢကွီၢ်ဒ်သိးအံၤတဖၣ်အပူၤ, ကမျၢၢ်ဒူၣ်ထၢကဘၣ်စံၣ်ညီၣ်ကွၢ် မဲာ်ပှၤလၢအမၤသံဘၣ်တၢ်တဂၤဒီးတဘၣ်ကွၢ်မဲာ်ပှၤသံတဂၤအဘူး အတံၢ်လၢအဃုတၢ်ဟ့ၣ်ကၣ်န့ၣ်ဘၣ်.",
			"25": "<sup>25</sup> ကမျၢၢ်ဒူၣ်ထၢကဘၣ်အုၣ်က့ၤခီၣ်က့ၤပှၤတဂၤလၢအမၤကမၣ်တၢ်လၢ အမၤသံဘၣ်ပှၤအဃိန့ၣ်, လၢပှၤသံတဂၤအဘူးအတံၢ်အစုပူၤ, ဒီးအဝဲသ့ၣ်ကဘၣ်ဆှၢကဒါက့ၤအီၤဆူဝ့ၢ်တၢ်ပူၤဖျဲးလၢ အဝဲအိၣ်ပူၤဖျဲးအလီၢ်န့ၣ်လီၤ. အဝဲကဘၣ်အိၣ်ဖဲန့ၣ်တုၤလၢ, ပှၤတဂၤလၢဖဲန့ၣ်အခါမ့ၢ်ပှၤလုၢ်တၢ်အခိၣ်အဒိၣ်, သံဝဲတစုန့ၣ်လီၤ.",
			"26": "<sup>26</sup> ပှၤတဂၤလၢအတၢ်ကမၣ်အိၣ်ဝဲလၢအမၤသံဘၣ်ပှၤအဃိန့ၣ်မ့ၢ်ဟးထီၣ် ဝဲလၢဝ့ၢ်တၢ်ပူၤဖျဲး, ဖဲအဝဲဒၣ်အိၣ်ပူၤဖျဲးဝဲန့ၣ်,",
			"27": "<sup>27</sup> ပှၤသံတဂၤအဘူးအတံၢ်မ့ၢ်ထံၣ်န့ၢ်အီၤဒီးမၤသံအီၤန့ၣ်, တၢ်ဟ့ၣ်ကၣ်အံၤတမ့ၢ်တၢ်မၤသံတၢ်ဘၣ်.",
			"28": "<sup>28</sup> ပှၤလၢအတၢ်ကမၣ်အိၣ်ဝဲလၢအမၤသံဘၣ်ပှၤတဂၤန့ၣ်ကဘၣ်အိၣ်ဝဲလၢ ဝ့ၢ်တၢ်ပူၤဖျဲးအပူၤတုၤလၢပှၤလုၢ်တၢ်အခိၣ်အဒိၣ်သံတစုလီၤ. အန့ၣ်ဝံၤဒီးက့ၤကဒါက့ၤဝဲဆူအဟံၣ်သ့ဝဲဒၣ်န့ၣ်လီၤ.",
			"29": "<sup>29</sup> တၢ်သိၣ်တၢ်သီတဖၣ်အံၤမ့ၢ်လၢသုဝဲဒီးသုစၢၤသုသွဲၣ်တဖၣ် အဂီၢ်ဖဲသုအိၣ်ဆိးတပူၤပူၤန့ၣ်လီၤ.",
			"30": "<sup>30</sup> ပှၤတဂၤလၢပှၤပာ်ဒ့ၣ်ပာ်ကမၣ်အီၤလၢအမၤသံတၢ်န့ၣ်, တၢ်ကထံၣ်ဘၣ်လၢအဝဲအတၢ်ကမၣ်အိၣ်ဝဲဒီးကဘၣ်တၢ်မၤသံဒၣ်အီၤဖဲ ဒၣ်ပှၤအုၣ်အသးအိၣ်ဝဲခံဂၤမ့တမ့ၢ်အါန့ၢ်ခံဂၤအဃိန့ၣ်လီၤ. ပှၤအုၣ်အသးအိၣ်ဝဲထဲတဂၤဧိၤန့ၣ်တလၢတပှဲၤလၢကဆီၣ်ထွဲတၢ် ကတိၤပာ်ဒ့ၣ်ပာ်ကမၣ်ဘၣ်ဃးတၢ်မၤသံအဂ့ၢ်န့ၣ်ဘၣ်.",
			"31": "<sup>31</sup> ပှၤမၤသံတၢ်တဂၤန့ၣ်ကဘၣ်တၢ်မၤသံအီၤလီၤ. အဝဲပူၤဖျဲးဒီးတၢ်စံၣ်ညီၣ်အံၤခီဖျိတၢ်ဟ့ၣ်တၢ်အပှ့ၤလၢ ကျိၣ်ဧိၤစ့ဧိၤတသ့ဝဲဘၣ်.",
			"32": "<sup>32</sup> ပှၤတဂၤန့ၣ်မ့ၢ်ဃ့ၢ်ပူၤဖျဲးအသးဆူဝ့ၢ်တၢ်ပူၤဖျဲးအဝ့ၢ်တဝ့ၢ် ဒီး, တချုးဒံးဘၣ်လၢပှၤလုၢ်တၢ်အခိၣ်အဒိၣ်သံဒံးဘၣ်န့ၣ်ပျဲ အီၤလၢအကဟ့ၣ်ကျိၣ်ဧိၤစ့ဧိၤလၢကက့ၤဆူအဟံၣ်အဂီၢ်တဂ့ၤ.",
			"33": "<sup>33</sup> သုမ့ၢ်ပျဲတၢ်အံၤဒီး, သုကမၤဘၣ်အၢကီၢ်လၢသုအိၣ်ဝဲန့ၣ် လီၤ. တၢ်မၤသံတၢ်န့ၣ်မၤဘၣ်အၢကီၢ်ဒီးမ့တမ့ၢ်ဘၣ်လၢပှၤမၤသံတၢ်, သံဝဲဘၣ်ဒီးကျဲတအိၣ်နီတဘိလၢကီၢ်တဘ့ၣ်န့ၣ်အဂီၢ်, ဖဲပှၤတဂၤဘၣ်တၢ်မၤသံအီၤလၢတၢ်ကမၤကဆှီထီၣ်က့ၤအီၤဒ်တၢ် ဘူၣ်တၢ်ဘါအလုၢ်အလၢ်အိၣ်ဝဲအသိးန့ၣ်ဘၣ်.",
			"34": "<sup>34</sup> မၤဘၣ်အၢကီၢ်လၢသုအိၣ်လၢအပူၤန့ၣ်တဂ့ၤ. အဂ့ၢ်ဒ်အံၤ, ယမ့ၢ်ယွၤဒီးယအိၣ်ဆိးလၢကီၢ်အံၣ်စရ့လးအပှၤဂီၢ်မုၢ်အကျါန့ၣ်လီၤ.”"
		},
		"36": {
			"1": "<sup>1</sup> ဟံၣ်ဒူၣ်ဃီထၢတဖၣ်လၢကံးလဧးအဒူၣ်ထၢပူၤအခိၣ်အနၢ်တဖၣ်လၢဘၣ် ဃးဒီး, စီၤယိၤသးအဖိခွါစီၤမနၤၡ့ၤအလံၤခွါစီၤမၤကံၢ်အဖိခွါ န့ၣ်, လဲၤဆူစီၤမိၤၡ့ဒီးပှၤခိၣ်ပှၤနၢ်အဂၤတဖၣ်အအိၣ်လီၤ.",
			"2": "<sup>2</sup> အဝဲသ့ၣ်စံး, “ယွၤမၤလိာ်တ့ၢ်သုလၢသုကနီၤလီၤကီၢ်အံၤဆူ ကီၢ်အံၣ်စရ့လးအပှၤဂီၢ်မုၢ်အအိၣ်ခီဖျိတၢ်ဖီၣ်တၢ်ဖးတဖၣ်န့ၣ် လီၤ. အဝဲမၤလိာ်စ့ၢ်ကီးသုလၢ, သုကဟ့ၣ်ပဘူးပတံၢ်စီၤစလၤဖဃး အတၢ်စုလီၢ်ခီၣ်ခိၣ်ဆူအဖိမုၣ်တဖၣ်အအိၣ်လီၤ.",
			"3": "<sup>3</sup> ဘၣ်ဆၣ်ဒီးသ့ၣ်နီၣ်ထီၣ်တက့ၢ်. အဝဲသ့ၣ်မ့ၢ်ဆီဟံၣ်ဆီဃီဒီး ပှၤပိာ်ခွါတဖၣ်လၢဒူၣ်အဂၤတဒူၣ်အပူၤဒီးအတၢ်စုလီၢ်ခီၣ်ခိၣ် တဖၣ်ကဘၣ်ဃးဒီးဒူၣ်အဝဲန့ၣ်ဒီးတၢ်နီၤဖးအတၢ်ပိာ်ဖှိၣ်ခဲလၢာ် လၢတၢ်ဟ့ၣ်လီၤပှၤန့ၣ်ကစှၤလီၤဝဲလီၤ.",
			"4": "<sup>4</sup> လၢတၢ်ဟ့ၣ်ကဒါက့ၤတၢ်အနံၣ်အပူၤ, ဖဲကယဲၢ်တၢ်စုလီၢ်ခီၣ်ခိၣ်လၢဘၣ်တၢ်ဆါလီၤတ့ၢ်အီၤဘၣ်တၢ်ဟ့ၣ် က့ၤအီၤဆူအကစၢ်လၢအခီၣ်ထံးကတၢၢ်တဂၤအအိၣ်န့ၣ်, စီၤစလၤဖဃး အဖိမုၣ်တဖၣ်အတၢ်စုလီၢ်ခီၣ်ခိၣ်ကဘၣ်တၢ်ပာ်ဖှိၣ်ဂၢၢ်ကျၢၤအီၤ ဆူပှၤအဒူၣ်လၢအဝဲသ့ၣ်ဆီဟံၣ်ဆီဃီတ့ၢ်ဝဲဒီးအီၤအအိၣ်, ဒီးကလီၤမၢ်ကွံာ်လၢပဒူၣ်ထၢအဂီၢ်န့ၣ်လီၤ.”",
			"5": "<sup>5</sup> မၤသးဒ်န့ၣ်ဒီး, စီၤမိၤၡ့ဟ့ၣ်လီၤကီၢ်အံၣ်စရ့လးအပှၤဂီၢ် မုၢ်လၢတၢ်မၤလိာ်ဟဲလၢယွၤအအိၣ်ဒ်လၢလာ်အံၤန့ၣ်လီၤ. အဝဲစံး, “တၢ်လၢမနၤၡ့ၤအဒူၣ်စံးဝဲန့ၣ်မ့ၢ်ဝဲတီဝဲလီၤ.",
			"6": "<sup>6</sup> ဒီးလၢတၢ်န့ၣ်အဃိ, ယွၤစံးဝဲလၢ, စီၤစလၤဖဃးအဖိမုၣ်တဖၣ် န့ၣ်အတၢ်သဘျ့အိၣ်လၢကဆီဟံၣ်ဆီဃီဒီးပှၤတဂၤလၢ်လၢ်လၢအသး အိၣ်ဝဲ, ဘၣ်ဆၣ်ဒီးသ့ဒၣ်ထဲလၢအဒူၣ်ဒၣ်ဝဲအကျါန့ၣ်လီၤ.",
			"7": "<sup>7</sup> ပှၤအံၣ်စရ့လးဖိကိးဂၤဒဲးအတၢ်စုလီၢ်ခီၣ်ခိၣ်ကဘၣ်အိၣ်တ့ၢ် ဘၣ်ထွဲဒီးအဒူၣ်ဒၣ်ဝဲန့ၣ်လီၤ.",
			"8": "<sup>8</sup> ပိာ်မုၣ်ကိးဂၤဒဲးလၢအန့ၢ်သါတၢ်စုလီၢ်ခီၣ်ခိၣ်လၢပှၤအံၣ် စရ့လးဖိအဒူၣ်တဒူၣ်အပူၤန့ၣ်, ကဘၣ်ဆီဟံၣ်ဆီဃီဒၣ်ဒီးပိာ်ခွါတဂၤလၢအဘၣ်ဃးဒီးပှၤအဒူၣ် အဝဲန့ၣ်လီၤ. လၢကျဲဒ်အံၤန့ၣ်ပှၤအံၣ်စရ့လးဖိတဂၤစုာ်စုာ်ကန့ၢ်သါ အမိၢ်ပၢ်ဖံဖုလၢပျၢၤတဖၣ်အတၢ်စုလီၢ်ခီၣ်ခိၣ်,",
			"9": "<sup>9</sup> ဒီးတၢ်စုလီၢ်ခီၣ်ခိၣ်န့ၣ်တဘၣ်ဟ့ၣ်ခီအသးလၢဒူၣ်တဒူၣ်ဆူအဂၤ တဒူၣ်အပူၤဘၣ်. ဒူၣ်တဒူၣ်စုာ်စုာ်ကဟံးဃာ်ပၢၤဃးထွဲ အတၢ်စုလီၢ်ခီၣ်ခိၣ်ဒၣ်ဝဲန့ၣ်လီၤ.”",
			"10": "<sup>10</sup> မၤသးဒ်န့ၣ်ဒီးနီၢ်မၤလၤ, နီၢ်တံးရစၢ်, နီၢ်ဃၤကလၤ, နီၢ်မံးလကၤဒီးနီၢ်နိဧၤလၢအမ့ၢ်စီၤစလၤဖဃးအဖိမုၣ်တဖၣ်န့ၣ်,",
			"11": "<sup>11</sup> မၤဝဲဒ်ယွၤမၤလိာ်တ့ၢ်စီၤမိၤၡ့အသိးဒီးအဝဲသ့ၣ်ဆီဟံၣ်ဆီ ဃီဒီးအတခွါတဖၣ်န့ၣ်လီၤ.",
			"12": "<sup>12</sup> အဝဲသ့ၣ်ဆီဟံၣ်ဆီဃီဒၣ်လၢဒူၣ်ထၢတဖၣ်လၢအမ့ၢ်စီၤယိၤသး အဖိခွါစီၤမနၤၡ့ၤအဒူၣ်ထၢပူၤ, ဒီးအဝဲသ့ၣ်အတၢ်စုလီၢ်ခီၣ်ခိၣ်တဖၣ်န့ၣ်အိၣ်တ့ၢ်ဒၣ်တၢ်လၢအဝဲ သ့ၣ်အပၢ်အဒူၣ်ပူၤန့ၣ်လီၤ.",
			"13": "<sup>13</sup> တၢ်တဖၣ်အံၤမ့ၢ်တၢ်သိၣ်တၢ်သီတဖၣ်ဒီးတၢ်သိၣ်တၢ်ဘျၢတဖၣ်လၢ ယွၤဟ့ၣ်လီၤပှၤအံၣ်စရ့လးဖိတဖၣ်ခီဖျိစီၤမိၤၡ့လၢကီၢ်မိၤအး အတၢ်ပျီပူၤတဖၣ်လၢအအိၣ်သဃီၤဒီးဝ့ၢ်ယရံၤဃိလၢထံ ကျိယၢ်ဒ့ၣ်အဘးခီန့ၣ်လီၤ."
		}
	}
};
module.exports = book;