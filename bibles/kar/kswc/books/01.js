var book = {
	"name": "လံာ်တၢ်ကဲထီၣ်အခီၣ်ထံး",
	"numChapters": 50,
	"chapters": {
		"1": {
			"1": "<sup>1</sup> လၢထံးလၢသီဖဲကစၢ်ယွၤတ့လီၤပာ်လီၤတ့ၢ်မူခိၣ်ဒီးဟီၣ်ခိၣ်န့ၣ်,",
			"2": "<sup>2</sup> ဟီၣ်ခိၣ်အက့ၢ်အဂီၤတအိၣ်ဘၣ်, ဒီးအိၣ်ကလီအိၣ်လီၤပျီဝဲလီၤ. ဒီးတၢ်ခံးသူအိၣ်ဝဲလၢပီၣ်လဲၣ်လၢအကးဘၢတၢ်ခဲလၢာ်အထံ ဖံးခိၣ်, ဒီးကစၢ်ယွၤအသးစီဆှံဟူးဂဲၤဝဲလၢထံဖံးခိၣ်န့ၣ်လီၤ.",
			"3": "<sup>3</sup> ဒီးကစၢ်ယွၤခါလီၤအကလုၢ်, “မ်တၢ်ကပီၤအိၣ်ထီၣ်တက့ၢ်.” ဒီးတၢ်ကပီၤကဲထီၣ်ဝဲဒၣ်န့ၣ်လီၤ.",
			"4": "<sup>4</sup> ကစၢ်ယွၤအသးခုသးမုာ်ဝဲလၢတၢ်လၢအထံၣ်ဝဲအဃိလီၤ. ဒီးအဝဲနီၤဖးကွံာ်တၢ်ကပီၤလၢတၢ်ခံး,",
			"5": "<sup>5</sup> ဒီးတၢ်ကပီၤန့ၣ်ယုၢ်ဝဲအမံၤလၢမုၢ်နံၤ, ဒီးတၢ်ခံးန့ၣ်ယုၢ်ဝဲအမံၤလၢမုၢ်နၤန့ၣ်လီၤ. မုၢ်ဟါပူၤကွံာ်ဝဲ ဒီးမုၢ်ဂီၤဟဲဝဲ, တၢ်န့ၣ်မ့ၢ်မုၢ်နံၤအခီၣ်ထံးကတၢၢ်တနံၤလီၤ.",
			"6": "<sup>6</sup> ဒီးကစၢ်ယွၤခါလီၤအကလုၢ်, “မ်မူကပိာ်လိၤကဲထီၣ်လၢကနီၤဖး ထံဒီးပာ်လီၤဖးအီၤလၢတၢ်လီၢ်ခံတီၤတက့ၢ်,” ဒီးတၢ်မၤအသးဒ်န့ၣ်လီၤ.",
			"7": "<sup>7</sup> မၤသးဒ်န့ၣ်ဒီး, ကစၢ်ယွၤဒုးကဲထီၣ်မူကပိာ်လိၤ, ဒီးမူကပိာ်လိၤန့ၣ်နီၤဖးကွံာ်ဝဲ ထံလၢအဖီလာ်လၢထံလၢအဖီခိၣ်န့ၣ်လီၤ.",
			"8": "<sup>8</sup> ကစၢ်ယွၤယုၢ်ဝဲမူကပိာ်လိၤအမံၤလၢ “မူခိၣ်” လီၤ. မုၢ်ဟါပူၤကွံာ်ဝဲဒီးမုၢ်ဂီၤဟဲဝဲဒီး တၢ်န့ၣ်မ့ၢ်မုၢ်ခံနံၤတနံၤန့ၣ်လီၤ.",
			"9": "<sup>9</sup> ဒီးကစၢ်ယွၤခါလီၤအကလုၢ်, “မ်ထံလၢမူခိၣ်အဖီလာ်ပာ်ဖှိၣ် အသးလၢအလီၢ်တပူၤဃီဒ်သိးခိကအိၣ်ဖျါတက့ၢ်.” ဒီးတၢ်မၤအသးဒ်န့ၣ်လီၤ.",
			"10": "<sup>10</sup> ဒီးခိန့ၣ်ကစၢ်ယွၤယုၢ်ဝဲအမံၤလၢဟီၣ်ခိၣ်, ဒီးထံလၢအပာ်ဖှိၣ်ထီၣ်အသးတပူၤဃီန့ၣ်ယုၢ်ဝဲအမံၤလၢပီၣ်လဲၣ်န့ၣ်လီၤ. ဒီးကစၢ်ယွၤအသးခုသးမုာ်ဝဲလၢတၢ်လၢအထံၣ်ဘၣ်ဝဲအဃိလီၤ.",
			"11": "<sup>11</sup> ဒီးအဝဲခါလီၤအကလုၢ်, “မ်ဟီၣ်ခိၣ်ဒုးမဲထီၣ်ကယဲၢ်တၢ်မုၢ်တၢ် ဘိအကလုာ်ကလုာ်လၢအဟ့ၣ်ထီၣ်ဘုဧိၤဟုဧိၤဒီးတၤသူတၤသၣ်န့ၣ်တက့ၢ်.” ဒီးတၢ်မၤအသးဒ်န့ၣ်လီၤ.",
			"12": "<sup>12</sup> မၤသးဒ်န့ၣ်ဒီးဟီၣ်ခိၣ်ဒုးအိၣ်ထီၣ်ကယဲၢ်တၢ်မုၢ်တၢ်ဘိအကလုာ်ကလုာ်, ဒီးကစၢ်ယွၤအသးမုာ်သးခုဝဲလၢတၢ်လၢအထံၣ်ဘၣ်ဝဲအဃိလီၤ.",
			"13": "<sup>13</sup> မုၢ်ဟါပူၤကွံာ်ဝဲဒီးမုၢ်ဂီၤဟဲဝဲ, ဒီးတၢ်န့ၣ်မ့ၢ်မုၢ်သၢနံၤတနံၤန့ၣ်လီၤ.",
			"14": "<sup>14</sup> ဒီးကစၢ်ယွၤခါလီၤအကလုၢ်, “မ်တၢ်ကပီၤတဖၣ်ဟဲအိၣ်ဖျါထီၣ် လၢမူခိၣ် ဒ်သိးကနီၤဖးမုၢ်နံၤလၢမုၢ်နၤ, ဒီးကဲထီၣ်တၢ်ပနီၣ်တဖၣ် လၢမုၢ်နံၤမုၢ်သီတဖၣ်, နံၣ်ဧိၤလါဧိၤတဖၣ်ဒီး တၢ်ဆၢကတီၢ်တဖၣ်အဂီၢ်တက့ၢ်.",
			"15": "<sup>15</sup> ဒီးကကပီၤထီၣ်လၢမူခိၣ်ဒ်သိးကဟ့ၣ်ထီၣ်တၢ်ကပီၤဆူဟီၣ်ခိၣ် န့ၣ်လီၤ.” ဒီးတၢ်မၤအသးဒ်န့ၣ်လီၤ.",
			"16": "<sup>16</sup> ဒီးကစၢ်ယွၤတ့လီၤတၢ်ကပီၤအဒိၣ်ခံဖျၢၣ်လီၤ. မုၢ်န့ၣ်ဒ်သိးကပၢမုၢ်နံၤဒီးလါန့ၣ်ဒ်သိးကပၢမုၢ်နၤ, ဒီးတ့လီၤဆၣ်ဧိၤဖီဧိၤစ့ၢ်ကီးန့ၣ်လီၤ.",
			"17": "<sup>17</sup> အဝဲပာ်လီၤဝဲတၢ်ကပီၤတဖၣ်လၢမူခိၣ်ဒ်သိးကကပီၤထီၣ်ဆူ ဟီၣ်ခိၣ်,",
			"18": "<sup>18</sup> လၢကပၢမုၢ်နံၤဒီးမုၢ်နၤဒီးဒ်သိးအကနီၤဖးတၢ်ကပီၤလၢတၢ် ခံးတၢ်နၤန့ၣ်လီၤ. ဒီးကစၢ်ယွၤအသးမုာ်သးခုဝဲလၢတၢ်လၢအထံၣ်ဘၣ်ဝဲအဃိလီၤ.",
			"19": "<sup>19</sup> မုၢ်ဟါပူၤကွံာ်ဝဲဒီးမုၢ်ဂီၤဟဲဝဲ, ဒီးတၢ်န့ၣ်မ့ၢ်မုၢ်လွံၢ်နံၤတနံၤန့ၣ်လီၤ.",
			"20": "<sup>20</sup> ဒီးကစၢ်ယွၤခါလီၤအကလုၢ်, “မ်ထံဘၣ်တၢ်မၤပှဲၤအီၤဒီးတၢ်ဘၣ်တ့ လၢအမူဟူးဂဲၤလၢထံကျါသ့အကလုာ်ကလုာ်ဒီးမူကပိာ်လိၤ ဘၣ်တၢ်မၤပှဲၤအီၤဒီးထိၣ်ဧိၤလံာ်ဧိၤတဖၣ်တက့ၢ်.”",
			"21": "<sup>21</sup> မၤသးဒ်န့ၣ်ဒီးကစၢ်ယွၤတ့လီၤပီၣ်လဲၣ်အတၢ်မုၢ်ဃၢ်ဖးဒိၣ်တဖၣ်, ကယဲၢ်တၢ်ဘၣ်တ့လၢအအိၣ်လၢထံကျါဒီးကယဲၢ်ထိၣ်ဧိၤလံာ်ဧိၤတဖၣ် န့ၣ်လီၤ. ဒီးကစၢ်ယွၤအသးမုာ်သးခုဝဲလၢတၢ်လၢအထံၣ်ဝဲဘၣ်ဝဲအဃိလီၤ.",
			"22": "<sup>22</sup> ဒီးကစၢ်ယွၤဆိၣ်ဂ့ၤအဝဲသ့ၣ်ခဲလၢာ်ဒီးတဲဘၣ်တၢ်ဘၣ်တ့တဖၣ်လၢအမူဟူးဂဲၤ လၢထံကျါဒ်သိးကဖှံလီၤဖးထီၣ်အါထီၣ်လၢကမၤပှဲၤပီၣ်လဲၣ်, ဒီးတဲဘၣ်ထိၣ်ဧိၤလံာ်ဧိၤလၢကအါထီၣ်လၢအနီၣ်ဂံၢ်အဂီၢ်န့ၣ်လီၤ.",
			"23": "<sup>23</sup> မုၢ်ဟါပူၤကွံာ်ဝဲဒီးမုၢ်ဂီၤဟဲဝဲ, ဒီးတၢ်န့ၣ်မ့ၢ်မုၢ်ယဲၢ်နံၤတနံၤန့ၣ်လီၤ.",
			"24": "<sup>24</sup> ဒီးကစၢ်ယွၤခါလီၤအကလုၢ်, “မ်ဟီၣ်ခိၣ်ဒုးအိၣ်ထီၣ်ကယဲၢ်ဆၣ်ဖိကီၢ်ဖိ အကလုာ်ကလုာ်, အဒၢဒီးအမံၤ, အဒိၣ်ဒီးအဆံးတက့ၢ်.” ဒီးတၢ်မၤအသးဒ်န့ၣ်လီၤ.",
			"25": "<sup>25</sup> မၤသးဒ်န့ၣ်ဒီးကစၢ်ယွၤတ့လီၤအဝဲသ့ၣ်ခဲလၢာ်ဒီးအဝဲအသးခု သးမုာ်လၢတၢ်လၢအထံၣ်ဘၣ်ဝဲအဃိန့ၣ်လီၤ.",
			"26": "<sup>26</sup> ဒီးကစၢ်ယွၤစံးဝဲဒၣ်, “ဒီးခဲကနံၣ်အံၤ ပကတ့လီၤပာ်လီၤပှၤကညီတဖၣ်, လၢအကလီၤဂာ်ဒီးပှၤ ဒီးဒ်သိးသိးလိာ်အသးဒီးပှၤလီၤ. အဝဲသ့ၣ်ကအိၣ်ဒီးတၢ်စိတၢ်ကမီၤ လၢဒ့ၣ်ဧိၤညၣ်ဧိၤ, ထိၣ်ဧိၤလံာ်ဧိၤဒီးကယဲၢ်ဆၣ်ဖိကီၢ်ဖိခဲလၢာ်, အဒၢဒီးအမံၤ, အဒိၣ်ဒီးအဆံးသ့ၣ်တဖၣ်အဖီခိၣ်န့ၣ်လီၤ.”",
			"27": "<sup>27</sup> ဒီးကစၢ်ယွၤတ့လီၤပာ်လီၤပှၤကညီတဖၣ်, တ့အဝဲသ့ၣ်လီၤဂာ်ဒ် သိးသိးအကစၢ်ဒၣ်ဝဲလီၤ. အဝဲတ့လီၤပာ်လီၤအဝဲသ့ၣ်, ပိာ်ခွါဒီးပိာ်မုၣ်,",
			"28": "<sup>28</sup> ဆိၣ်ဂ့ၤအဝဲသ့ၣ်, ဒီးစံးဝဲဒၣ်, “မ်သုထီၣ်ဖိအါအါဂီၢ်ဂီၢ်, ဒ်သိးသုစၢၤသုသွဲၣ်တဖၣ် ကအိၣ်မူလၢဟီၣ်ခိၣ်ဒီဖျၢၣ်ညါအချၢဒီး ပၢဘၣ်အီၤတက့ၢ်. ယပာ်သုဒ်ပှၤလၢအကပၢဘၣ်ဒ့ၣ်ဧိၤညၣ်ဧိၤ, ထိၣ်ဧိၤလံာ်ဧိၤဒီးဆၣ်ဖိကီၢ်ဖိအမံၤခဲလၢာ်န့ၣ်လီၤ.",
			"29": "<sup>29</sup> ယလုၢ်အီၣ်တ့ၢ်သုလၢဘုဧိၤဟုဧိၤအကလုာ်ကလုာ်ဒီး တၤသူတၤသၣ်အကလုာ်ကလုာ်လၢသုကအီၣ်ဘၣ်အီဘၣ်အဂီၢ်လီၤ.",
			"30": "<sup>30</sup> မ့မ့ၢ်, လၢကယဲၢ်ဆၣ်ဖိကီၢ်ဖိအမံၤတဖၣ်ဒီးကယဲၢ်ထိၣ်ဧိၤလံာ်ဧိၤတဖၣ်အဂီၢ်န့ၣ်, ယဟ့ၣ်အီၤလၢနီၣ်ဧိၤမံၤဧိၤဒီးတပံၢ်တမါအကလုာ် ကလုာ်လၢတၢ်အီၣ်အဂီၢ်လီၤ.” ဒီးတၢ်မၤအသးဒ်န့ၣ်လီၤ.",
			"31": "<sup>31</sup> ကစၢ်ယွၤကွၢ်တၢ်လၢအမၤတ့ၢ်ဝဲခဲလၢာ်ဒီးအဝဲအသးခုသးမုာ်ဒိၣ်မးလီၤ. မုၢ်ဟါပူၤကွံာ်ဒီးမုၢ်ဂီၤဟဲဝဲ, ဒီးတၢ်န့ၣ်မ့ၢ်မုၢ်ဃုနံၤတနံၤန့ၣ်လီၤ."
		},
		"2": {
			"1": "<sup>1</sup> မၤသးဒ်န့ၣ်ဒီးကယဲၢ်တၢ်ဘၣ်တ့လၢမူခိၣ်ဟီၣ်ခိၣ်ခဲလၢာ်ဝံၤဝဲဒၣ်န့ၣ်လီၤ.",
			"2": "<sup>2</sup> ဒီးလၢမုၢ်နွံနံၤတနံၤန့ၣ်ကစၢ်ယွၤမၤဝံၤတၢ်လၢအမၤတ့ၢ်ဝဲဒီးဆိကတီၢ်လၢအတၢ်မၤန့ၣ်လီၤ.",
			"3": "<sup>3</sup> အဝဲဆိၣ်ဂ့ၤတ့ၢ်မုၢ်နွံနံၤတနံၤဒီးပာ်လီၤဆီဝဲဒ်အမ့ၢ်မုၢ်နံၤလီၤဆီတနံၤအသိးလီၤ. အဂ့ၢ်ဒ်အံၤ, တုၤမုၢ်နံၤအဝဲန့ၣ်န့ၣ်, အဝဲမၤဝံၤကွံာ်အတၢ်တ့လီၤပာ်လီၤဒီးဆိကတီၢ်လၢအတၢ်မၤန့ၣ်လီၤ.",
			"4": "<sup>4</sup> ဒီးတၢ်န့ၣ်မ့ၢ်မူခိၣ်ဒီးဟီၣ်ခိၣ်ဘၣ်တၢ်တ့အီၤဒ်လဲၣ်အဂ့ၢ်န့ၣ်လီၤ.",
			"5": "<sup>5</sup> ဖဲယွၤ, ကစၢ်ယွၤတ့လီၤပာ်လီၤမူခိၣ်ဟီၣ်ခိၣ်န့ၣ်, တၢ်မုၢ်တၢ်ဘိတအိၣ်ဘၣ်လၢဟီၣ်ခိၣ်အလိၤဒီးတၢ်ချံတဖၣ်တမဲထီၣ်ဘၣ်. အဂ့ၢ်ဒ်အံၤ, အဝဲတဟ့ၣ်လီၤဒံးတၢ်စူၤထံနီတစဲး, ဒီးပှၤလၢအကသူၣ်လီၤဖျးလီၤဟီၣ်ခိၣ်တအိၣ်ဘၣ်နီတဂၤဘၣ်.",
			"6": "<sup>6</sup> ဘၣ်ဆၣ်ဒီးထံကျိဖိတဖၣ်ကဟဲပြံာ်ထီၣ်လၢဟီၣ်ခိၣ်လာ်ဒီးမၤဘၣ်စီၣ်ဟီၣ်ခိၣ်အမဲာ်ဖံးခိၣ်လီၤ.",
			"7": "<sup>7</sup> ဒီးယွၤ, ကစၢ်ယွၤဟံးန့ၢ်ဟီၣ်ခိၣ်ကပံာ်တနီၤဒီး တ့လီၤပာ်လီၤပှၤကညီ လၢဟီၣ်ခိၣ်ကပံာ်အံၤန့ၣ်လီၤ. အဝဲအူသဖှိနုာ်တၢ်မူအသါဆူအနါဒ့တဖၣ်အပူၤဒီးပှၤကညီစးထီၣ်အိၣ်မူဝဲဒၣ်န့ၣ်လီၤ.",
			"8": "<sup>8</sup> ဒီးယွၤ, ကစၢ်ယွၤသူၣ်လီၤဖျးလီၤတၤသၣ်အလီၢ်တပူၤလၢဧ့ၤဒ့ၣ်, လၢမုၢ်ထီၣ်တခီဒီးပာ်လီၤပှၤကညီလၢအတ့လီၤပာ်လီၤဝဲဖဲန့ၣ်လီၤ.",
			"9": "<sup>9</sup> ဒီးအဝဲဒုးမဲထီၣ်ကယဲၢ်သ့ၣ်အဃံအလၤအကလုာ်ကလုာ်ဒီးဒုးသၣ်ထီၣ် တၤသၣ်အဂ့ၤန့ၣ်လီၤ. လၢတၤသၣ်လီၢ်အခၢၣ်သးန့ၣ်အိၣ်ဒီးသ့ၣ်လၢအဟ့ၣ်တၢ်မူတထူၣ်, ဒီးသ့ၣ်လၢအဟ့ၣ်တၢ်သ့ၣ်ညါသ့နီၤဖးတၢ်ဂ့ၤဒီးတၢ်အၢတထူၣ်န့ၣ်လီၤ.",
			"10": "<sup>10</sup> ထံကျိတဘိယွၤလီၤဝဲလၢဧ့ၤဒ့ၣ်ဒီးမၤဘၣ်စီၣ်တၤသၣ်အလီၢ်လီၤ. ပူၤထီၣ်ဧ့ၤဒ့ၣ်န့ၣ်နီၤဖးလီၤအသးဒီးယွၤလီၤဝဲဒ်ထံကျိလွံၢ်ဘိအသိးန့ၣ်လီၤ.",
			"11": "<sup>11</sup> ထံကျိအခီၣ်ထံးတဘိ, မ့ၢ်ဝဲထံကျိပံၤၡိၣ်, ဒီးယွၤလီၤတရံးကီၢ်ဃဝံၤလၤဒီဘ့ၣ်ညါလီၤ.",
			"12": "<sup>12</sup> (ထူအစီဘၣ်တၢ်ထံၣ်န့ၢ်အီၤဖဲန့ၣ်, ဒီးသိနၢမူလၢအကၤဒီးလၢၢ်လုၢ်ဒိၣ်ပှ့ၤဒိၣ်တဖၣ်ဘၣ်တၢ်ထံၣ်န့ၢ်အီၤဖဲန့ၣ်စ့ၢ်ကီးန့ၣ်လီၤ.)",
			"13": "<sup>13</sup> ထံကျိခံဘိတဘိန့ၣ်မ့ၢ်ဝဲထံကျိကံဃိၣ်ဒီးယွၤလီၤတရံးကီၢ်ကူၤၡးဒီဘ့ၣ်ညါလီၤ.",
			"14": "<sup>14</sup> ထံကျိသၢဘိတဘိမ့ၢ်ဝဲထံကျိဃံးဒက့လးလၢအယွၤလီၤဆူကီၢ်အၤၡူၢ်အမုၢ်ထီၣ်, ဒီးထံကျိလွံၢ်ဘိတဘိမ့ၢ်ဝဲထံကျိဖရၤသးလီၤ.",
			"15": "<sup>15</sup> ဒီးယွၤ, ကစၢ်ယွၤပာ်လီၤပှၤကညီလၢဧ့ၤဒ့ၣ်တၤသၣ်လီၢ်အပူၤဒ်သိးကသူၣ်အီၤဖျးအီၤဒီးပၢၤအီၤန့ၣ်လီၤ.",
			"16": "<sup>16</sup> ဒီးစံးဘၣ်တဲဘၣ်အီၤ, “ကယဲၢ်သ့ၣ်တထူၣ်လၢ်လၢ် လၢအအိၣ်လၢတၤသၣ်အလီၢ်ပူၤအံၤ နအီၣ်အသၣ်သ့လီၤ.",
			"17": "<sup>17</sup> ထဲဒၣ်သ့ၣ်တထူၣ်လၢ အဟ့ၣ်တၢ်သ့ၣ်ညါသ့နီၤဖးတၢ်ဂ့ၤဒီး တၢ်အၢအသၣ်န့ၣ်အီၣ်အီၤတဂ့ၤ. နမ့ၢ်အီၣ်အီၤဒီး နကသံတနံၤဃီန့ၣ်လီၤ.”",
			"18": "<sup>18</sup> ဒီးယွၤ, ကစၢ်ယွၤစံးဝဲဒၣ်, “ပှၤကညီကအိၣ်မူထဲတဂၤဧိၤန့ၣ်တဂ့ၤဘၣ်. ယကတ့န့ၢ်အီၤအတံၤသကိးလၢအကြၢးဒီးအီၤလၢကမၤစၢၤအီၤအဂီၢ်လီၤ.”",
			"19": "<sup>19</sup> ဒီးကစၢ်ယွၤဟံးန့ၢ်ဟီၣ်ခိၣ်ကပံာ်လၢဟီၣ်ခိၣ်ဒီးတ့လီၤကယဲၢ်ဆၣ်ဧိၤကီၢ်ဧိၤဒီးထိၣ်ဧိၤလံာ်ဧိၤခဲလၢာ်န့ၣ်လီၤ. ဒီးအဝဲဟဲစိာ်အဝဲသ့ၣ်ဆူပှၤကညီအအိၣ်ဒ်သိးအကထံၣ်ဘၣ်လၢအဝဲဒၣ်ကယုၢ်အမံၤဒ်လဲၣ်ဒ်လဲၣ်န့ၣ်လီၤ. ဒီးတၢ်န့ၣ်မ့ၢ်အဝဲသ့ၣ်ခဲလၢာ်မၤန့ၢ်အမံၤတဖၣ်ဒ်လဲၣ်ဒ်လဲၣ်န့ၣ်လီၤ.",
			"20": "<sup>20</sup> ဒီးပှၤကညီယုၢ်န့ၢ်ကယဲၢ်ထိၣ်ဧိၤလံာ်ဧိၤဒီးဆၣ်ဖိကီၢ်ဖိအမံၤတဖၣ်န့ၣ်လီၤ. ဘၣ်ဆၣ်လၢအဝဲသ့ၣ်အကျါန့ၣ်တံၤသကိးအကြၢးကတၢၢ်လၢကမၤစၢၤအီၤတအိၣ်နီတဂၤဘၣ်.",
			"21": "<sup>21</sup> ဒီးယွၤ, ကစၢ်ယွၤဒုးလီၤဘၣ်တၢ်မံယိာ်လၢပှၤကညီအလိၤလီၤ. ဒီးဖဲအမံဝဲအခါန့ၣ်အဝဲထဲးထီၣ်န့ၢ်ပှၤကညီအဂုၢ်ဃံအကျါတဘိဒီးမၤဘၢက့ၤအညၣ်လီၤ.",
			"22": "<sup>22</sup> အဝဲတ့လီၤပာ်လီၤပိာ်မုၣ်တဂၤလၢဂုၢ်ဃံန့ၣ်ဒီးဟဲစိာ်အီၤဆူပိာ်ခွါအအိၣ်လီၤ.",
			"23": "<sup>23</sup> ဒီးပိာ်ခွါစံးဝဲဒၣ်, “အအံၤတၢ်အံၤမ့ၢ်ပှၤဒ်သိးသိးယၤတဂၤလီၤ. ဃံလၢအဘၣ်တၢ်ထဲးထီၣ်အီၤလၢယဃံ, ဒီးညၣ်လၢယညၣ်လီၤ. ပိာ်မုၣ်, မ့ၢ်အဝဲအမံၤ, မ့ၢ်လၢအဝဲဘၣ်တၢ်ထဲးထီၣ်န့ၢ်အီၤလၢပိာ်ခွါအဃိလီၤ.”",
			"24": "<sup>24</sup> လၢတၢ်န့ၣ်အဃိပိာ်ခွါကဟးသဒၣ်အမိၢ်အပၢ်ဒီးပာ်ဖှိၣ်အသးဒီးအမါ, ဒီးကဲထီၣ်ပှၤတဂၤဃီန့ၣ်လီၤ.",
			"25": "<sup>25</sup> ပိာ်ခွါဒီးပိာ်မုၣ်ခံဂၤလိာ်အိၣ်ဘ့ၣ်ဆ့ဘၣ်ဆၣ်တမဲာ်ဆှးလိာ်အသးဘၣ်န့ၣ်လီၤ."
		},
		"3": {
			"1": "<sup>1</sup> ဒီးတၢ်လၢဂုၢ်န့ၣ်မ့ၢ်ဆၣ်ဖိကီၢ်ဖိလၢကူၣ်လီတၢ်အသ့ကတၢၢ်လၢ ယွၤ, ကစၢ်ယွၤတ့လီၤန့ၣ်လီၤ. ဒီးဂုၢ်န့ၣ်သံကွၢ်ပိာ်မုၣ်, “မ့ၢ်ကစၢ် ယွၤတဲဘၣ်သုသပှၢ်တၢၢ်လၢသုတဘၣ်အီၣ်သ့ၣ်သၣ်လၢသ့ၣ်တထံးလၢ်လၢ် လၢတၤသၣ်လီၢ်အပူၤန့ၣ်ဧါ.”",
			"2": "<sup>2</sup> ဒီးပိာ်မုၣ်န့ၣ်စံးဆၢအီၤ, “သ့ၣ်အသၣ်လၢကယဲၢ်သ့ၣ်တထံးလၢ် လၢ်လၢတၤသၣ်အလီၢ်ပူၤန့ၣ်ပအီၣ်အီၤသ့လီၤ.",
			"3": "<sup>3</sup> ဘၣ်ဆၣ်ဒီးသ့ၣ်အိၣ်လၢတၤသၣ်လီၢ်အခၢၣ်သးန့ၣ်ပတဘၣ်အီၣ်အီၤဘၣ်. ကစၢ်ယွၤတဲပှၤလၢပတဘၣ်အီၣ်သ့ၣ်န့ၣ်အသၣ်ဘၣ်. ပတဘၣ်ထိးဒၣ်လဲာ်အီၤဘၣ်. ပမ့ၢ်အီၣ်ဒီးပကသံလီၤ.”",
			"4": "<sup>4</sup> ဒီးဂုၢ်န့ၣ်စံးဆၢဝဲ, “တၢ်န့ၣ်တမ့ၢ်ဘၣ်. သုတသံဘၣ်.",
			"5": "<sup>5</sup> ကစၢ်ယွၤစံးတၢ်ဒ်န့ၣ်မ့ၢ်လၢအဝဲသ့ၣ်ညါလၢ, တုၤသုအီၣ်တၤသၣ်န့ၣ်ဒီးသုကလီၤဂာ်ဒီးကစၢ်ယွၤဒီးသုကသ့ၣ် ညါတၢ်ဂ့ၤဒီးတၢ်အတဂ့ၤအဃိန့ၣ်လီၤ.”",
			"6": "<sup>6</sup> ဒီးပိာ်မုၣ်န့ၣ်ထံၣ်ဝဲလၢသ့ၣ်တထံးန့ၣ်ဃံလၤဝဲဒီးအသၣ်န့ၣ် တၢ်မ့ၢ်အီၣ်ဘၣ်ဒီးကဝံၣ်ဝဲဆံးဒိၣ်လဲၣ်ဒီးပိာ်မုၣ်န့ၣ်ဆိ ကမိၣ်ကွၢ်ဝဲလၢအဝဲမ့ၢ်ကူၣ်သ့ကူၣ်ဘၣ်ထီၣ်ဒီးကမုာ်သူၣ်မုာ်သး ဆံးဒိၣ်လဲၣ်န့ၣ်လီၤ. လၢတၢ်န့ၣ်အဃိအဝဲဟံးန့ၢ်သ့ၣ်သၣ်တနီၤဒီးအီၣ်ဝဲ ဒၣ်လီၤ. ဒီးဟ့ၣ်လီၤအဝၤတနီၤဒီးအဝဲဒၣ်စ့ၢ်ကီးအီၣ်ဝဲလီၤ.",
			"7": "<sup>7</sup> တဘျီဃီဖဲအီၣ်ဝဲဝံၤန့ၣ်ဒိးန့ၢ်ဘၣ်တၢ်သ့ၣ်ညါနၢ်ပၢၢ်ဒီး သ့ၣ်ညါထံလီၤက့ၤအသးလၢအဝဲသ့ၣ်အိၣ်ဘ့ၣ်ဆ့န့ၣ်လီၤ. လၢတၢ်န့ၣ်အဃိအဝဲသ့ၣ်ဆးပကိာ်ထီၣ်ချၢၣ်ဒၢအလၣ်ဒီးမၤဘံၣ်မၤဘၢအသးန့ၣ်လီၤ.",
			"8": "<sup>8</sup> မုၢ်ဟါခီအဝဲန့ၣ်အဝဲသ့ၣ်နၢ်ဟူဝဲယွၤ, ကစၢ်ယွၤဟးလၢတၤသၣ်လီၢ်အပူၤ ဒီးအဝဲသ့ၣ်ပာ်တဒၢအသးလၢသ့ၣ်အကျါန့ၣ်လီၤ.",
			"9": "<sup>9</sup> ဘၣ်ဆၣ်ယွၤ, ကစၢ်ယွၤကိးထီၣ်ပိာ်ခွါ, “နအိၣ်ဖဲလဲၣ်.”",
			"10": "<sup>10</sup> ဒီးအဝဲဒၣ်စံးဆၢအီၤ, “ယနၢ်ဟူနကလုၢ်လၢတၤသၣ်အလီၢ်ပူၤ လီၤ. ယပျံၤနၤဒီးပာ်တဒၢယသးလၢနၤလီၤ. အဂ့ၢ်ဒ်အံၤ, ယအိၣ်ဘ့ၣ်ဆ့လီၤ.”",
			"11": "<sup>11</sup> ဒီးကစၢ်ယွၤသံကွၢ်အီၤ, “မ့ၢ်မတၤတဲနၤလၢနအိၣ်ဘ့ၣ်ဆ့န့ၣ်လဲၣ်. သ့ၣ်သၣ်လၢယတဲနၤလၢအီၣ်အီၤတဂ့ၤန့ၣ်မ့ၢ်နအီၣ်ဧါ.”",
			"12": "<sup>12</sup> ဒီးပိာ်ခွါန့ၣ်စံးဆၢအီၤ, “ပိာ်မုၣ်လၢနဒုးအိၣ်ဃုာ်ဒီးယၤ ဖဲအံၤဟ့ၣ်ယၤသ့ၣ်သၣ်ဒီးယအီၣ်ဘၣ်လီၤ.”",
			"13": "<sup>13</sup> ဒီးယွၤ, ကစၢ်ယွၤသံကွၢ်ပိာ်မုၣ်, “ဘၣ်မနုၤလၢနမၤတၢ်အံၤ လဲၣ်.” ဒီးပိာ်မုၣ်န့ၣ်စံးဆၢဝဲ, “ဂုၢ်န့ၣ်ကူၣ်လီယၤဒ်သိးယကအီၣ် ဘၣ်တ့ၢ်အီၤလီၤ.”",
			"14": "<sup>14</sup> တုၤနုၤတစုယွၤ, ကစၢ်ယွၤစံးဘၣ်ဂုၢ်, “နကဘၣ်တၢ်စံၣ်ညီၣ်လၢ နမၤတၢ်အံၤအဃိလီၤ. လၢကယဲၢ်ဆၣ်ဖိကီၢ်ဖိအကျါန့ၣ်, ထဲနၤဧိၤန့ၣ်, နကဘၣ်တူၢ်တၢ်ဆိၣ်အၢအံၤလီၤ. တုၤအံၤဆူညါနကဘၣ်စွါလၢနဟၢဖၢဒီးနကဘၣ်အီၣ်ဟီၣ်ခိၣ်အကမူၣ် တစိၤနသးသမူန့ၣ်လီၤ.",
			"15": "<sup>15</sup> ယကမၤတုၤနၤဒီးပိာ်မုၣ်သးဟ့လိာ်သး, ဒီးအချံအသၣ်ဒီးနချံ နသၣ်န့ၣ်ကမ့ၢ်ဒုၣ်ဒါထီဘိန့ၣ်လီၤ. ပိာ်မုၣ်အချံအသၣ်ကမၤသဘှံးနခိၣ်ဒီးနချံနသၣ်ကဖျးအဝဲသ့ၣ် အခီၣ်နၢၣ်ခံလီၤ.”",
			"16": "<sup>16</sup> ဒီးအဝဲစံးဘၣ်ပိာ်မုၣ်, “ယကမၤအါထီၣ်နတၢ်ကိၢ်တၢ်ဂီၤလၢနတၢ် ဒံၣ်ထီၣ်ဒၢထီၣ်အပူၤဒီးနတၢ်ဆိးကဲးလၢတၢ်ဆံးစၢ်ထီၣ်နဖိ အပူၤန့ၣ်လီၤ. တၢ်အံၤဒၣ်လဲာ်န့ၣ်နသးကအိၣ်ဒံးနဝၤဒီးအဝဲဒၣ်ကပၢနၤလီၤ.”",
			"17": "<sup>17</sup> ဒီးအဝဲစံးဘၣ်ပိာ်ခွါန့ၣ်, “နဒိကနၣ်နမါအကလုၢ်ဒီးအီၣ်သ့ၣ် သၣ်လၢယမၤလိာ်နၤအီၣ်အီၤတဂ့ၤန့ၣ်လီၤ. မ့ၢ်လၢနမၤတ့ၢ်တၢ်အံၤအဃိဟီၣ်ခိၣ်ကအိၣ်လၢတၢ်ဆိၣ်အၢတမံၤအဖီလာ်လီၤ. နကဘၣ်မၤတၢ်ဆူၣ်ဆူၣ်တစိၤနသးဒ်သိးနကမၤန့ၢ်တၢ်အီၣ်လၢလၢလီၣ်လီၣ်လၢအပူၤ, လၢနဂီၢ်န့ၣ်လီၤ.",
			"18": "<sup>18</sup> နီၣ်ဧိၤမံၤဧိၤဒီးတၤဆှုၣ်တၤမဲကမဲထီၣ်ဒီးနကဘၣ်အီၣ်တၢ်မုၢ် တၢ်ဘိလၢအမဲထီၣ်လၢတၢ်ပျီပူၤန့ၣ်လီၤ.",
			"19": "<sup>19</sup> လၢဟီၣ်ခိၣ်ကဒုးအိၣ်ထီၣ်တၢ်တမံၤလၢ်လၢ်အဂီၢ်နကဘၣ်မၤတၢ်ဆူၣ် ဆူၣ်ကိၢ်ကိၢ်ဒီးမၤတၢ်လၢနကပၢၤကနိတုၤနက့ၤကဒါက့ၤဆူဟီၣ်ခိၣ် ကမူၣ်လၢနဘၣ်တၢ်တ့လီၤတ့ၢ်နၤန့ၣ်လီၤ.” နဘၣ်တၢ်တ့နၤလၢဟီၣ်ခိၣ်အကမူၣ်ဒီးနကကဲထီၣ်ကဒါက့ၤဟီၣ်ခိၣ်အကမူၣ် န့ၣ်လီၤ.",
			"20": "<sup>20</sup> စီၤအၤဒၣ်ယုၢ်အမါအမံၤလၢနီၢ်အံၣ်အုမ့ၢ်လၢအဝဲမ့ၢ်ကယဲၢ်ပှၤဟီၣ်ခိၣ်ဖိ ခဲလၢာ်အမိၢ်အဃိန့ၣ်လီၤ.",
			"21": "<sup>21</sup> ဒီးယွၤ, ကစၢ်ယွၤမၤဆ့ကၤတဖၣ်လၢဆၣ်ဖိကီၢ်ဖိအဖံးလၢစီၤအၤဒၣ် ဒီးအမါအဂီၢ်ဒီးဒုးကူဒုးသိးထီၣ်အဝဲသ့ၣ်န့ၣ်လီၤ.",
			"22": "<sup>22</sup> ဒီးယွၤ, ကစၢ်ယွၤစံးဝဲဒၣ်, “ဒီးခဲကနံၣ်အံၤပှၤကညီလီၤဂာ် ဒီးပှၤတဂၤလၢပသိးပကျါ, ဒီးအိၣ်ဒီးတၢ်သ့ၣ်ညါတၢ်ဂ့ၤဒီးတၢ်လၢအတဂ့ၤန့ၣ်လီၤ. မ်အသုတဘၣ်တၢ်ပျဲအီၤဒ်သိးအကဟံးန့ၢ်သ့ၣ်သၣ်လၢသ့ၣ်တထံးလၢ အဟ့ၣ်တၢ်မူဒီးအီၣ်အီၤဒီးအိၣ်မူလီၤထူလီၤယိာ်န့ၣ်တဂ့ၤ.",
			"23": "<sup>23</sup> ဒီးယွၤ, ကစၢ်ယွၤဒုးဟးထီၣ်ကွံာ်အီၤလၢဧ့ၤဒ့ၣ်တၤသၣ်အလီၢ် ဒီးဒုးသူၣ်လီၤဖျးလီၤအီၤတၢ်လၢဟီၣ်ခိၣ်လၢအဝဲဘၣ်တၢ်ဟံး န့ၢ်ဒီးတ့လီၤတ့ၢ်အီၤန့ၣ်လီၤ.",
			"24": "<sup>24</sup> ဒီးလၢတၤသၣ်အလီၢ်မုၢ်ထီၣ်န့ၣ်ပာ်လီၤဝဲခ့ရူာ်တဖၣ်ဒီးနးမ့ၣ်အူ လၢအတရံးအသးကိးကပၤဒဲးလီၤ. တၢ်အံၤမ့ၢ်ဒ်သိးအက တြီဃာ်ပှၤတဂၤလၢ်လၢ်လၢအကဟဲဘူးဒီးသ့ၣ်တထံးလၢအဟ့ၣ်တၢ်မူ န့ၣ်လီၤ."
		},
		"4": {
			"1": "<sup>1</sup> ဒီးစီၤအၤဒၣ်သ့ၣ်ညါအမါနီၢ်အံၣ်အု, ဒီးနီၢ်အံၣ်အုဒၢထီၣ်ဝဲဒၣ်န့ၣ်လီၤ. ဒီးဆံးစၢ်န့ၢ်အဖိပိာ်ခွါဒီးစံးဝဲဒၣ်, “မ့ၢ်လၢယွၤအတၢ်မၤစၢၤယၤအဃိယဒိးန့ၢ်ယဖိခွါတဂၤလီၤ.” ဒီးယုၢ်န့ၢ်ဝဲအမံၤလၢစီၤကၤယံၣ်န့ၣ်လီၤ.",
			"2": "<sup>2</sup> လၢခံဆံးစၢ်န့ၢ်အဖိခွါအဂၤတဂၤလၢအမ့ၢ်စီၤဟ့းဘ့းလးလီၤ. စီၤဟ့းဘ့းလးကဲထီၣ်ပှၤကွၢ်သိတဂၤလီၤ. မ့မ့ၢ်စီၤကၤယံၣ်မ့ၢ်ပှၤထူစံာ်ဖိတဂၤလီၤ.",
			"3": "<sup>3</sup> လၢခံတယံာ်ဘၣ်ဒီးစီၤကၤယံၣ်ဟဲစိာ်အဘုဧိၤဟုဧိၤတနီၤဒီး ဟ့ၣ်ထီၣ်တၢ်န့ၣ်ဒ်တၢ်လုၢ်တၢ်ပာ်တမံၤအသိးဆူယွၤအအိၣ်န့ၣ်လီၤ.",
			"4": "<sup>4</sup> ဒီးစီၤဟ့းဘ့းလးဟဲစိာ်စ့ၢ်ကီးသိဝဲၢ်ကိလၢအဖှံလီၤလၢအသိ အကျါတဒုဒီးမၤသံဝဲဝံၤနီၤဖးဝဲတၢ်ဖံးတၢ်ညၣ်အဂ့ၤကတၢၢ် တနီၤဒီးဟ့ၣ်ထီၣ်ဝဲဒ်တၢ်လုၢ်တၢ်ပာ်တမံၤအသိးန့ၣ်လီၤ. ယွၤဘၣ်သူၣ်ဘၣ်သးလၢစီၤဟ့းဘ့းလးဒီးအတၢ်လုၢ်တၢ်ပာ်န့ၣ်လီၤ.",
			"5": "<sup>5</sup> မ့မ့ၢ်စီၤကၤယံၣ်ဒီးအတၢ်လုၢ်တၢ်ပာ်န့ၣ်တတူၢ်လိာ်ဘၣ်ဝဲဘၣ်. စီၤကၤယံၣ်အသးထီၣ်ဒိၣ်ဒိၣ်ကလဲာ်ဒီးကွၢ်ဟ့တၢ်လၢတၢ်သးထီၣ်အပူၤလီၤ.",
			"6": "<sup>6</sup> ဒီးယွၤစံးဘၣ်စီၤကၤယံၣ်, “ဘၣ်မနုၤလၢနသးထီၣ်န့ၣ်လဲၣ်. ဘၣ်မနုၤလၢတၢ်ကွၢ်ဟ့တၢ်ဖျါလၢနမဲာ်သၣ်န့ၣ်လဲၣ်.",
			"7": "<sup>7</sup> နမ့ၢ်မၤတ့ၢ်တၢ်အဘၣ်ဒီးနကနံၤကမှံထီၣ်နဲလီၤ. ဘၣ်ဆၣ်နမၤတ့ၢ်တၢ်အၢအဃိဒီးတၢ်ဒဲးဘးကိာ်လီၤလၢနတြဲၤအခီၣ် ထံးလီၤ. တၢ်န့ၣ်အဲၣ်ဒိးပၢနၤ, ဘၣ်ဆၣ်ဒီး, နကဘၣ်မၤနၢၤအီၤလီၤ.”",
			"8": "<sup>8</sup> ဒီးစီၤကၤယံၣ်စံးဘၣ်အပုၢ်စီၤဟ့းဘ့းလး, “ပကလဲၤသကိးဆူပျီပူၤ” န့ၣ်လီၤ. ဒီးဖဲအတုၤလၢပျီပူၤန့ၣ်ဒီးစီၤကၤယံၣ်ထီဒါအပုၢ်စီၤဟ့း ဘ့းလးဒီးမၤသံကွံာ်အီၤန့ၣ်လီၤ.",
			"9": "<sup>9</sup> ဒီးယွၤသံကွၢ်စီၤကၤယံၣ်, “နပုၢ်စီၤဟ့းဘ့းလးန့ၣ်အိၣ်ဖဲလဲၣ်.” ဒီးအဝဲဒၣ်စံးဆၢဝဲ, “ယတသ့ၣ်ညါဘၣ်. နဆိကမိၣ်ယမ့ၢ်ပှၤဘၣ်ကွၢ် ထွဲယပုၢ်ဧါ.”",
			"10": "<sup>10</sup> ဒီးယွၤစံးဘၣ်အီၤ, “ဘၣ်မနုၤလၢနမၤတၢ်လီၤပျံၤတမံၤအံၤ လဲၣ်. နပုၢ်အသွံၣ်ကိးထီၣ်ယၤလၢဟီၣ်ခိၣ်လာ်, လီၤဂာ်ဒ်တၢ်အကလုၢ်ကိးထီၣ်လၢတၢ်ဟ့ၣ်ကၣ်တၢ်အဂီၢ်အသိးန့ၣ်လီၤ.",
			"11": "<sup>11</sup> နဘၣ်တၢ်ပာ်နၤလၢတၢ်ဆိၣ်အၢအဖီလာ်ဒီးနသူၣ်နဖျးတၢ်လၢဟီၣ်ခိၣ် တသ့လၢၤဘၣ်န့ၣ်လီၤ. တၢ်လီၤဂာ်ဒ်ဟီၣ်ခိၣ်အိးထီၣ်အထးခိၣ်လၢကတူၢ်လိာ်ယူၢ်လီၤနပုၢ် အသွံၣ်ဖဲနမၤသံအီၤန့ၣ်လီၤ.",
			"12": "<sup>12</sup> နမ့ၢ်ဂုာ်ကျဲးစၢးသူၣ်လီၤတၢ်မုၢ်တၢ်ဘိတဖၣ်ဘၣ်ဆၣ်ဒီးဟီၣ်ခိၣ် တဟ့ၣ်ထီၣ်တၢ်နီတမံၤဘၣ်. နကကဲထီၣ်ပှၤဟးဝ့ၤဝီၤတဂၤလၢအဟံၣ်တအိၣ်လၢဟီၣ်ခိၣ်ချၢန့ၣ် လီၤ.”",
			"13": "<sup>13</sup> ဒီးစီၤကၤယံၣ်စံးဘၣ်ယွၤ, “တၢ်စံၣ်ညီၣ်အံၤနးကဲၣ်ဆိးလၢ ယကတူၢ်အီၤအဂီၢ်န့ၣ်လီၤ.",
			"14": "<sup>14</sup> နဟီထီၣ်ကွံာ်ယၤလၢတၢ်လီၢ်အံၤဒီးဟီယံၤကွံာ်ယၤလၢနမဲာ်ညါ န့ၣ်လီၤ. ယကမ့ၢ်ပှၤဟးဝ့ၤဝီၤတဂၤလၢအဟံၣ်တအိၣ်လၢဟီၣ်ခိၣ်ချၢဒီးကယဲၢ် ပှၤတဂၤလၢ်လၢ်လၢအထံၣ်ယၤကမၤသံယၤန့ၣ်လီၤ.”",
			"15": "<sup>15</sup> ဘၣ်ဆၣ်ယွၤစံးဆၢအီၤ, “တမ့ၢ်ဘၣ်. ပှၤတဂၤဂၤမ့ၢ်မၤသံနၤဒီးသးသမူနွံဖျၢၣ်ကဘၣ်တၢ်ဟံးန့ၢ်က့ၤ အီၤလၢတၢ်ဟ့ၣ်ကၣ်တၢ်အဂီၢ်န့ၣ်လီၤ.” လၢတၢ်န့ၣ်အဃိယွၤပာ်တၢ်ပနီၣ်တမံၤလၢစီၤကၤယံၣ်အလိၤဒ်သိး ပှၤတဂၤလၢ်လၢ်လၢအထံၣ်အီၤအသုတမၤသံအီၤတဂ့ၤအဂီၢ်န့ၣ်လီၤ.",
			"16": "<sup>16</sup> ဒီးစီၤကၤယံၣ်ဟးထီၣ်ကွံာ်လၢယွၤအမဲာ်ညါဒီးလဲၤအိၣ်ဝဲဆိး ဝဲလၢကီၢ်နိာ်အခီပညီ “တၢ်ဟးဝ့ၤဝီၤ” အိၣ်လၢဧ့ၤဒ့ၣ်မုၢ်ထီၣ်တခီလီၤ.",
			"17": "<sup>17</sup> စီၤကၤယံၣ်ဒီးအမါဒိးန့ၢ်ဘၣ်ဖိခွါတဂၤဒီးယုၢ်န့ၢ်ဝဲအမံၤ လၢစီၤဃနိာ်န့ၣ်လီၤ. ဒီးစီၤကၤယံၣ်သူၣ်ထီၣ်ဝ့ၢ်တဖျၢၣ်ဒီးယုၢ်ထွဲဝဲအမံၤဒ်သိးသိး ဒီးအဖိခွါစီၤဃနိာ်အမံၤန့ၣ်လီၤ.",
			"18": "<sup>18</sup> ဒီးစီၤဃနိာ်အိၣ်ဒီးအဖိခွါအမံၤမ့ၢ်ဝဲစီၤဧံၤရးလၢအမ့ၢ် စီၤမဃူယအ့လးအပၢ်, ဒီးစီၤမဃူယအ့လးအိၣ်ဒီးအဖိခွါလၢအမံၤမ့ၢ်ဝဲ စီၤမသူၡ့အ့လးလၢအမ့ၢ်စီၤလ့ၤမ့းအပၢ်န့ၣ်လီၤ.",
			"19": "<sup>19</sup> စီၤလ့ၤမ့းအိၣ်ဒီးအမါခံဂၤလီၤ. တဂၤအမံၤမ့ၢ်ဝဲနီၢ်ဧဒၤ ဒီးအဂၤတဂၤအမံၤမ့ၢ်ဝဲနီၢ်စံလၤလီၤ.",
			"20": "<sup>20</sup> ဒီးနီၢ်ဧဒၤဆံးစၢ်န့ၢ်စီၤယၤဘလးလၢအမ့ၢ်ပှၤလၢအဘုၣ်ဆၣ်ဖိ ကီၢ်ဖိအဒၢတဖၣ်ဒီးအိၣ်ဝဲဆိးဝဲလၢဒဲတဖၣ်အပူၤအပၢ်ဖးဒိၣ် လၢပျၢၤန့ၣ်လီၤ.",
			"21": "<sup>21</sup> အပုၢ်န့ၣ်မ့ၢ်ဝဲစီၤယူၤဘလးလၢအမ့ၢ်ကယဲၢ်ပှၤလၢအဒ့တနၢ်ဒီး အူပံတဖၣ်အပၢ်ဖးဒိၣ်လၢပျၢၤန့ၣ်လီၤ.",
			"22": "<sup>22</sup> ဒီးနီၢ်စံလၤဆံးစၢ်စ့ၢ်ကီးစီၤတူၤဘလးက့ၤယံၣ်လၢအမ့ၢ်ပှၤ လၢအသိၣ်လိပှၤမၤတၢ်အပီးအလီကိးမံၤဒဲးလၢတိၢ်ဘီဒီးထး န့ၣ်လီၤ. စီၤတူၤဘလးက့ၤယံၣ်အဒီပုၢ်ဝဲၢ်မုၣ်န့ၣ် မ့ၢ်ဝဲနီၢ်နၤဧမၤလီၤ.",
			"23": "<sup>23</sup> ဒီးစီၤလ့ၤမ့းစံးဘၣ်အမါတဖၣ်, “နီၢ်ဧဒၤဒီးနီၢ်စံလၤသ့ၣ်ဧၢ, ဒိကနၣ်ယၤတက့ၢ်. ယမၤသံတ့ၢ်ပှၤသးစၢ်တဂၤမ့ၢ်လၢဒိယၤတီၢ်ယၤ အဃိလီၤ.",
			"24": "<sup>24</sup> သးသမူနွံဖျၢၣ်မ့ၢ်ဘၣ်တၢ်ဟံးထီၣ်ကွံာ်လၢတၢ်မၤသံစီၤကၤယံၣ် အဃိန့ၣ်ဒီး ပှၤတဂၤလၢ်လၢ်မ့ၢ်မၤသံယၤန့ၣ်, သးသမူနွံဆံနွံဖျၢၣ်ကဘၣ်တၢ်ဟံးထီၣ်ကွံာ်အီၤလီၤ.”",
			"25": "<sup>25</sup> စီၤအၤဒၣ်ဒီးအမါမၤန့ၢ်ကဒီးအဖိခွါအဂၤတဂၤန့ၣ်လီၤ. ဒီးအမါစံးဝဲဒၣ်, “လၢစီၤဟ့းဘ့းလး, ပှၤလၢအဘၣ်တၢ်မၤသံ အီၤလၢစီၤကၤယံၣ်တဂၤန့ၣ်အလီၢ်, ကစၢ်ယွၤဟ့ၣ်ယၤယဖိခွါတဂၤ လီၤ.” လၢတၢ်န့ၣ်အဃိအဝဲယုၢ်န့ၢ်ဝဲအမံၤလၢစီၤၡ့သးန့ၣ်လီၤ.",
			"26": "<sup>26</sup> စီၤၡ့သးအိၣ်ဒီးအဖိခွါတဂၤလၢအယုၢ်န့ၢ်ဝဲအမံၤလၢစီၤ အနိၣ်န့ၣ်လီၤ. လၢန့ၣ်လံၤလံၤလၢတၢ်ဘူၣ်ထီၣ်ဘါထီၣ်ယွၤအပူၤယွၤအမံၤစီဆှံ ဘၣ်တၢ်သူအီၤလၢပှၤဂီၢ်မုၢ်လံန့ၣ်လီၤ."
		},
		"5": {
			"1": "<sup>1</sup> အအံၤမ့ၢ်တၢ်ကွဲးနီၣ်ဘၣ်ဃးစီၤအၤဒၣ်အစၢၤအသွဲၣ်န့ၣ်လီၤ. (ဖဲကစၢ်ယွၤတ့လီၤပာ်လီၤပှၤဟီၣ်ခိၣ်ဖိန့ၣ်မၤဝဲဒ်အဂီၤဒၣ် ဝဲအသိးန့ၣ်လီၤ.",
			"2": "<sup>2</sup> အဝဲတ့လီၤတ့ၢ်အီၤပိာ်ခွါဒီးပိာ်မုၣ်ဝံၤဆိၣ်ဂ့ၤအီၤဒီး ယုၢ်န့ၢ်အမံၤလၢ, “ပှၤဟီၣ်ခိၣ်ဖိ” န့ၣ်လီၤ.)",
			"3": "<sup>3</sup> ဖဲစီၤအၤဒၣ်အသးအိၣ်ဝဲအနံၣ်တကယၤသၢဆံန့ၣ်အဝဲထီၣ်ဖိ အဖိခွါလၢအလီၤဂာ်ဒီးအီၤဒီးယုၢ်န့ၢ်ဝဲအမံၤလၢစီၤၡ့သး န့ၣ်လီၤ.",
			"4": "<sup>4</sup> အန့ၣ်ဝံၤအလီၢ်ခံစီၤအၤဒၣ်အိၣ်မူကဒီးအနံၣ်ဃိးကယၤန့ၣ်လီၤ. အဝဲအိၣ်ဒီးအဖိအဂုၤအဂၤတဖၣ်,",
			"5": "<sup>5</sup> ဒီးသံဝဲဖဲအသးအိၣ်အနံၣ်ခွံကယၤသၢဆံန့ၣ်လီၤ.",
			"6": "<sup>6</sup> ဖဲစီၤၡ့သးအသးအိၣ်အနံၣ်တကယၤယဲၢ်နံၣ်န့ၣ်ထီၣ်ဖိအဖိခွါ တဂၤလၢအမ့ၢ်စီၤအနိၣ်န့ၣ်လီၤ.",
			"7": "<sup>7</sup> ဒီးအိၣ်မူကဒီးဝဲအနံၣ်ဃိးကယၤနွံနံၣ်န့ၣ်လီၤ. အဝဲထီၣ်ဖိအဖိအဂုၤအဂၤတဖၣ်",
			"8": "<sup>8</sup> ဒီးသံဝဲဖဲအသးအိၣ်ခွံကယၤတဆံခံနံၣ်န့ၣ်လီၤ.",
			"9": "<sup>9</sup> ဖဲစီၤအနိၣ်အသးအိၣ်အနံၣ်ခွံဆံန့ၣ်ထီၣ်ဖိအဖိခွါစီၤက့ၤနၣ်န့ၣ်လီၤ.",
			"10": "<sup>10</sup> ဒီးအိၣ်မူကဒီးဝဲအနံၣ်ဃိးကယၤတဆံယဲၢ်နံၣ်န့ၣ်လီၤ. အဝဲထီၣ်ဖိအဖိအဂုၤအဂၤတဖၣ်",
			"11": "<sup>11</sup> ဒီးသံဝဲဖဲအသးအိၣ်ခွံကယၤယဲၢ်နံၣ်န့ၣ်လီၤ.",
			"12": "<sup>12</sup> ဖဲစီၤက့ၤနၣ်အသးအိၣ်အနံၣ်နွံဆံန့ၣ်ထီၣ်ဖိအဖိခွါစီၤမၤ ဟလၤလ့လးန့ၣ်လီၤ.",
			"13": "<sup>13</sup> ဒီးအိၣ်မူကဒီးဝဲအနံၣ်ဃိးကယၤလွံၢ်ဆံန့ၣ်လီၤ.",
			"14": "<sup>14</sup> အဝဲထီၣ်ဖိအဖိအဂုၤအဂၤတဖၣ်ဒီးသံဝဲဖဲအသးအိၣ်အနံၣ်ခွံ ကယၤတဆံန့ၣ်လီၤ.",
			"15": "<sup>15</sup> ဖဲစီၤမၤဟလၤလ့လးအသးအိၣ်ဃုဆံယဲၢ်နံၣ်န့ၣ်ထီၣ်ဖိအဖိခွါ တဂၤလၢအမ့ၢ်စီၤယၤရ့းန့ၣ်လီၤ.",
			"16": "<sup>16</sup> ဒီးအိၣ်မူကဒီးဝဲအနံၣ်ဃိးကယၤသၢဆံန့ၣ်လီၤ. အဝဲထီၣ်ဖိအဖိအဂုၤအဂၤတဖၣ်",
			"17": "<sup>17</sup> ဒီးသံဝဲဖဲအသးအိၣ်ဃိးကယၤခွံဆံယဲၢ်နံၣ်န့ၣ်လီၤ.",
			"18": "<sup>18</sup> ဖဲစီၤယၤရ့းအသးအိၣ်တကယၤဃုဆံခံနံၣ်န့ၣ်ထီၣ်ဖိအဖိခွါ တဂၤလၢအမ့ၢ်စီၤဃနိာ်န့ၣ်လီၤ.",
			"19": "<sup>19</sup> အန့ၣ်ဝံၤဒီးအိၣ်မူကဒီးအနံၣ်ဃိးကယၤန့ၣ်လီၤ. အဝဲထီၣ်ဖိအဖိအဂုၤအဂၤတဖၣ်,",
			"20": "<sup>20</sup> ဒီးသံဝဲဖဲအသးအိၣ်ခွံကယၤဃုဆံခံနံၣ်န့ၣ်လီၤ.",
			"21": "<sup>21</sup> ဖဲစီၤဃနိာ်အသးအိၣ်ဃုဆံယဲၢ်နံၣ်န့ၣ်ထီၣ်ဖိအဖိခွါတဂၤလၢ အမ့ၢ်စီၤမသူၤၡလၤန့ၣ်လီၤ.",
			"22": "<sup>22</sup> အန့ၣ်ဝံၤအလီၢ်ခံစီၤဃနိာ်ရ့လိာ်သကိးအသးဒီးကစၢ်ယွၤအနံၣ် သၢကယၤဒီးထီၣ်ဖိအဖိအဂုၤအဂၤတဖၣ်န့ၣ်လီၤ.",
			"23": "<sup>23</sup> စီၤဃနိာ်အိၣ်မူဝဲသၢကယၤဃုဆံယဲၢ်နံၣ်လီၤ.",
			"24": "<sup>24</sup> အဝဲအိၣ်မူတ့ၢ်ဝဲလၢတၢ်ရ့လိာ်အသးဒီးကစၢ်ယွၤအပူၤ, ဝံၤဒီးတၢ်တထံၣ်အီၤလၢၤဘၣ်. အဂ့ၢ်ဒ်အံၤ, ယွၤစိာ်ထီၣ်ကွံာ်အီၤန့ၣ်လီၤ.",
			"25": "<sup>25</sup> ဖဲစီၤမသူၤၡလၤအသးအိၣ်တကယၤဃိးဆံနွံနံၣ်န့ၣ်ထီၣ်ဖိအဖိ ခွါစီၤလ့ၤမ့းန့ၣ်လီၤ.",
			"26": "<sup>26</sup> ဒီးအိၣ်မူကဒီးဝဲအနံၣ်နွံကယၤဃိးဆံခံနံၣ်န့ၣ်လီၤ. အဝဲထီၣ်ဖိအဖိအဂုၤအဂၤတဖၣ်,",
			"27": "<sup>27</sup> ဒီးသံဝဲဖဲအသးအိၣ်အနံၣ်ခွံကယၤဃုဆံခွံနံၣ်န့ၣ်လီၤ.",
			"28": "<sup>28</sup> ဖဲစီၤလ့ၤမ့းအသးအိၣ်အနံၣ်တကယၤဃိးဆံခံနံၣ်န့ၣ်အဝဲ ထီၣ်ဖိအဖိခွါ",
			"29": "<sup>29</sup> ဒီးစံးဝဲဒၣ်, “ဖိသၣ်အံၤကဟဲစိာ်န့ၢ်ပှၤတၢ်ထူၣ်ဖျဲးလၢ ကယဲၢ်ပတၢ်မၤအကီအခဲလၢဟီၣ်ခိၣ်လၢယွၤပာ်တၢ်ဆိၣ်အၢတမံၤအဖီခိၣ် န့ၣ်လီၤ.” လၢတၢ်န့ၣ်အဃိယုၢ်န့ၢ်ဝဲအမံၤလၢစီၤနိအၤန့ၣ် လီၤ.",
			"30": "<sup>30</sup> စီၤလ့ၤမ့းအိၣ်မူကဒီးဝဲအနံၣ်ယဲၢ်ကယၤခွံဆံယဲၢ်နံၣ်န့ၣ် လီၤ. အဝဲထီၣ်ဖိအဖိအဂုၤအဂၤတဖၣ်",
			"31": "<sup>31</sup> ဒီးသံဝဲဖဲအသးအိၣ်နွံကယၤနွံဆံနွံနံၣ်န့ၣ်လီၤ.",
			"32": "<sup>32</sup> စီၤနိအၤအိၣ်မူဝဲအနံၣ်ယဲၢ်ကယၤဝံၤအလီၢ်ခံထီၣ်ဖိအဖိခွါ သၢဂၤလၢအမ့ၢ်စီၤၡ့ၣ်, စီၤဃၣ်ဒီးစီၤယ့ဖ့းသးတဖၣ်န့ၣ်လီၤ."
		},
		"6": {
			"1": "<sup>1</sup> ဒီးဖဲပှၤဟီၣ်ခိၣ်ဖိတဖၣ်ရၤလီၤအသးလၢဟီၣ်ခိၣ်ချၢန့ၣ်ပိာ် မုၣ်ဖိသ့ၣ်တဖၣ်အိၣ်ဖျဲၣ်ထီၣ်စ့ၢ်ကီးလံန့ၣ်လီၤ.",
			"2": "<sup>2</sup> ကစၢ်ယွၤအဖိခွါတနီၤထံၣ်ဝဲဒၣ်လၢဖိသၣ်မုၣ်ဖိသ့ၣ်တဖၣ်အံၤ ဃံလၤဝဲဒီးဟံးန့ၢ်ဝဲဖိသၣ်မုၣ်စုာ်စုာ်လၢအဘၣ်သူၣ်ဘၣ်သး ဝဲတဖၣ်န့ၣ်လီၤ.",
			"3": "<sup>3</sup> တုၤနုၤတစုယွၤစံးဝဲဒၣ်, “ယတပျဲပှၤကညီတဖၣ်ကအိၣ်မူဝဲ လီၤစိၤလီၤထီန့ၣ်ဘၣ်. အဝဲသ့ၣ်မ့ၢ်ပှၤသံသ့တဖၣ်လီၤ. စးထီၣ်ခဲကနံၣ်အံၤဒီးဆူညါအဝဲသ့ၣ်ကအိၣ်မူတအါန့ၢ်ဘၣ် အနံၣ်တကယၤခံဆံဘၣ်န့ၣ်လီၤ.”",
			"4": "<sup>4</sup> လၢမုၢ်နံၤတဖၣ်အပူၤန့ၣ်ဒီးဆူညါဒၣ်လဲာ်န့ၣ်, ပှၤနီၢ်ဒိၣ်ဖိတဖၣ်အိၣ်ထီၣ်လၢဟီၣ်ခိၣ်ချၢ, ပှၤလၢအဟဲလီၤစၢၤလၢပှၤကညီပိာ်မုၣ်ဒီးကစၢ်ယွၤအဖိခွါတဖၣ် န့ၣ်လီၤ. အဝဲသ့ၣ်မ့ၢ်ပှၤဒူပှၤဃိၤဖးဒိၣ်တဖၣ်ဒီးပှၤမံၤဟူသၣ်ဖျါလၢ ပျၢၤလံၤလံၤတဖၣ်န့ၣ်လီၤ.",
			"5": "<sup>5</sup> ဒီးတုၤယွၤထံၣ်ဝဲလၢပှၤကိးဂၤဒဲးလၢဟီၣ်ခိၣ်ချၢသ့ၣ်တဖၣ် အံၤတတီတလိၤနးမး, ဒီးအတၢ်ဆိကမိၣ်ဆိကမးလၢအသးပူၤတမံၤလၢ်လၢ်မ့ၢ်ထဲတၢ်အၢတၢ် သီန့ၣ်,",
			"6": "<sup>6</sup> အဝဲသးအုးလၢအတ့လီၤတ့ၢ်ဘၣ်အဝဲသ့ၣ်ဒီးပာ်အီၤလၢဟီၣ်ခိၣ် ချၢအဃိန့ၣ်လီၤ. အသးပှဲၤလုာ်ကွံာ်ဒီးတၢ်သးဘၣ်ဒိ ဘၣ်ထံးဖးဒိၣ်,",
			"7": "<sup>7</sup> တုၤဒၣ်လဲာ်အစံးဝဲ, “ယကတြူာ်ကွံာ်ပှၤဂီၢ်မုၢ်အံၤလၢယတ့ လီၤတ့ၢ်အီၤ, ဒီးဆၣ်ဖိကီၢ်ဖိဒီးထိၣ်ဖိလံၣ်ဖိသ့ၣ်တဖၣ်စ့ၢ်ကီးန့ၣ်လီၤ. အဂ့ၢ်ဒ်အံၤ, ယသးအုးလၢယတ့လီၤအဝဲသ့ၣ်တဂၤလၢ်လၢ်အဃိန့ၣ်လီၤ.”",
			"8": "<sup>8</sup> မ့မ့ၢ်ယွၤဘၣ်သူၣ်ဘၣ်သးလၢစီၤနိအၤန့ၣ်လီၤ.",
			"9": "<sup>9</sup> အအံၤမ့ၢ်စီၤနိအၤအတၢ်အိၣ်မူအဂ့ၢ်န့ၣ်လီၤ. စီၤနိအၤမ့ၢ်ပှၤအတီအလိၤတဂၤ, ပှၤလၢတၢ်တထံၣ်န့ၢ်အတၢ်ဒဲးဘး လၢပှၤတစိၤဒၣ်အီၤအကျါန့ၣ်လီၤ.",
			"10": "<sup>10</sup> အဝဲမ့ၢ်ပှၤအိၣ်မူလၢတၢ်ရ့လိာ်သးဒီးကစၢ်ယွၤန့ၣ်လီၤ. ဒီးစီၤနိအၤထီၣ်ဖိအဖိခွါသၢဂၤ, စီၤၡ့ၣ်, စီၤဃၣ်ဒီးစီၤယ့ဖ့းသးန့ၣ်လီၤ.",
			"11": "<sup>11</sup> ဒီးကယဲၢ်ပှၤအဂၤခဲလၢာ်န့ၣ်မ့ၢ်ထဲပှၤအၢပှၤသီလၢကစၢ်ယွၤအတၢ်ထံၣ် အပူၤန့ၣ်လီၤ. ဒီးတၢ်မၤတၢ်လၢတၢ်စုဆူၣ်ခီၣ်တကးသ့ၣ်တဖၣ်ရၤလီၤအသး သကုၤဆးဒးလီၤ.",
			"12": "<sup>12</sup> ကစၢ်ယွၤကွၢ်လီၤဟီၣ်ခိၣ်ဒီးထံၣ်ဝဲဒၣ်လၢမ့ၢ်အအၢအသီလီၤ. အဂ့ၢ်ဒ်အံၤ, ပှၤဂီၢ်မုၢ်ခဲလၢာ်အိၣ်မူလၢတၢ်အိၣ်မူအအၢ အသီတဖၣ်အပူၤန့ၣ်လီၤ.",
			"13": "<sup>13</sup> ဒီးကစၢ်ယွၤစံးဘၣ်စီၤနိအၤ, “ယပာ်လီၤလံယသးလၢယကမၤဟးဂီၤ ကွံာ်ကယဲၢ်ပှၤဟီၣ်ခိၣ်ဖိခဲလၢာ်န့ၣ်လီၤ. ယကမၤဟးဂီၤကွံာ်အဝဲသ့ၣ်လၢာ်လၢာ်ဆ့ဆ့လီၤ. အဂ့ၢ်ဒ်အံၤ, ဟီၣ်ခိၣ်အံၤပှဲၤဝဲဒီးအဝဲသ့ၣ်အစုဆူၣ်ခီၣ်တကးအတၢ်မၤ တဖၣ်န့ၣ်လီၤ.",
			"14": "<sup>14</sup> မၤကဘီတဘ့ၣ်လၢသ့ၣ်အဂ့ၤကတၢၢ်လၢနဂီၢ်တက့ၢ်. မၤဒၢးသ့ၣ်တဖၣ်လၢအပူၤဒီးလံာ်ဘၢအီၤလၢကျဲတံးလၢအပူၤဒီး လၢအချၢန့ၣ်တက့ၢ်.",
			"15": "<sup>15</sup> ဒီးမၤကဘီအထီန့ၣ်အပျၢ်သၢကယၤ, အဒီၣ်ဃီၣ်န့ၣ်အပျၢ်ယဲၢ်ဆံ ဒီးအကစီၤထီၣ်န့ၣ်အပျၢ်သၢဆံန့ၣ်တက့ၢ်.",
			"16": "<sup>16</sup> မၤတၢ်ခိၣ်ဒုးလၢကဘီအဂီၢ်ဒီးပာ်လီၤဖျဲၣ်တၢ်လီၢ်တပျၢ်လၢတၢ်ခိၣ်ဒုး ဒီးအဂီၤပၤဝးတရံးအဘၢၣ်စၢၤန့ၣ်တက့ၢ်. မၤအဒၢးလၢအခီၣ်ထံးတဆီ, ခံဆီတဆီဒီးသၢဆီတဆီ ဒီးပာ်တြဲၤတဘ့ၣ်လၢတၢ်ကပၤတက့ၢ်.",
			"17": "<sup>17</sup> ယကပျဲထံလုၣ်ဘၢတၢ်လၢဟီၣ်ခိၣ်ချၢလၢတၢ်မၤဟးဂီၤကယဲၢ်တၢ်လၢ အမူခဲလၢာ်န့ၣ်လီၤ. တၢ်လၢအမူလၢဟီၣ်ခိၣ်ချၢခဲလၢာ်ကသံဝဲဒၣ်န့ၣ်လီၤ.",
			"18": "<sup>18</sup> ဘၣ်ဆၣ်ဒီး, ယကမၤတၢ်အၢၣ်လီၤအီလီၤတမံၤဒီးနၤလီၤ. လဲၤနုာ်ဆူကဘီပူၤဃုာ်ဒီးနမါ, နဖိခွါတဖၣ်ဒီးအမါတဖၣ် န့ၣ်တက့ၢ်.",
			"19": "<sup>19</sup> လဲၤစိာ်နုာ်ကယဲၢ်တၢ်လၢအမူခဲလၢာ်အကျါခံဒု, ခံဘ့ၣ်, အမိၢ်ဒီးအဖါ, ဒ်သိးကမူဃုာ်ဒီးနၤန့ၣ်တက့ၢ်.",
			"20": "<sup>20</sup> ထိၣ်ဖိလံာ်ဖိဒ်အကလုာ်ဒၣ်ဝဲအသိး, ဒီးဆၣ်ဖိကီၢ်ဖိဒ်အကလုာ်ဒၣ်ဝဲအသိး, ဒ်သိးဒီးအဝဲသ့ၣ်ကမူဒံးအဂီၢ်န့ၣ်တက့ၢ်.",
			"21": "<sup>21</sup> ဒီးစိာ်ဃုာ်ကယဲၢ်တၢ်အီၣ်ကိးမံၤကိးကလုာ်ဒဲးလၢနဂီၢ်ဒီးလၢ အဝဲသ့ၣ်အဂီၢ်န့ၣ်တက့ၢ်.”",
			"22": "<sup>22</sup> ဒီးစီၤနိအၤမၤဝဲတၢ်ကိးမံၤဒဲးဒ်ကစၢ်ယွၤမၤလိာ်တ့ၢ်အီၤ အသိးန့ၣ်လီၤ."
		},
		"7": {
			"1": "<sup>1</sup> ဒီးယွၤစံးဘၣ်စီၤနိအၤ, “လဲၤနုာ်ဆူကဘီပူၤဃုာ်ဒီးနပှၤ ဟံၣ်ဖိဃီဖိခဲလၢာ်န့ၣ်တက့ၢ်. ယထံၣ်တ့ၢ်လံလၢနမ့ၢ်ပှၤထဲတဂၤဧိၤလၢအမ့ၢ်ပှၤတီပှၤလိၤလၢ ကယဲၢ်ဟီၣ်ခိၣ်ဒီဘ့ၣ်ညါန့ၣ်လီၤ.",
			"2": "<sup>2</sup> မၤန့ၢ်ကယဲၢ်ဆၣ်ဖိကီၢ်ဖိလၢအကဆှီဒ်တၢ်ဘူၣ်တၢ်ဘါအလုၢ်အလၢ်အိၣ် ဝဲအသိးအကျါနွံဒုနွံဒုအမိၢ်ဒီးအဖါ, ဒီးဆၣ်ဖိကီၢ်ဖိလၢအတကဆှီဘၣ်အကျါခံဒုခံဒုအမိၢ်ဒီးအဖါ ဒီးလဲၤစိာ်ဃုာ်ဒီးနၤတက့ၢ်.",
			"3": "<sup>3</sup> ဟံးန့ၢ်ဃုာ်ထိၣ်ဖိလံာ်ဖိနွံဘ့ၣ်နွံဘ့ၣ်အမိၢ်ဒီးအဖါဒ် အကလုာ်ဒၣ်ဝဲအသိးစ့ၢ်ကီးတက့ၢ်. မၤတၢ်ဒ်အံၤဒ်သိးကယဲၢ်ဆၣ်ဖိကီၢ်ဖိထိၣ်ဧိၤလံာ်ဧိၤကမူဝဲဒ် အကလုာ်ဒၣ်ဝဲအသိးဒီးကလိၣ်ထီၣ်ဖးထီၣ်ကဒါက့ၤကဒီးလၢဟီၣ်ခိၣ် ချၢအဂီၢ်န့ၣ်တက့ၢ်.",
			"4": "<sup>4</sup> စးထီၣ်ခဲအံၤဒီးဆူညါနွံနံၤန့ၣ်ယကဒုးစူၤလီၤမူခိၣ်ဒီး ကစူၤဝဲအနံၤလွံၢ်ဆံဒီးအနၤလွံၢ်ဆံလၢကမၤဟးဂီၤကွံာ်ကယဲၢ် တၢ်လၢအမူအသါတဖၣ်လၢယတ့တ့ၢ်အီၤခဲလၢာ်န့ၣ်လီၤ.”",
			"5": "<sup>5</sup> ဒီးစီၤနိအၤမၤဝဲဒ်ကယဲၢ်တၢ်လၢယွၤမၤလိာ်တ့ၢ်အီၤအသိးန့ၣ်လီၤ.",
			"6": "<sup>6</sup> ဒီးဖဲထံလုၣ်ဘၢတၢ်ဟဲလၢဟီၣ်ခိၣ်အဖီခိၣ်န့ၣ်စီၤနိအၤအသး အိၣ်လံအနံၣ်ဃုကယၤန့ၣ်လီၤ.",
			"7": "<sup>7</sup> ဒီးစီၤနိအၤဒီးအမါ, အဖိခွါတဖၣ်ဒီးအမါတဖၣ်လဲၤနုာ်ဆူ ကဘီပူၤဒ်သိးကပူၤဖျဲးဝဲလၢထံလုၣ်ဘၢတၢ်န့ၣ်လီၤ.",
			"8": "<sup>8</sup> ဆၣ်ဖိကီၢ်ဖိကိးအကလုာ်ဒဲးဒီးထိၣ်ဖိလံာ်ဖိလၢအကဆှီဒ်တၢ် ဘူၣ်တၢ်ဘါအလုၢ်အလၢ်အိၣ်ဝဲအသိးမ့ၢ်ဂ့ၤ, တကဆှီမ့ၢ်ဂ့ၤအမိၢ်ဒီးအဖါစုာ်စုာ်,",
			"9": "<sup>9</sup> လဲၤနုာ်ဆူကဘီပူၤဃုာ်ဒီးစီၤနိအၤဒ်ကစၢ်ယွၤမၤလိာ်တ့ၢ် အီၤအသိးန့ၣ်လီၤ.",
			"10": "<sup>10</sup> နွံသီပူၤကွံာ်ဒီးထံလုၣ်ဘၢတၢ်အိၣ်ထီၣ်ဝဲလၢဟီၣ်ခိၣ်ချၢလီၤ.",
			"11": "<sup>11</sup> ဒီးတုၤစီၤနိအၤအသးအိၣ်အနံၣ်ဃုကယၤ, လါခံလါတလါ, ထီၣ်တဆံနွံသီအနံၤန့ၣ်ထံမိၢ်ပှၢ်ဖးလဲၢ်လၢဟီၣ်ခိၣ်လာ်အထံ ထီၣ်ပၢၢ်အလီၢ်တဖၣ်ပိၢ်ဖးထီၣ်ဝဲဒီးကယဲၢ်ထံလုၣ်ဘၢတၢ်အတြဲၤ တဖၣ်လၢမူခိၣ်အိးထီၣ်အသး,",
			"12": "<sup>12</sup> ဒီးတၢ်စူၤလီၤလၢဟီၣ်ခိၣ်ဖီခိၣ်အနံၤလွံၢ်ဆံဒီးအနၤလွံၢ် ဆံန့ၣ်လီၤ.",
			"13": "<sup>13</sup> လၢမုၢ်နံၤတနံၤဃီန့ၣ်စီၤနိအၤဒီးအမါလဲၤနုာ်ဆူကဘီပူၤ ဃုာ်ဒီးအဖိခွါသၢဂၤ, စီၤၡ့ၣ်, စီၤဃၣ်ဒီးစီၤယ့ဖ့းသးဒီး အဝဲသ့ၣ်အမါတဖၣ်န့ၣ်လီၤ.",
			"14": "<sup>14</sup> ကယဲၢ်ဆၣ်ဖိကီၢ်ဖိကိးကလုာ်ဒဲးလၢအမံၤဒီးအဒၢ, အဒိၣ်ဒီးအဆံးဒီးကယဲၢ်ထိၣ်ကိးအကလုာ်ဒဲးလဲၤနုာ်ဃုာ်ဒီးအဝဲ သ့ၣ်န့ၣ်လီၤ.",
			"15": "<sup>15</sup> တၢ်လၢအမူအသါဒ်အကလုာ်ဒၣ်ဝဲအသိး, အမိၢ်ဒီးအဖါစုာ်စုာ်လဲၤနုာ်ဆူကဘီပူၤဃုာ်ဒီး စီၤနိအၤ,",
			"16": "<sup>16</sup> ဒ်ကစၢ်ယွၤမၤလိာ်တ့ၢ်အသိးန့ၣ်လီၤ. ဒီးယွၤကးတံာ်ဃးတြဲၤ လၢစီၤနိအၤအလီၢ်ခံန့ၣ်လီၤ.",
			"17": "<sup>17</sup> ဒီးထံလုၣ်ဘၢတၢ်မၤဒံးအသးဆူညါအသီလွံၢ်ဆံဒီးထံအါထီၣ် ယိာ်ထီၣ်ဝဲတုၤလၢကဘီထီၣ်ဖီကသ့အဂီၢ်န့ၣ်လီၤ.",
			"18": "<sup>18</sup> ဒီးထံယိာ်ထီၣ်အါထီၣ်ဝဲဒီးကဘီန့ၣ်လီၤထွံလၢထံအမဲာ်ဖံး ခိၣ်န့ၣ်လီၤ.",
			"19": "<sup>19</sup> ဒီးထံဒိၣ်ထီၣ်ယိာ်ထီၣ်ဝဲအါအါကလဲာ်တုၤအလုၣ်ဘၢကွံာ်ကစၢၢ် လၢအထီကတၢၢ်တဖၣ်န့ၣ်လီၤ.",
			"20": "<sup>20</sup> ဒီးထံထီၣ်ဝဲဆူညါတုၤအကစီၤထီၣ်ဝဲလၢကစၢၢ်တဖၣ်အဒီ ခိၣ်တဆံယဲၢ်ပျၢ်န့ၣ်လီၤ.",
			"21": "<sup>21</sup> ကယဲၢ်တၢ်လၢအမူအသါအိၣ်ဝဲလၢဟီၣ်ခိၣ်ဖီခိၣ်, ကယဲၢ်ထိၣ်ဧိၤလံာ်ဧိၤ, ဆၣ်ဖိကီၢ်ဖိဒီးပှၤကညီသံဝဲခဲလၢာ် လီၤ.",
			"22": "<sup>22</sup> တၢ်အိၣ်လၢဟီၣ်ခိၣ်ဖီခိၣ်လၢအသါဝဲခဲလၢာ်န့ၣ်သံဝဲဒၣ်လီၤ.",
			"23": "<sup>23</sup> ယွၤမၤဟးဂီၤကွံာ်ကယဲၢ်တၢ်လၢအမူအသါခဲလၢာ်လၢဟီၣ်ခိၣ်ဖီ ခိၣ်, ပှၤကညီတဖၣ်, ဆၣ်ဖိကီၢ်ဖိတဖၣ်ဒီးထိၣ်ဖိလံၣ်ဖိ တဖၣ်န့ၣ်လီၤ. ပှၤအိၣ်လီၤတဲာ်ဒၣ်ထဲစီၤနိအၤဒီးပှၤအိၣ်ဒီး အီၤတဖၣ်လၢကဘီပူၤန့ၣ်လီၤ.",
			"24": "<sup>24</sup> ဒီးထံဒိၣ်ဝဲလၢဟီၣ်ခိၣ်ဖီခိၣ်အသီတကယၤယဲၢ်ဆံန့ၣ်လီၤ."
		},
		"8": {
			"1": "<sup>1</sup> ဒီးကစၢ်ယွၤတသးပ့ၤနီၣ်စီၤနိအၤ, ဒီးကယဲၢ်ဆၣ်ဖိကီၢ်ဖိအိၣ် ဒီးအီၤလၢကဘီပူၤန့ၣ်ဘၣ်. အဝဲဒုးအူထီၣ်ကလံၤဒီးထံစးထီၣ်လီၤဝဲဒၣ်န့ၣ်လီၤ.",
			"2": "<sup>2</sup> ထံထီၣ်ပၢၢ်အလီၢ်တဖၣ်လၢဟီၣ်ခိၣ်လာ်, ဒီးထံလုၣ်ဘၢတၢ်အတြဲၤ တဖၣ်လၢမူခိၣ်ဘၣ်တၢ်ကးတံာ်က့ၤအီၤလီၤ. တၢ်စူၤတုာ်ဝဲ,",
			"3": "<sup>3</sup> ဒီးထံလီၤက့ၤဝဲကယီကယီလၢအနံၤတကယၤယဲၢ်ဆံအတီၢ်ပူၤန့ၣ် လီၤ.",
			"4": "<sup>4</sup> ဒီးလၢလါနွံလါတလါ, ထီၣ်တဆံနွံသီတသီအနံၤန့ၣ်ကဘီအိၣ် ထီၣ်ထီတ့ၢ်လၢကစၢၢ်အရၤရးအလူၢ်အလိၤန့ၣ်လီၤ.",
			"5": "<sup>5</sup> ထံလီၤက့ၤဝဲပှီၢ်ပှီၢ်ဒီးလၢတဆံလါတလါထီၣ်အခီၣ်ထံးတသီ အနံၤန့ၣ်ကစၢၢ်အစိခိၣ်တဖၣ်အိၣ်ဖျါထီၣ်ဝဲဒၣ်လီၤ.",
			"6": "<sup>6</sup> ဒီးအသီလွံၢ်ဆံပူၤကွံာ်အလီၢ်ခံန့ၣ်စီၤနိအၤအိးထီၣ်ပဲ တြီတဘ့ၣ်,",
			"7": "<sup>7</sup> ဒီးပျၢ်လီၤဝဲစိးဝၣ်ဃးတဘ့ၣ်န့ၣ်လီၤ. စိးဝၣ်ဃးန့ၣ်တဟဲ က့ၤဝဲဒၣ်ဘၣ်. မ့မ့ၢ်ယူၤဝ့ၤဝီၤဝဲတုၤထံလီၤသံးလၢာ်လၢာ် ဆ့ဆ့တစုန့ၣ်လီၤ.",
			"8": "<sup>8</sup> ဒီးဖဲတၢ်မၤအသးဒ်န့ၣ်အခါန့ၣ်စီၤနိအၤပျၢ်လီၤထိၣ်လွံၢ် တဘ့ၣ်ဒ်သိးအကသ့ၣ်ညါထံလီၤသံးကွံာ်လၢာ်လံဧါန့ၣ်လီၤ.",
			"9": "<sup>9</sup> ဘၣ်ဆၣ်ဒီးမ့ၢ်လၢထံလုၣ်ဘၢဒံးဟီၣ်ခိၣ်ဒီဘ့ၣ်ညါ, ဒီးထိၣ်လွံၢ်တထံၣ်န့ၢ်ဘၣ်တၢ်လီၢ်လၢကစီၢ်လီၤဝဲအဂီၢ်ဘၣ်. ဒီးယူၤကဒါက့ၤဝဲဆူကဘီအအိၣ်, ဒီးစီၤနိအၤယူာ်ဃီၤအစုဒီးဒုးနုာ်ကဒါက့ၤအီၤန့ၣ်လီၤ.",
			"10": "<sup>10</sup> ဒီးစီၤနိအၤအိၣ်ခိးကဒီးဝဲဆူညါနွံသီဒီးပျၢ်လီၤကဒီး ထိၣ်လွံၢ်န့ၣ်လီၤ.",
			"11": "<sup>11</sup> ဒီးထိၣ်လွံၢ်ဟဲက့ၤဆူအအိၣ်လၢမုၢ်ဟါဃုာ်ဒီးသ့ၣ်စၤယံးအလၣ် သံကစဲာ်တဘ့ၣ်အိၣ်လၢအနိာ်ပူၤန့ၣ်လီၤ. လၢတၢ်န့ၣ်အဃိစီၤနိအၤသ့ၣ်ညါလၢထံလီၤသံးလံန့ၣ်လီၤ.",
			"12": "<sup>12</sup> တုၤနုၤတစုစီၤနိအၤအိၣ်ခိးကဒီးဆူညါနွံသီဝံၤပျၢ်လီၤ ကဒီးထိၣ်လွံၢ်လၢခံတဘျီန့ၣ်လီၤ. တဘျီအံၤထိၣ်လွံၢ်တဟဲက့ၤလၢၤဘၣ်.",
			"13": "<sup>13</sup> ဖဲစီၤနိအၤအသးအိၣ်ဃုကယၤတနံၣ်, လၢလါအခီၣ်ထံးတလါထီၣ် အခီၣ်ထံးတသီအနံၤန့ၣ်ထံဟါမၢ်လၢာ်လံန့ၣ်လီၤ. စီၤနိအၤသုးကွံာ်ကဘီအတြဲၤ, ဒီးကွၢ်တၢ်ဝးဝး, ဒီးထံၣ်ဝဲဒၣ်လၢဟီၣ်ခိၣ်ဃ့ထီထီၣ်ဝဲလံန့ၣ်လီၤ.",
			"14": "<sup>14</sup> ဒီးလၢလါခံလါတလါထီၣ်ခံဆံနွံသီတသီအနံၤန့ၣ်ဟီၣ်ခိၣ်ဃ့ ထီထီၣ်လၢာ်လၢာ်ဆ့ဆ့န့ၣ်လီၤ.",
			"15": "<sup>15</sup> ဒီးကစၢ်ယွၤစံးဘၣ်စီၤနိအၤ, “ဟးထီၣ်လၢကဘီပူၤဃုာ်ဒီးနမါ, နဖိခွါတဖၣ်ဒီးအမါတဖၣ် န့ၣ်တက့ၢ်.",
			"17": "<sup>17</sup> ဟံးထီၣ်ကယဲၢ်ထိၣ်ဧိၤလံာ်ဧိၤဒီးဆၣ်ဖိကီၢ်ဖိခဲလၢာ်ဃုာ်ဒီး နၤဒ်သိးကလိၣ်ထီၣ်ဖးထီၣ်ဒီးရၤလီၤအသးလၢဟီၣ်ခိၣ်ဒီဘ့ၣ် န့ၣ်တက့ၢ်.”",
			"18": "<sup>18</sup> လၢတၢ်န့ၣ်အဃိစီၤနိအၤဟးထီၣ်လၢကဘီပူၤဃုာ်ဒီးအမါ, အဖိခွါတဖၣ်ဒီးအမါတဖၣ်န့ၣ်လီၤ.",
			"19": "<sup>19</sup> ဒီးကယဲၢ်ဆၣ်ဖိကီၢ်ဖိဒီးထိၣ်ဧိၤလံာ်ဧိၤခဲလၢာ်ဟးထီၣ်လၢ ကဘီလိၤလၢအကရူၢ်ဒၣ်ဝဲဒီးအကလုာ်ဒၣ်ဝဲစုာ်စုာ်န့ၣ်လီၤ.",
			"20": "<sup>20</sup> ဒီးစီၤနိအၤမၤတၢ်လုၢ်လီၢ်တခါလၢယွၤအဂီၢ်လီၤ. အဝဲဟံးန့ၢ်တၢ်လၢကယဲၢ်ဆၣ်ဖိကီၢ်ဖိလၢအကဆှီဒီးကယဲၢ်ထိၣ်ဖိ လံာ်ဖိလၢအကဆှီအကျါတဒုဒီးတဘ့ၣ်စုာ်စုာ်ဒီးဆူးကဲၤထီၣ် အီၤခဲလၢာ်ဒ်တၢ်လုၢ်တၢ်ပာ်တမံၤအသိးလၢတၢ်လုၢ်လီၢ်န့ၣ်အဖီ ခိၣ်လီၤ.",
			"21": "<sup>21</sup> တၢ်လုၢ်ထီၣ်အတၢ်နၢမူမၤမုာ်ယွၤအသး, ဒီးစံးလီၤက့ၤအသးဒၣ် ဝဲ, “ယတပာ်ကဒီးဟီၣ်ခိၣ်လၢတၢ်ဆိၣ်အၢအဖီလာ်လၢတၢ်လၢပှၤကညီမၤ ဝဲအဃိန့ၣ်နီတစုလၢၤဘၣ်. စးထီၣ်လၢအသးစၢ်ဒံးအကတီၢ်န့ၣ်အတၢ်ဆိကမိၣ်မ့ၢ်တၢ်အၢန့ၣ် ယသ့ၣ်ညါယဲလီၤ. ဒ်ယမၤတ့ၢ်တၢ်တဘျီ အံၤအသိးန့ၣ်ယတမၤဟးဂီၤကဒီးကယဲၢ်တၢ်လၢအမူ အသါအိၣ်တဖၣ်နီတစုလၢၤဘၣ်.",
			"22": "<sup>22</sup> ဟီၣ်ခိၣ်အိၣ်ဂၢၢ်ကျၢၤဒံးဝဲအကတီၢ်ပူၤန့ၣ်, တၢ်သူၣ်လီၤဖျးလီၤဒီးတၢ်ကူးဘုအကတီၢ်ကအိၣ်ဝဲလီၤ. တၢ်ခုၣ်ဒီးတၢ်ကိၢ်, တၢ်ကိၢ်ခါအကတီၢ်ဒီးတၢ်ဂိၢ်ခါအကတီၢ်, မုၢ်နံၤဒီးမုၢ်နၤကအိၣ်ဝဲတဘိယူၢ်ဃီလီၤ.”"
		},
		"9": {
			"1": "<sup>1</sup> ကစၢ်ယွၤဆိၣ်ဂ့ၤစီၤနိအၤဒီးအဖိခွါတဖၣ်ဒီးစံးဝဲ, “အိၣ်ဒီးသုဖိသုလံၤအါဂၤဒ်သိးသုစၢၤသုသွဲၣ်တဖၣ်ကအိၣ် မူအိၣ်ဂဲၤလၢဟီၣ်ခိၣ်ဒီဘ့ၣ်ညါန့ၣ်တက့ၢ်.",
			"2": "<sup>2</sup> ကယဲၢ်ဆၣ်ဖိကီၢ်ဖိခဲလၢာ်, ထိၣ်ဖိလံာ်ဖိဒီးဒ့ၣ်ဖိညၣ်ဖိတဖၣ် ကအိၣ်မူလၢတၢ်ပျံၤတၢ်ဖုးသုန့ၣ်လီၤ. အဝဲသ့ၣ်ဘၣ်တၢ်ပာ်အီၤလၢသုတၢ်စိတၢ်ကမီၤအဖီလာ်န့ၣ်လီၤ.",
			"3": "<sup>3</sup> သုအီၣ်အဝဲသ့ၣ်ဒီးတၢ်မဲတၢ်မါအသံကစဲာ်စ့ၢ်ကီးသ့ဝဲန့ၣ် လီၤ. ယဟ့ၣ်လီၤတၢ်န့ၣ်ခဲလၢာ်လၢသုတၢ်အီၣ်အဂီၢ်န့ၣ်လီၤ.",
			"4": "<sup>4</sup> တၢ်တမံၤလၢသုတဘၣ်အီၣ်အီၤန့ၣ်တၢ်ညၣ်လၢတၢ်သွံၣ်အိၣ်ဒံးလၢ အပူၤန့ၣ်လီၤ. ယတြီတၢ်အံၤမ့ၢ်လၢသးသမူ အိၣ်လၢတၢ်သွံၣ်အပူၤအဃိလီၤ.",
			"5": "<sup>5</sup> ဒီးကယဲၢ်ပှၤတဂၤလၢ်လၢ်လၢအဟံးန့ၢ်ပှၤအသးသမူန့ၣ်ကဘၣ်တၢ်စံၣ် ညီၣ်အီၤလီၤ. ကယဲၢ်ဆၣ်ဖိကီၢ်ဖိတဒုဒုလၢအဟံးန့ၢ်ပှၤကညီအသးသမူန့ၣ် ယကစံၣ်ညီၣ်အီၤလၢတၢ်သံန့ၣ်လီၤ.",
			"6": "<sup>6</sup> ပှၤကညီဘၣ်တၢ်တ့အီၤလီၤဂာ်ဒ်ကစၢ်ယွၤအသိးဒီးပှၤတဂၤဂၤလၢ အမၤသံပှၤကညီတဂၤန့ၣ်အနီၢ်ကစၢ်ဒၣ်ဝဲကဘၣ်တၢ်မၤသံအီၤလၢပှၤ ကညီသကိးသကိးဒီးအီၤန့ၣ်လီၤ.",
			"7": "<sup>7</sup> သုကဘၣ်အိၣ်ဒီးသုဖိသုလံၤအါအါဂီၢ်ဂီၢ်ဒ်သိးသုစၢၤသု သွဲၣ်တဖၣ်ကအိၣ်မူလၢဟီၣ်ခိၣ်ဒီဘ့ၣ်ညါန့ၣ်လီၤ.”",
			"8": "<sup>8</sup> ဒီးကစၢ်ယွၤစံးဘၣ်စီၤနိအၤဒီးအဖိခွါတဖၣ်, “ဒီးခဲကနံၣ်အံၤယမၤယတၢ်အၢၣ်လီၤအီလီၤဒီးသုဒီးသုစၢၤ သုသွဲၣ်တဖၣ်,",
			"10": "<sup>10</sup> ဒီးကယဲၢ်တၢ်အိၣ်ဒီးတၢ်အမူအသါခဲလၢာ်, ကယဲၢ်ထိၣ်ဖိ လံာ်ဖိဒီးဆၣ်ဖိကီၢ်ဖိတဖၣ်, ကယဲၢ်တၢ်ခဲလၢာ်လၢအဟးထီၣ်လၢ ကဘီပူၤဃုာ်ဒီးသုန့ၣ်လီၤ.",
			"11": "<sup>11</sup> ယမၤယတၢ်အၢၣ်လီၤအီလီၤဒီးသုလၢတၢ်ကတိၤဒ်အံၤလီၤ. ယအၢၣ်လီၤသုလၢကယဲၢ်တၢ်အမူအသါခဲလၢာ်တဘၣ်တၢ်မၤ ဟးဂီၤကွံာ်အီၤလၢထံလုၣ်ဘၢတၢ်လၢၤဘၣ်. ထံလုၣ်ဘၢတၢ်တမၤဟးဂီၤကဒီးဟီၣ်ခိၣ်နီတစုလၢၤဘၣ်.",
			"12": "<sup>12</sup> ဒ်တၢ်အၢၣ်လီၤအီလီၤလီၤထူလီၤယိာ်အပနီၣ်တမံၤလၢယမၤ ဒီးသုဒီးတၢ်အမူအသါခဲလၢာ်အသိးန့ၣ်,",
			"13": "<sup>13</sup> ယပာ်လီၤယချံၣ်လၢတၢ်အၢၣ်အပူၤလီၤ. တၢ်အံၤကမ့ၢ်ယတၢ်အၢၣ်လီၤအီလီၤအတၢ်ပနီၣ်လၢယမၤဒီးဟီၣ်ခိၣ်လီၤ.",
			"14": "<sup>14</sup> တုၤယမၤဘၢမူခိၣ်လၢတၢ်အၢၣ်တဖၣ်န့ၣ်ဒီးတၢၢ်ကွဲၤဖျါထီၣ်ဝဲ ဒၣ်န့ၣ်,",
			"15": "<sup>15</sup> ယကသ့ၣ်နီၣ်ထီၣ်က့ၤယတၢ်အၢၣ်လီၤအီလီၤဒီးသုဒီးကယဲၢ်ဆၣ်ဖိ ကီၢ်ဖိခဲလၢာ်လၢထံလုၣ်ဘၢတၢ်တမံၤအသုတမၤဟးဂီၤကဒီးကယဲၢ် တၢ်မူတၢ်သါခဲလၢာ်နီတစုလၢၤတဂ့ၤန့ၣ်လီၤ.",
			"16": "<sup>16</sup> တုၤတၢၢ်ကွဲၤဖျါထီၣ်လၢတၢ်အၢၣ်အကျါန့ၣ်ဒီးယကထံၣ်တၢ်အံၤဒီး သ့ၣ်နီၣ်ထီၣ်က့ၤတၢ်အၢၣ်လီၤအီလီၤလီၤထူလီၤယိာ်လၢယမၤဒီး ကယဲၢ်တၢ်မူတၢ်သါခဲလၢာ်လၢဟီၣ်ခိၣ်ဖီခိၣ်န့ၣ်လီၤ.",
			"17": "<sup>17</sup> တၢ်န့ၣ်မ့ၢ်တၢ်အၢၣ်လီၤအီလီၤအပနီၣ်လၢယမၤဒီးကယဲၢ်တၢ်အမူ အသါခဲလၢာ်န့ၣ်လီၤ.”",
			"18": "<sup>18</sup> စီၤနိအၤအဖိခွါတဖၣ်လၢအဟးထီၣ်လၢကဘီပူၤန့ၣ်မ့ၢ်ဝဲ စီၤၡ့ၣ်, စီၤဃၣ်ဒီးစီၤယ့ဖ့းသးတဖၣ်လီၤ. (စီၤဃၣ်န့ၣ်မ့ၢ်စီၤကနၤဧၣ်အပၢ်န့ၣ်လီၤ.)",
			"19": "<sup>19</sup> စီၤနိအၤအဖိခွါသၢဂၤအံၤမ့ၢ်ကယဲၢ်ပှၤဟီၣ်ခိၣ်ဖိခဲလၢာ် အပၢ်လၢပျၢၤတဖၣ်န့ၣ်လီၤ.",
			"20": "<sup>20</sup> စီၤနိအၤလၢအမ့ၢ်ပှၤထူစံာ်ဖိတဂၤအံၤမ့ၢ်ဝဲပှၤအဆိကတၢၢ် တဂၤလၢအသူၣ်လီၤစပံးအလီၢ်န့ၣ်လီၤ.",
			"21": "<sup>21</sup> ဒီးအဝဲအီစပံးထံတနီၤဝံၤအလီၢ်ခံမူၤဝဲဒီးဘ့ၣ်လီၤကွံာ် အကူအသိးဒီးမံဝဲအိၣ်ဘ့ၣ်ဆ့လၢအဒဲပူၤန့ၣ်လီၤ.",
			"22": "<sup>22</sup> ဖဲစီၤကနၤဧၣ်အပၢ်စီၤဃၣ်ထံၣ်ဝဲလၢအပၢ်အိၣ်ဘ့ၣ်ဆ့န့ၣ်အဝဲဟး ထီၣ်ကွံာ်ဝဲဒီးတဲဘၣ်အဒီပုၢ်ဝဲၢ်ခံဂၤန့ၣ်လီၤ.",
			"23": "<sup>23</sup> ဒီးစီၤၡ့ၣ်ဒီးစီၤယ့ဖ့းသးဟံးန့ၢ်ဆ့ကၤဖးထီတဘ့ၣ်ဒီး စိာ်ဝဲလၢအဝဲသ့ၣ်အဖံဘၣ်ခိၣ်အလီၢ်ခံန့ၣ်လီၤ. ဒီးအဝဲသ့ၣ်လဲၤဂုၤခံဆူဒဲပူၤ, ဃၣ်အမဲာ်ဆူတၢ်ချၢဒီးကး ဘၢအပၢ်ဒ်သိးအသုတထံၣ်အပၢ်အတၢ်အိၣ်ဘ့ၣ်ဆ့တဂ့ၤန့ၣ်လီၤ.",
			"24": "<sup>24</sup> ဒီးတုၤစီၤနိအၤပၢၢ်ထီၣ်က့ၤလၢအတၢ်မူၤသံးဒီးသ့ၣ်ညါဝဲ တၢ်လၢအဖိခွါအဆံးကတၢၢ်မၤအီၤဒ်လဲၣ်န့ၣ်ဒီး,",
			"25": "<sup>25</sup> အဝဲစံး, “တၢ်ဆိၣ်အၢအိၣ်လၢစီၤကနၤဧၣ်အလိၤလီၤ. အဝဲကကဲထီၣ်အဒီပုၢ်ဝဲၢ်ခွါတဖၣ်အကုၢ်လီၤ.",
			"26": "<sup>26</sup> စံးထီၣ်ပတြၢၤယွၤ, စီၤၡ့ၣ်အကစၢ်ယွၤန့ၣ်တက့ၢ်. စီၤကနၤဧၣ်ကမ့ၢ်စီၤၡ့ၣ်အကုၢ်န့ၣ်လီၤ.",
			"27": "<sup>27</sup> မ်ကစၢ်ယွၤဒုးအိၣ်ထီၣ်တၢ်ဘၣ်ဘျုးအါထီၣ်လၢစီၤယ့ဖ့းသး အဂီၢ်တက့ၢ်. မ်အစၢၤအသွဲၣ်ကအိၣ်မူသကိးဒီးစီၤၡ့ၣ်အပှၤဂီၢ်မုၢ်န့ၣ်တက့ၢ်. စီၤကနၤဧၣ်ကမ့ၢ်စီၤယ့ဖ့းသးအကုၢ်န့ၣ်လီၤ.”",
			"28": "<sup>28</sup> ထံလုၣ်ဘၢတၢ်ဝံၤအလီၢ်ခံန့ၣ်စီၤနိအၤအိၣ်မူဝဲအနံၣ်သၢကယၤ ယဲၢ်ဆံ,",
			"29": "<sup>29</sup> ဒီးသံဝဲဖဲအသးအိၣ်အနံၣ်ခွံကယၤယဲၢ်ဆံန့ၣ်လီၤ."
		},
		"10": {
			"1": "<sup>1</sup> ဒီးအအံၤမ့ၢ်စီၤနိအၤအဖိခွါ, စီၤၡ့ၣ်, စီၤဃၣ်ဒီးစီၤယ့း ဖ့းသးသ့ၣ်တဖၣ်အစၢၤအသွဲၣ်န့ၣ်လီၤ. အဖိခွါသၢဂၤအံၤထီၣ်ဖိ အဖိခွါတဖၣ်ဖဲထံလုၣ်ဘၢတၢ်ဝံၤအလီၢ်ခံန့ၣ်လီၤ.",
			"2": "<sup>2</sup> ဒီးစီၤယ့းဖ့းသးအစၢၤအသွဲၣ်တဖၣ်န့ၣ်မ့ၢ်ဝဲ စီၤကိမၢၤ, စီၤမါကူး, စီၤမၤဒဲ, စီၤယၤဝၣ်, စီၤတူၤဘလး, စီၤမ့ၤၡ့းဒီးစီၤတံရ့းန့ၣ်လီၤ. အဝဲသ့ၣ်တဖၣ်န့ၣ်မ့ၢ်ပၢ် လၢပျၢၤတဖၣ်လၢအပှၤဂီၢ်မုၢ်စိာ်အဝဲသ့ၣ်အမံၤန့ၣ်လီၤ.",
			"3": "<sup>3</sup> ဒီးစီၤကိမၢၤအစၢၤအသွဲၣ်တဖၣ်န့ၣ်မ့ၢ်ဝဲအၤၡကံနး, ရံဖသးဒီးတိကးရမၤအပှၤဂီၢ်မုၢ်တဖၣ်န့ၣ်လီၤ.",
			"4": "<sup>4</sup> ဒီးစီၤယၤဝၣ်အစၢၤအသွဲၣ်တဖၣ်န့ၣ်မ့ၢ်ဝဲအလံၡၤ, ကီၢ်စပၤနံ, ကီးကူပြူး, ဒီးကီးရိဒံးအပှၤဂီၢ်မုၢ်တဖၣ်န့ၣ်လီၤ.",
			"5": "<sup>5</sup> အဝဲသ့ၣ်တဖၣ်မ့ၢ်ပၢ်လၢပျၢၤတဖၣ်လၢပှၤဂီၢ်မုၢ်အိၣ်လၢပီၣ်လဲၣ် ကၢၢ်နံၤဒီးကီးသ့ၣ်တဖၣ်အဖီခိၣ်အဂီၢ်န့ၣ်လီၤ. ပှၤသ့ၣ်တဖၣ်အံၤမ့ၢ်ပှၤလီၤစၢၤလၢစီၤယ့းဖ့းသးဒီးအိၣ်ဝဲ ဆိးဝဲလၢအပှၤကလုာ်ဒၣ်ဝဲဒီးအထံအကီၢ်ဒၣ်ဝဲလီၤဆီဆီ, ဒီးတဖုစုာ်စုာ်န့ၣ်ကတိၤအကျိာ်ဒၣ်ဝဲန့ၣ်လီၤ.",
			"6": "<sup>6</sup> ဒီးစီၤဃၣ်အဖိခွါန့ၣ်မ့ၢ်ဝဲစီၤကူၤၡး, စီၤအဲၤကူပတူး, စီၤဖူးဒီးစီၤကနၤဧၣ်တဖၣ်န့ၣ်လီၤ. အဝဲသ့ၣ်တဖၣ်န့ၣ်မ့ၢ်ပၢ်လၢပျၢၤတဖၣ်လၢအပှၤဂီၢ်မုၢ်စိာ်အဝဲ သ့ၣ်တဖၣ်အမံၤန့ၣ်လီၤ.",
			"7": "<sup>7</sup> ဒီးစီၤကူၤၡးအစၢၤအသွဲၣ်တဖၣ်န့ၣ်မ့ၢ်ဝဲ, စီၤစဘၤ, စီၤဃဝံၤလၤ, စီၤစၤဘတၤ, စီၤရၤဧၤမၤဒီးစီၤစၤဘတံကၤတဖၣ် လီၤ. ဒီးစီၤရၤဧၤမၤအစၢၤအသွဲၣ်တဖၣ်န့ၣ်မ့ၢ်ဝဲၡဘၤဒီးဒဒၣ်အပှၤ ဂီၢ်မုၢ်တဖၣ်န့ၣ်လီၤ.",
			"8": "<sup>8</sup> ဒီးစီၤကူၤၡးထီၣ်ဖိစီၤနံးမရိးလၢအကဲထီၣ်ပှၤလၢအမၤနၢၤ တၢ်ဖးဒိၣ်အဆိကတၢၢ်တဂၤလၢဟီၣ်ခိၣ်ချၢန့ၣ်လီၤ.",
			"9": "<sup>9</sup> အဝဲမ့ၢ်ပှၤခးတၢ်ဖိဖးဒိၣ်တဂၤလၢယွၤအတၢ်မၤစၢၤအဃိ န့ၣ်လီၤ. မၤသးဒ်န့ၣ်ဒီးပှၤဂီၢ်မုၢ်စံးဝဲဒၣ်လၢ, “မ်ယွၤ ဒုးကဲထီၣ်နၤပှၤခိးခးတၢ်ဖိဖးဒိၣ်တဂၤဒ်စီၤနံးမရိးအသိး တက့ၢ်.” န့ၣ်လီၤ.",
			"10": "<sup>10</sup> လၢအခီၣ်ထံးန့ၣ်ဝ့ၢ်ဘၤဘူၤလိၣ်, ဝ့ၢ်အ့ရ့း, ဝ့ၢ်အးကး, ဝ့ၢ်သၢဖျၢၣ်လိာ်အိၣ်တပူၤဃီလၢကီၢ်ဘၤဘူၤလိၣ်အပူၤဒီးမ့ၢ် အဝဲအဘီအမုၢ်န့ၣ်လီၤ.",
			"11": "<sup>11</sup> အဝဲဟးထီၣ်လၢကီၢ်န့ၣ်ဒီးလဲၤဝဲဆူကီၢ်အၤၡူၢ်ဒီးသူၣ်ထီၣ်ဝဲ ဝ့ၢ်တဖၣ်လၢအမ့ၢ်နံၤနဝ့, ရဃိဘိးဒီးကါလး,",
			"12": "<sup>12</sup> ဒီးရ့စ့ၣ်အိၣ်လၢဝ့ၢ်နံၤနဝ့ဒီးဝ့ၢ်ဖးဒိၣ်လၢအမ့ၢ်ဝ့ၢ်ကါ လးအဘၢၣ်စၢၤန့ၣ်လီၤ.",
			"13": "<sup>13</sup> ပှၤတဖၣ်လၢအဟဲလီၤစၢၤလီၤသွဲၣ်လၢစီၤအဲၤကူပတူးန့ၣ်မ့ၢ် ဝဲ, ပှၤလူၤဒံဖိ, ပှၤဧနၤမံၣ်ဖိ, ပှၤလဟါဘံၣ်ဖိ, ပှၤနၤဖတူဃံၣ်ဖိ,",
			"14": "<sup>14</sup> ပှၤပသြူစံၣ်ဖိ, ပှၤကၤစလူဃံၣ်ဖိဒီးပှၤကၤပတိရံၣ်ဖိလၢပှၤ ဖလ့ၡသးဖိဟဲလီၤစၢၤလီၤသွဲၣ်ဝဲန့ၣ်လီၤ.",
			"15": "<sup>15</sup> ဒီးစီၤကနၤဧၣ်အဖိခွါတဖၣ်, စီၤစံဒိၣ်ပှၤအဝဲၢ်ကိဒီးစီၤဃ့ၤသး, မ့ၢ်ဝဲပၢ်လၢပျၢၤတဖၣ်လၢအပှၤဂီၢ်မုၢ်စိာ်အဝဲသ့ၣ်အမံၤန့ၣ် လီၤ.",
			"16": "<sup>16</sup> စီၤကနၤဧၣ်မ့ၢ်စ့ၢ်ကီးပှၤယဘူၣ်ဖိ, ပှၤအမိၢ်ဖိဒီးပှၤကံၢ်ကၣ်ဖိ,",
			"17": "<sup>17</sup> ပှၤဃံၤဝံဖိ, ပှၤဧၤရကၤဖိ, ပှၤစံၣ်ဖိ,",
			"18": "<sup>18</sup> ပှၤအၢ်ဝးဖိ, ပှၤစမၢ်ဖိ, ပှၤဃမါသးဖိ, တဖၣ်အပၢ်လၢပျၢၤန့ၣ် လီၤ. ပှၤကနၤဧၣ်အဒူၣ်ဖိတဖၣ်ရၤလီၤအသး",
			"19": "<sup>19</sup> တုၤလၢပှၤကနၤဧၣ်ဖိအကီၢ်ဆၢတုၤဃီၤဝဲစးထီၣ်လၢကီၢ်စံဒိၣ် အကလံၤထံးဆူဝ့ၢ်ကရၢ်လၢအအိၣ်ဘူးဒီးဝ့ၢ်ဂါစၤ, ဒီးလၢမုၢ်ထီၣ်တခီန့ၣ်ဆူဝ့ၢ်စဒိၣ်, ဝ့ၢ်ဂမိရၤ, ဝ့ၢ်အၤဒမၤဒီးဝ့ၢ်စဘိအံၣ်လၢအအိၣ်ဘူးဒီးဝ့ၢ်လါၡၤန့ၣ် လီၤ.",
			"20": "<sup>20</sup> ပှၤသ့ၣ်တဖၣ်အံၤမ့ၢ်ပှၤလီၤစၢၤလၢစီၤဃၣ်ဒီးအိၣ်ဝဲဆိးဝဲ လၢအဒူၣ်ဖိထၢဖိဒၣ်ဝဲဒီးအထံအကီၢ်ဒၣ်ဝဲအပူၤလီၤဆီဆီ န့ၣ်လီၤ. တဖုစုာ်စုာ်န့ၣ်ကတိၤဒၣ်တၢ်လၢအကျိာ်ဒၣ်ဝဲန့ၣ်လီၤ.",
			"21": "<sup>21</sup> စီၤၡ့ၣ်လၢအမ့ၢ်စီၤယ့းဖ့းသးအဝဲၢ်အံၤမ့ၢ်ဝဲကယဲၢ်ပှၤဧ့ၤဘြံၤဖိခဲလၢာ်အပၢ်လၢပျၢၤန့ၣ်လီၤ.",
			"22": "<sup>22</sup> ဒီးစီၤၡ့ၣ်အဖိခွါတဖၣ်န့ၣ်မ့ၢ်ဝဲ, စီၤဧ့ၤလၣ်, စီၤအၤၡူၢ်, စီၤအၢ်ဖးၡး, စီၤလူးဒီးစီၤအရၣ်လီၤ. အဝဲသ့ၣ်မ့ၢ်ပၢ်လၢ ပျၢၤတဖၣ်လၢအပှၤဂီၢ်မုၢ်စိာ်အဝဲသ့ၣ်တဖၣ်အမံၤန့ၣ်လီၤ.",
			"23": "<sup>23</sup> ဒီးစီၤအရၣ်အစၢၤအသွဲၣ်တဖၣ်န့ၣ်မ့ၢ်ပှၤဂီၢ်မုၢ်လၢဧူးစး, ဃူလး, က့သ့ၢ်ဒီးမၤစးတဖၣ်လီၤ.",
			"24": "<sup>24</sup> ဒီးစီၤအၢ်ဖးၡးမ့ၢ်စီၤစ့ၤလါအပၢ်, ဒီးစီၤစ့ၤလါမ့ၢ်စီၤ ဧ့ၤဘ့ၢ်အပၢ်န့ၣ်လီၤ.",
			"25": "<sup>25</sup> ဒီးစီၤဧ့ၤဘ့ၢ်အိၣ်ဒီးအဖိခွါခံဂၤလီၤ. တဂၤအမံၤမ့ၢ်ဝဲ စီၤပ့ၤလ့းမ့ၢ်လၢ, ဖဲအကတီၢ်န့ၣ်ပှၤဂီၢ်မုၢ်လၢဟီၣ်ခိၣ်ချၢ တဖၣ်လီၤဖးလိာ်အသးအဃိန့ၣ်လီၤ. ဒီးအဂၤတဂၤအမံၤမ့ၢ်ဝဲစီၤယးကတၣ်လီၤ.",
			"26": "<sup>26</sup> ဒီးစီၤယးကတၣ်အစၢၤအသွဲၣ်တဖၣ်န့ၣ်မ့ၢ်ဝဲပှၤဂီၢ်မုၢ်လၢအၤ လမိဒး, ၡ့လဖး, ဃၤစရမၤဝ့း, ယၤရၢ်,",
			"27": "<sup>27</sup> ဟဒိၣ်ရၣ်, အူစလး, ဒံးကလး,",
			"28": "<sup>28</sup> ဧူးဘလး, အဘံမအ့လး, ၡဘၤ, အိဖ့ၢ်, ဃဝံၤလၤ, ဒီးယိဘာ်န့ၣ်လီၤ. အဝဲသ့ၣ်ခဲလၢာ်မ့ၢ်ပှၤလီၤစၢၤလီၤသွဲၣ်လၢစီၤယးကတၣ်န့ၣ် လီၤ.",
			"30": "<sup>30</sup> ကီၢ်လၢအဝဲသ့ၣ်အိၣ်ဝဲဆိးဝဲအလီၢ်န့ၣ်စးထီၣ်အသးဖဲကီၢ်မ့ၤ ၡးဆူကီၢ်စဖၢ်လၢအမ့ၢ်မုၢ်ထီၣ်အကီၢ်လၢအပှဲၤဒီးတၢ်လူၢ်တၢ် တြီၤန့ၣ်လီၤ.",
			"31": "<sup>31</sup> အဝဲသ့ၣ်တဖၣ်န့ၢ်မ့ၢ်စီၤၡ့ၣ်အစၢၤအသွဲၣ်တဖၣ်လၢအအိၣ်ဝဲ ဆိးဝဲလၢအဒူၣ်ဖိထၢဖိဒၣ်ဝဲ, ဒီးအကီၢ်ဒၣ်ဝဲလီၤဆီဆီဒီး တဖုဘၣ်တဖုကတိၤအကျိာ်ဒၣ်ဝဲစုာ်စုာ်န့ၣ်လီၤ.",
			"32": "<sup>32</sup> ကယဲၢ်ပှၤဂီၢ်မုၢ်ခဲလၢာ်အံၤမ့ၢ်စီၤနိအၤအစၢၤအသွဲၣ်တဖၣ်, တကလုာ်ဘၣ်တကလုာ်ဒ်အတၢ်လီၤစၢၤလီၤဆီလိာ်အသးဒၣ်ဝဲအသိးန့ၣ်လီၤ. ထံလုၣ်ဘၢတၢ်ဝံၤအလီၢ်ခံကယဲၢ်ပှၤကလုာ်ခဲ လၢာ်လၢဟီၣ်ခိၣ်ချၢန့ၣ်မ့ၢ်ပှၤလီၤစၢၤလၢစီၤနိအၤအဖိခွါ တဖၣ်န့ၣ်လီၤ."
		},
		"11": {
			"1": "<sup>1</sup> လၢအခီၣ်ထံးန့ၣ်ပှၤဟီၣ်ခိၣ်ဖိခဲလၢာ်အိၣ်ဒီးအကျိာ်ထဲတခါ ဧိၤဒီးသူတၢ်ကတိၤတဖၣ်တမံၤဃီန့ၣ်လီၤ.",
			"2": "<sup>2</sup> ဒီးဖဲအဝဲသ့ၣ်ဟးဝ့ၤဝီၤလၢမုၢ်ထီၣ်အဖၢမုၢ်န့ၣ်လဲၤတုၤလၢ ပျီအိၣ်လၢကီၢ်ဘၤဘူၤလိၣ်ဒီးသူၣ်လီၤဆီလီၤအတၢ်အိၣ်တၢ်ဆိးအလီၢ် ဖဲန့ၣ်လီၤ.",
			"3": "<sup>3</sup> အဝဲသ့ၣ်စံးကတိၤလိာ်အသးတဂၤဒီးတဂၤ, “ဟဲမီၤ, ပကမၤသကိးဒၢးခီဒီးကုၢ်ကိၤထီၣ်အီၤန့ၣ်တက့ၢ်.” လၢတၢ်န့ၣ်အဃိအဝဲသ့ၣ်အိၣ်ဒီးဒၢးခီတဖၣ်လၢကသူၣ်ထီၣ်တၢ်အ ဂီၢ်, ဒီးကျဲတံးလၢကဒုးစဲဘူးတံၢ်ဃာ်ဒၢးခီတဖၣ်အ ဂီၢ်န့ၣ်လီၤ.",
			"4": "<sup>4</sup> ဒီးအဝဲသ့ၣ်စံးဝဲ, “ခဲကနံၣ်အံၤမ်ပကသူၣ်ထီၣ်သကိးဝ့ၢ် တဝ့ၢ်ဃုာ်ဒီးတၢးထီခၢၣ်သနၢၢ်တခါလၢအတုၤထီၣ်ဘးမူခိၣ်ဒ်သိး ပကမၤဒိၣ်မၤဖျါပမံၤဒီးပသုတလီၤပြံလီၤပြါလၢဟီၣ်ခိၣ်ဒီ ဘ့ၣ်ညါတဂ့ၤအဂီၢ်န့ၣ်တက့ၢ်.”",
			"5": "<sup>5</sup> တုၤနုၤတစုယွၤဟဲလီၤဒ်သိးအကကွၢ်ဝ့ၢ်ဒီးတၢးထီခၢၣ်သနၢၣ် န့ၣ်လၢပှၤတဖၣ်န့ၣ်ဘှီထီၣ်တ့ၢ်ဝဲ,",
			"6": "<sup>6</sup> ဒီးစံးဝဲဒၣ်, “ခဲကနံၣ်အံၤပှၤသ့ၣ်တဖၣ်အံၤမ့ၢ်ပှၤတဖုဃီ ဒီးစံးကတိၤကျိာ်တကျိာ်ဃီန့ၣ်လီၤ. တၢ်အံၤမ့ၢ်ဒံးထဲတၢ်အခီၣ်ထံးဖိလၢတၢ်လၢအဝဲသ့ၣ်သါကမၤဝဲ တယံာ်ဘၣ်ဒီးတၢ်တမံၤဂ့ၤတမံၤဂ့ၤလၢအသးအိၣ်မၤဝဲန့ၣ်အဝဲ သ့ၣ်မၤဝဲကသ့ကန့ၢ်လီၤ.",
			"7": "<sup>7</sup> မ်ပလဲၤလီၤသကိးဒီးမၤဃါဃုာ်ကွံာ်အကျိာ်ဒ်သိးတဖုဒီးတဖု အသုတနၢ်ပၢၢ်လိာ်အသးတဂ့ၤန့ၣ်တက့ၢ်.”",
			"8": "<sup>8</sup> မၤသးဒ်န့ၣ်ဒီးယွၤမၤလီၤပြံလီၤပြါကွံာ်အဝဲသ့ၣ်လၢဟီၣ် ခိၣ်ဒီဘ့ၣ်ညါဒီးအဝဲသ့ၣ်ဆိကတီၢ်ကွံာ်အတၢ်သူၣ်ထီၣ်ဝ့ၢ်န့ၣ်လီၤ.",
			"9": "<sup>9</sup> ဝ့ၢ်အံၤဘၣ်တၢ်ကိးအီၤလၢဝ့ၢ်ဘၤဘူၤလိၣ်လီၤ. အဂ့ၢ်ဒ်အံၤ, ဖဲန့ၣ်န့ၣ်, ယွၤမၤဃါဃုာ်ပှၤဟီၣ်ခိၣ်ဖိခဲလၢာ် အကျိာ်ဒီးစးထီၣ်ဖဲတၢ်လီၢ်န့ၣ်ယွၤမၤလီၤပြံလီၤပြါအဝဲ သ့ၣ်ဆူဟီၣ်ခိၣ်ဒီဘ့ၣ်ညါန့ၣ်လီၤ.",
			"10": "<sup>10</sup> အအံၤတဖၣ်မ့ၢ်စီၤၡ့ၣ်အစၢၤအသွဲၣ်န့ၣ်လီၤ. ထံလုၣ်ဘၢတၢ်ဝံၤအလီၢ်ခံဖဲစီၤၡ့ၣ်အသးအိၣ်ဝဲအနံၣ်တကယၤ န့ၣ်, ထီၣ်ဖိန့ၢ်အဖိခွါတဂၤ, စီၤအၢ်ဖးၡးလီၤ.",
			"11": "<sup>11</sup> အန့ၣ်ဝံၤဒီး, အဝဲအိၣ်မူဆူညါအနံၣ်ယဲၢ်ကယၤဒီးထီၣ်ဖိန့ၢ် အဖိအဂုၤအဂၤတဖၣ်န့ၣ်လီၤ.",
			"12": "<sup>12</sup> ဖဲစီၤအၢ်ဖးၡးအသးအိၣ်ဝဲသၢဆံယဲၢ်နံၣ်န့ၣ်အဝဲထီၣ်ဖိန့ၢ် အဖိခွါတဂၤ, စီၤစ့ၤလါလီၤ.",
			"13": "<sup>13</sup> အန့ၣ်ဝံၤဒီး, အဝဲအိၣ်မူဆူညါလွံၢ်ကယၤသၢနံၣ်ဒီးထီၣ်ဖိ န့ၢ်အဖိအဂုၤအဂၤတဖၣ်န့ၣ်လီၤ.",
			"14": "<sup>14</sup> ဖဲစီၤစ့ၤလါအသးအိၣ်ဝဲအနံၣ်သၢဆံန့ၣ်အဝဲထီၣ်ဖိန့ၢ်အဖိ ခွါတဂၤ, စီၤဧ့ၤဘ့ၢ်လီၤ.",
			"15": "<sup>15</sup> အန့ၣ်ဝံၤဒီး, အဝဲအိၣ်မူဆူညါအနံၣ်လွံၢ်ကယၤသၢနံၣ်ဒီးထီၣ် ဖိန့ၢ်အဖိအဂုၤအဂၤတဖၣ်န့ၣ်လီၤ.",
			"16": "<sup>16</sup> ဖဲစီၤဧ့ၤဘ့ၢ်အသးအိၣ်ဝဲသၢဆံလွံၢ်နံၣ်န့ၣ်အဝဲထီၣ်ဖိန့ၢ် အဖိခွါတဂၤ, စီၤပ့ၤလ့းန့ၣ်လီၤ.",
			"17": "<sup>17</sup> အန့ၣ်ဝံၤဒီးအဝဲအိၣ်မူဆူညါအနံၣ်လွံၢ်ကယၤသၢဆံဒီးထီၣ်ဖိ န့ၢ်အဖိအဂုၤအဂၤတဖၣ်န့ၣ်လီၤ.",
			"18": "<sup>18</sup> ဖဲစီၤပ့ၤလ့းအသးအိၣ်ဝဲအနံၣ်သၢဆံန့ၣ်အဝဲထီၣ်ဖိန့ၢ်အဖိ ခွါတဂၤ, စီၤရူၤန့ၣ်လီၤ.",
			"19": "<sup>19</sup> အန့ၣ်ဝံၤဒီး, အဝဲအိၣ်မူဆူညါအနံၣ်ခံကယၤခွံနံၣ်ဒီးထီၣ် ဖိန့ၢ်အဖိအဂုၤအဂၤတဖၣ်န့ၣ်လီၤ.",
			"20": "<sup>20</sup> ဖဲစီၤရူၤအသးအိၣ်ဝဲသၢဆံခံနံၣ်န့ၣ်အဝဲထီၣ်ဖိန့ၢ်အဖိ ခွါတဂၤ, စီၤစရူာ်န့ၣ်လီၤ.",
			"21": "<sup>21</sup> အန့ၣ်ဝံၤဒီး, အဝဲအိၣ်မူဆူညါအနံၣ်ခံကယၤနွံနံၣ်ဒီးထီၣ်ဖိန့ၢ် အဖိအဂုၤအဂၤတဖၣ်န့ၣ်လီၤ.",
			"22": "<sup>22</sup> ဖဲစီၤစရူာ်အသးအိၣ်ဝဲအနံၣ်သၢဆံန့ၣ်ထီၣ်ဖိန့ၢ်အဖိခွါတ ဂၤ, စီၤနၤဃိၢ်န့ၣ်လီၤ.",
			"23": "<sup>23</sup> အန့ၣ်ဝံၤဒီး, အဝဲအိၣ်မူဆူညါအနံၣ်ခံကယၤဒီးထီၣ်ဖိန့ၢ်အ ဖိအဂုၤအဂၤတဖၣ်န့ၣ်လီၤ.",
			"24": "<sup>24</sup> ဖဲစီၤနၤဃိၢ်အသးအိၣ်ဝဲခံဆံခွံနံၣ်န့ၣ်အဝဲထီၣ်ဖိအဖိ ခွါတဂၤ, စီၤတ့ရၤန့ၣ်လီၤ.",
			"25": "<sup>25</sup> အန့ၣ်ဝံၤဒီး, အဝဲအိၣ်မူဆူညါတကယၤတဆံခွံနံၣ်ဒီးထီၣ်ဖိ န့ၢ်အဖိအဂုၤအဂၤတဖၣ်န့ၣ်လီၤ.",
			"26": "<sup>26</sup> စီၤတ့ရၤအသးအိၣ်ဝဲအနံၣ်နွံဆံဝံၤအလီၢ်ခံအဝဲကဲထီၣ်စီၤ အၤဘြၣ်, စီၤနၤဃိၢ်ဒီးစီၤဟၤရၣ်အပၢ်န့ၣ်လီၤ.",
			"27": "<sup>27</sup> ဒီးအအံၤတဖၣ်မ့ၢ်စီၤတ့ရၤလၢအမ့ၢ်စီၤအၤဘြၣ်, စီၤနၤဃိၢ်ဒီးစီၤဟၤရၣ်အပၢ်အစၢၤအသွဲၣ်တဖၣ်န့ၣ်လီၤ. စီၤဟၤရၣ်မ့ၢ်စီၤလိာ်အပၢ်န့ၣ်လီၤ.",
			"28": "<sup>28</sup> ဒီးစီၤဟၤရၣ်သံဝဲလၢအဝ့ၢ်ဒၣ်ဝဲလၢအမ့ၢ်ဝ့ၢ်အူၢ်လၢကီၢ်ဘၤ ဘူၤလိၣ်အပူၤဖဲအပၢ်အိၣ်မူဒံးဝဲန့ၣ်လီၤ.",
			"29": "<sup>29</sup> စီၤအၤဘြၣ်ထီၣ်ပှၢ်ဒီးနီၢ်စၤရဲ, ဒီးစီၤနၤဃိၢ်ထီၣ်ပှၢ်ဒီး နီၢ်မံးလကၤလၢအမ့ၢ်စီၤဟၤရၣ်အဖိမုၣ်, လၢအမ့ၢ်စ့ၢ်ကီးနီၢ်ယံၤစကၤအဒီပုၢ်ဝဲၢ်မုၣ်န့ၣ်လီၤ.",
			"30": "<sup>30</sup> ဒီးနီၢ်စၤရဲန့ၣ်အဖိအိၣ်ဝဲတသ့တန့ၢ်ဘၣ်.",
			"31": "<sup>31</sup> ဒီးစီၤတ့ရၤဟံးန့ၢ်အဖိခွါစီၤအၤဘြၣ်, ဒီးအလံၤစီၤလိာ်လၢအမ့ၢ်စီၤဟၤရၣ်အဖိခွါ, ဒီးအဒဲၣ်နီၢ်စၤရဲလၢအမ့ၢ်စီၤအၤဘြၣ်အမါ, ဒီးဟးထီၣ်ဃုာ်ဒီးအဝဲသ့ၣ်လၢဝ့ၢ်အူၢ်လၢအအိၣ်လၢကီၢ်ဘၤဘူၤ လိၣ်အပူၤ, ဒ်သိးအကလဲၤဝဲဆူကီၢ်ကနၤဧၣ်န့ၣ်လီၤ. ဒီးလဲၤဝဲပၢၢ်လၢဝ့ၢ်ဟၤရၣ်ဒီးသူၣ်လီၤဆီလီၤအတၢ်အိၣ်တၢ် ဆိးအလီၢ်ဖဲန့ၣ်လီၤ.",
			"32": "<sup>32</sup> စီၤတ့ရၤသံဝဲဖဲန့ၣ်ဖဲအသးအိၣ်အနံၣ်ခံကယၤယဲၢ်နံၣ်န့ၣ် လီၤ."
		},
		"12": {
			"1": "<sup>1</sup> ဒီးယွၤစံးဘၣ်စီၤအၤဘြၣ်, “ဟးထီၣ်နဲလၢနထံနကီၢ်, နဘူးနတံၢ်အအိၣ်, ဒီးနပၢ်အဟံၣ်, ဒီးလဲၤဆူထံကီၢ်တဘ့ၣ်လၢ ယကဒုးနဲၣ်နၤတက့ၢ်.",
			"2": "<sup>2</sup> ယကဟ့ၣ်လီၤနၤလၢနစၢၤနသွဲၣ်အါအါဂီၢ်ဂီၢ်, ဒီးအဝဲသ့ၣ်ကကဲထီၣ်ပှၤတကလုာ်ဖးဒိၣ်န့ၣ်လီၤ. ယကဆိၣ်ဂ့ၤနၤဒီးမၤဟူထီၣ်သါလီၤနမံၤဒ်သိးနကကဲ ထီၣ်တၢ်ဆိၣ်ဂ့ၤတမံၤလီၤ.",
			"3": "<sup>3</sup> ဒီးပှၤလၢအဆိၣ်ဂ့ၤနၤန့ၣ်ယကဆိၣ်ဂ့ၤအီၤဒီးပှၤလၢအဆိၣ်အၢနၤ န့ၣ်ယကဆိၣ်အၢအီၤလီၤ. ဒီးခီဖျိနၤန့ၣ်ယကဆိၣ်ဂ့ၤကယဲၢ်ပှၤကလုာ်တဖၣ်ခဲလၢာ်န့ၣ်လီၤ.”",
			"4": "<sup>4</sup> ဒီးဖဲစီၤအၤဘြၣ်အသးအိၣ်ဝဲနွံဆံယဲၢ်နံၣ်န့ၣ်အဝဲဟးထီၣ် ကွံာ်လၢဝ့ၢ်ဟၤရၣ်ဒ်ယွၤစံးဘၣ်တ့ၢ်အီၤလၢကမၤဝဲအသိးန့ၣ် လီၤ. ဒီးစီၤလိာ်လဲၤဃုာ်တၢ်ဒီးအီၤလီၤ.",
			"5": "<sup>5</sup> ဒီးစီၤအၤဘြၣ်ကိးန့ၢ်အမါနီၢ်စၤရဲ, အဖိဒိၣ်စီၤလိာ်ဒီး ကယဲၢ်အတၢ်ဖိတၢ်လံၤဒီးအကုၢ်ခဲလၢာ်လၢအမၤန့ၢ်ဘၣ်ဝဲ လၢဝ့ၢ်ဟၤရၣ်အပူၤဒီးစးထီၣ်လဲၤတၢ်ဆူကီၢ်ကနၤဧၣ်န့ၣ်လီၤ. ဒီးဖဲအဝဲသ့ၣ်လဲၤတုၤဆူကီၢ်ကနၤဧၣ်အပူၤန့ၣ်,",
			"6": "<sup>6</sup> စီၤအၤဘြၣ်လဲၤခီဖျိထံကီၢ်န့ၣ်တုၤအဟဲတုၤဖဲသ့ၣ်စီဆှံ တထူၣ်လၢကစၢၢ်မိၤရံယၤ, တၢ်လီၢ်စီဆှံတတီၤလၢဝ့ၢ်ၡက့ၣ်န့ၣ် လီၤ. (အကတီၢ်ဖဲန့ၣ်ပှၤကနၤဧၣ်ဖိသ့ၣ်တဖၣ်အိၣ်ဒံးဝဲလၢကီၢ်န့ၣ် အပူၤလီၤ.)",
			"7": "<sup>7</sup> ယွၤလီၣ်ဖျါထီၣ်အသးလၢစီၤအၤဘြၣ်ဒီးစံးဘၣ်အီၤ, “အဝဲအံၤမ့ၢ်ထံကီၢ်တဘ့ၣ်လၢယကဟ့ၣ်လီၤနစၢၤနသွဲၣ်တဖၣ်န့ၣ် လီၤ.” တုၤနုၤတစုစီၤအၤဘြၣ်မၤထီၣ်တၢ်လုၢ်လီၢ်ဖဲန့ၣ်ဆူယွၤလၢ အလီၣ်ဖျါထီၣ်အသးလၢအီၤအဂီၢ်န့ၣ်လီၤ.",
			"8": "<sup>8</sup> အန့ၣ်ဝံၤဒီး, အဝဲသုးအလီၢ်ဆူကလံၤထံးခိခိၣ်ကစၢၢ်ကလိ လၢဝ့ၢ်ဘ့ၤသ့လးအမုၢ်ထီၣ်န့ၣ်လီၤ. ဒီးသူၣ်လီၤအဒဲလၢတၢ်ဘၢၣ်စၢၤဖဲမုၢ်နုာ်တခီဝ့ၢ်ဘ့ၤသ့လး အိၣ်ဝဲဒီးမုၢ်ထီၣ်တခီဝ့ၢ်ဂဲအိၣ်ဝဲဒၣ်န့ၣ်လီၤ. ဖဲန့ၣ်စ့ၢ်ကီးအဝဲသူၣ်ထီၣ်တၢ်လုၢ်လီၢ်တတီၤဒီးဘူၣ်ထီၣ်ဘါထီၣ်ယွၤန့ၣ်လီၤ.",
			"9": "<sup>9</sup> ဒီးသုးအလီၢ်ဆူညါတတီၤဘၣ်တတီၤဒီးလဲၤဝဲဆူကီၢ်ကနၤဧၣ် အကလံၤထံးတခီန့ၣ်လီၤ.",
			"10": "<sup>10</sup> ဘၣ်ဆၣ်ဒီး, တၢ်သၣ်ဝံၤလီၤဒိအိၣ်ထီၣ်ဝဲဒၣ်လၢကီၢ်ကနၤဧၣ်အပူၤ ဒီးတၢ်န့ၣ်အၢနးမးတုၤဒၣ်လဲာ်စီၤအၤဘြၣ်လဲၤယံၤထီၣ်ဆူ ကလံၤထံးဆူကီၢ်အဲၤကူပတူးလၢကအိၣ်ဝဲဖဲန့ၣ်တစိၢ်တလီၢ်အဂီၢ်န့ၣ်လီၤ.",
			"11": "<sup>11</sup> ဖဲအဝဲဘူးကခီဃီၤဝဲကီၢ်ဆၢဆူကီၢ်အဲၤကူပတူးအပူၤန့ၣ်အဝဲ စံးဘၣ်အမါနီၢ်စၤရဲ, “နမ့ၢ်ပိာ်မုၣ်အဃံအလၤတဂၤလီၤ.",
			"12": "<sup>12</sup> တုၤပှၤအဲၤကူပတူးဖိသ့ၣ်တဖၣ်ထံၣ်ဘၣ်နၤဒီးအဝဲသ့ၣ်ကစံးဝဲ, ‘တၢ်အံၤမ့ၢ်အမါလီၤ.’ မၤသးဒ်န့ၣ်ဒီးအဝဲသ့ၣ်ကမၤသံယၤဒီးပျဲမူနၤန့ၣ်လီၤ.",
			"13": "<sup>13</sup> တဲဘၣ်အဝဲသ့ၣ်လၢနမ့ၢ်ယဒီပုၢ်ဝဲၢ်မုၣ်တက့ၢ်. ဒီးလၢနဃိအဝဲသ့ၣ်ကပျဲမူယၤဒီးကတူၢ်လိာ်ယၤဂ့ၤဂ့ၤဘၣ်ဘၣ်လီၤ.”",
			"14": "<sup>14</sup> ဒီးဖဲအဝဲခီဂာ်ကီၢ်ဆၢဆူကီၢ်အဲၤကူပတူးအပူၤန့ၣ်ပှၤအဲၤ ကူပတူးဖိတဖၣ်ထံၣ်စဲဃဲၤဝဲဒၣ်လၢအမါန့ၣ်ဃံလၤဝဲန့ၣ်လီၤ.",
			"15": "<sup>15</sup> ဒီးစီၤပၤဖၤရိၤအပဒိၣ်ဖးဒိၣ်တနီၤထံၣ်ဝဲနီၢ်စၤရဲဒီးတဲ ဘၣ်စီၤပၤလၢအဃံလၤဝဲထဲလဲၣ်န့ၣ်လီၤ. လၢတၢ်န့ၣ်အဃိအဝဲဘၣ်တၢ်က့ၤစိာ်အီၤဆူစီၤပၤအနီပူၤလီၤ.",
			"16": "<sup>16</sup> မ့ၢ်လၢနီၢ်စၤရဲအဃိစီၤပၤတူၢ်လိာ်မၤဘျုးစီၤအၤဘြၣ်ဂ့ၤဂ့ၤဘၣ်ဘၣ် ဒီးဟ့ၣ်အီၤလၢသိဒီးမဲာ်တဲးလဲး, ဂီၤဖံး, ကသ့ၣ်ယီၤ, ကုၢ်ဒီးကီၤလၤအူးသ့ၣ်တဖၣ်န့ၣ်လီၤ.",
			"17": "<sup>17</sup> ဘၣ်ဆၣ်မ့ၢ်လၢစီၤပၤဟံးန့ၢ်နီၢ်စၤရဲအဃိယွၤဒုးအိၣ်ထီၣ်တၢ် ဆူးတၢ်ဆါလီၤပျံၤလီၤဖုးလၢစီၤပၤဒီးအပှၤဂီၢ်မုၢ်လၢအနီ ပူၤတဖၣ်န့ၣ်လီၤ.",
			"18": "<sup>18</sup> တုၤနုၤတစုစီၤပၤကိးန့ၢ်စီၤအၤဘြၣ်ဒီးသံကွၢ်အီၤ, “နမၤတ့ၢ်ယၤလၢတၢ်မနုၤတမံၤလဲၣ်. ဘၣ်မနုၤနတတဲယၤလၢအဝဲမ့ၢ်နမါန့ၣ်လဲၣ်.",
			"19": "<sup>19</sup> ဘၣ်မနုၤအဃိနစံးလၢအဝဲမ့ၢ်နဒီပုၢ်ဝဲၢ်မုၣ်, ဒီးပျဲယဟံးန့ၢ်အီၤဒ်ယမါအသိးန့ၣ်လဲၣ်. ဟံးက့ၤနမါန့ၣ် ဒီးဟးထီၣ်ကွံာ်တက့ၢ်.”",
			"20": "<sup>20</sup> ဒီးစီၤပၤဟ့ၣ်လီၤအကလုၢ်ဆူအခ့အပှၤသ့ၣ်တဖၣ်အအိၣ်, ဒီးအဝဲသ့ၣ်ဒုးဟးထီၣ်ကွံာ်စီၤအၤဘြၣ်လၢထံကီၢ်အပူၤဃုာ် ဒီးအမါ, ဒီးကယဲၢ်တၢ်လၢအအိၣ်ဒီးအီၤခဲလၢာ်န့ၣ်လီၤ."
		},
		"13": {
			"1": "<sup>1</sup> ဒီးစီၤအၤဘြၣ်ဟးထီၣ်လၢကီၢ်အဲၤကူပတူးဃုာ်ဒီးအမါဒီး ကယဲၢ်အတၢ်ဖိတၢ်လံၤခဲလၢာ်, ဒီးလဲၤဝဲဆူကလံၤစိးလၢအမ့ၢ်ကီၢ်ကနၤဧၣ်အကလံၤထံးန့ၣ်လီၤ. ဒီးစီၤလိာ်လဲၤဃုာ်တၢ်ဒီးအီၤလီၤ.",
			"2": "<sup>2</sup> စီၤအၤဘြၣ်မ့ၢ်ပှၤထူးဝဲတီၤဝဲဒိၣ်မးလၢအအိၣ်ဒီးသိ, မဲာ်တဲးလဲးဒီးဂီၤဘုၣ်ဂီၤဖံးဒီးထူဧိၤလွဲဧိၤ, ကျိၣ်ဧိၤစ့ဧိၤသ့ၣ်တဖၣ်န့ၣ်လီၤ.",
			"3": "<sup>3</sup> ဒီးဟးထီၣ်လၢတၢ်လီၢ်န့ၣ်ဒီးသုးအသးတတီၤဘၣ်တတီၤ, ဒီးလဲၤဝဲဆူဝ့ၢ်ဘ့ၤသ့လးန့ၣ်လီၤ. အဝဲလဲၤတုၤဝဲတၢ်လီၢ် လၢဝ့ၢ်ဘ့ၤသ့လးဒီးဝ့ၢ်ဂဲအဘၢၣ်စၢၤလၢအသူၣ်လီၤတ့ၢ်ဝဲ အဒဲလၢညါ,",
			"4": "<sup>4</sup> ဒီးမၤတ့ၢ်ဝဲတၢ်လုၢ်လီၢ်တတီၤ, ဒီးဘူၣ်ထီၣ်ဘါထီၣ်ယွၤဖဲ န့ၣ်လီၤ.",
			"5": "<sup>5</sup> စီၤလိာ်စ့ၢ်ကီးအိၣ်ဝဲဒီးသိ, မဲာ်တဲးလဲး, ဂီၤဘုၣ်ဂီၤဖံးဃုာ်ဒီးအဒူၣ်ဖိထၢဖိဒီးအကုၢ်အပှၤဒၣ်ဝဲန့ၣ်လီၤ.",
			"6": "<sup>6</sup> မၤသးဒ်န့ၣ်ဒီး, တၢ်အီၣ်ဆၣ်အလီၢ်တအိၣ်လၢလၢလီၣ်လီၣ်လၢအဝဲသ့ၣ် ခံဂၤကအိၣ်ဒ်သိးသိးအဂီၢ်ဘၣ်န့ၣ်လီၤ. အဂ့ၢ်ဒ်အံၤ, အဝဲသ့ၣ်အိၣ်ဒီးဆၣ်ဖိကီၢ်ဖိအါအါကလဲာ်လီၤ.",
			"7": "<sup>7</sup> မၤသးဒ်န့ၣ်ဒီး, တၢ်အ့ၣ်လိာ်ဆိးက့လိာ်အိၣ်ထီၣ်ဝဲဒၣ်လၢပှၤလၢ အကွၢ်စီၤအၤဘြၣ်အဆၣ်ဖိကီၢ်ဖိဒီးပှၤလၢအကွၢ်စီၤလိာ်အဆၣ်ဖိ ကီၢ်ဖိတဖၣ်အဘၢၣ်စၢၤန့ၣ်လီၤ. (အကတီၢ်ဖဲန့ၣ်ပှၤကနၤဧၣ်ဖိဒီးပှၤပရးစၤဖိအိၣ်ဆိးဒံးဝဲ လၢကီၢ်ပူၤန့ၣ်လီၤ).",
			"8": "<sup>8</sup> ဒီးစီၤအၤဘြၣ်စံးဘၣ်စီၤလိာ်, “ပမ့ၢ်ပှၤဒီဘူးဒီတံၢ်လီၤ. နပှၤဒီးယပှၤတဖၣ်တကြၢးအ့ၣ်လိာ်ဆိးက့လိာ်အသးဘၣ်.",
			"9": "<sup>9</sup> မၤသးဒ်န့ၣ်ဒီး, မ်ပကအိၣ်လီၤဖးလိာ်သကိးပသးတက့ၢ်. ဃုထၢတၢ်လီၢ်တတီၤတီၤလၢနသးလီလၢကီၢ်အံၤအပူၤတက့ၢ်. လဲၤနဲကျဲတဘိဒီးယကလဲၤယဲအဂၤတဘိလီၤ.”",
			"10": "<sup>10</sup> စီၤလိာ်ကွၢ်တၢ်ဝးဝးဒီးထံၣ်ဝဲဒၣ်လၢထံကျိယၢ်ဒ့ၣ်အတၢ်ပၢၤ ခိၣ်ဒီဘ့ၣ်ညါကျဲတရဲာ်ဃီဆူဝ့ၢ်စိၤဧၢ်န့ၣ်ထံအိၣ်လၢလၢလီၣ် လီၣ်လီၤဂာ်ဒ်ယွၤအတၤသၣ်လီၢ်အသိးမ့ၢ်ဂ့ၤ, လီၤဂာ်ဒ်ကီၢ်အဲၤကူပတူးအသိးမ့ၢ်ဂ့ၤန့ၣ်လီၤ. (အအံၤမ့ၢ်တၢ်အကတီၢ်လၢယွၤတချုးမၤဟးဂီၤဝ့ၢ်စဒိၣ်ဒီးဂမိၤ ရၤဒံးဘၣ်န့ၣ်လီၤ.)",
			"11": "<sup>11</sup> မၤသးဒ်န့ၣ်ဒီးစီၤလိာ်ဃုထၢထီၣ်ဝဲထံကျိယၢ်ဒ့ၣ်အတၢ်ပၢၤ ခိၣ်ဒီဘ့ၣ်ညါလၢအဂီၢ်ဒၣ်ဝဲဒီးသုးကွံာ်အသးဆူမုၢ်ထီၣ်တကပၤ န့ၣ်လီၤ. တၢ်န့ၣ်မ့ၢ်ပှၤခံဂၤအတၢ်အိၣ်လီၤဖးလိာ်အသးဒ်လဲၣ်အဂ့ၢ်န့ၣ် လီၤ.",
			"12": "<sup>12</sup> စီၤအၤဘြၣ်အိၣ်ဝဲဆိးဝဲလၢကီၢ်ကနၤဧၣ်အပူၤဒီးစီၤလိာ်သူၣ် လီၤအတၢ်အိၣ်တၢ်ဆိးအလီၢ်လၢဝ့ၢ်တဖၣ်လၢအအိၣ်လၢယၢ်ဒ့ၣ်အတၢ်ပၢၤ ခိၣ်အကျါဒီးသူၣ်ထီၣ်အဒဲဘူးဒီးဝ့ၢ်စဒိၣ်န့ၣ်လီၤ.",
			"13": "<sup>13</sup> ပှၤဝ့ၢ်စဒိၣ်ဖိသ့ၣ်တဖၣ်န့ၣ်မ့ၢ်ပှၤအၢပှၤသီဒီးပှၤမၤတၢ်ဒဲး ဘးထီဒါယွၤန့ၣ်လီၤ.",
			"14": "<sup>14</sup> ဖဲစီၤလိာ်ဟးထီၣ်ကွံာ်ဝံၤအလီၢ်ခံန့ၣ်ယွၤစံးဘၣ်စီၤအၤဘြၣ်, “ဖဲနအိၣ်အလီၢ်အံၤန့ၣ်ကွၢ်ထီၣ်တၢ်လီၤတံၢ်လီၤဆဲးဆူ တၢ်လီၢ်ကိးကပၤဒဲးတက့ၢ်.",
			"15": "<sup>15</sup> ယကဟ့ၣ်လီၤနၤဒီးနစၢၤနသွဲၣ်တဖၣ်လၢကယဲၢ်ကီၢ်လၢနထံၣ်ဘၣ်အီၤ ဒီးကမ့ၢ်နတၢ်လီၤစိၤလီၤထီန့ၣ်လီၤ.",
			"16": "<sup>16</sup> ယကဟ့ၣ်လီၤနၤလၢနစၢၤနသွဲၣ်အါအါကလဲာ်တုၤပှၤဂံၢ်ထီၣ်အီၤ တန့ၢ်တသ့နီတဂၤဘၣ်န့ၣ်လီၤ. တၢ်မ့ၢ်ဘၣ်ဂံၢ်ကယဲၢ်ဟီၣ်ခိၣ်အကမူၣ်ခဲလၢာ်န့ၣ်ကညီဒိၣ်တက့ၢ်န့ၣ် လီၤ.",
			"17": "<sup>17</sup> ဒီးခဲကနံၣ်အံၤလဲၤဒီးကွၢ်ကီၢ်ဒီဘ့ၣ်ညါန့ၣ်တက့ၢ်. အဂ့ၢ်ဒ်အံၤ, ယကဟ့ၣ်လီၤနၤတၢ်အံၤခဲလၢာ်န့ၣ်လီၤ.”",
			"18": "<sup>18</sup> မၤသးဒ်န့ၣ်ဒီး, စီၤအၤဘြၣ်သုးအဒဲဒီးသူၣ်လီၤအတၢ်အိၣ်တၢ် ဆိးအလီၢ်ဘူးဒီးမးမရ့အသ့ၣ်စီဆှံတဖၣ်လၢအအိၣ်ဖဲဝ့ၢ်ဃ့ ဘြိၣ်န့ၣ်လီၤ. ဒီးမၤထီၣ်ဝဲတၢ်လုၢ်လီၢ်တခါလၢယွၤအဂီၢ်ဖဲန့ၣ်လီၤ."
		},
		"14": {
			"1": "<sup>1</sup> ဒီးတၢ်မၤအသးလၢစီၤပၤလွံၢ်ဂၤလၢအမ့ၢ်ကီၢ်ဘၤဘူၤလိၣ်အစီၤ ပၤစီၤအးမရၤဖ့လး, ပှၤအ့းလးစၢ်အစီၤပၤစီၤအၤရယိာ်, ပှၤဧ့ၤလၣ်အစီၤပၤစီၤကဒၢ်လဧိမ့ၢ်ဒီးပှၤကလုာ်တဖၣ်အစီၤပၤ စီၤတံးဒၤလးသ့ၣ်တဖၣ်န့ၣ်,",
			"2": "<sup>2</sup> အိၣ်ဒီးအတၢ်ဒုးလိာ်ယၤလိာ်အသးဒီးစီၤပၤအဂၤယဲၢ်ဂၤလၢအမ့ၢ် ပှၤစဒိၣ်အစီၤပၤစီၤဘ့ရၤ, ပှၤဂမိရၤအစီၤပၤစီၤဘံးရၡၤ, ပှၤအၤဒမၤအစီၤပၤစီၤၡံးနာ်, ပှၤစဘိအံၣ်အစီၤပၤစီၤၡ့မ့ ဘ့ၢ်ဒီးပှၤဘ့လၤ (မ့တမ့ၢ်ပှၤစိၤဧၢ်) အစီၤပၤန့ၣ်လီၤ.",
			"3": "<sup>3</sup> စီၤပၤယဲၢ်ဂၤအံၤကရၢကရိထီၣ်အသးဒ်ပှၤဒီသိၣ်ဒီမှံၤအသိး ဒီးပာ်ဖှိၣ်ထီၣ်အသုးမုၢ်တဖၣ်လၢစံးဒံၣ်တၢ်တြီၤပူၤ, ဒ်ပစံးတၢ်အသိး, ခဲကနံၣ်အံၤမ့ၢ်ဝဲပီၣ်လဲၣ်သံန့ၣ်လီၤ.",
			"4": "<sup>4</sup> အဝဲသ့ၣ်ဘၣ်အိၣ်ဝဲဒၣ်လၢစီၤပၤစီၤကဒၢ်လဧိမ့ၢ်အတၢ်ပၢအဖီ လာ်တဆံခံနံၣ်န့ၣ်လီၤ. ဘၣ်ဆၣ်ဖဲတဆံသၢနံၣ်တနံၣ်န့ၣ်အဝဲသ့ၣ် ပူထီၣ်က့ၤအီၤန့ၣ်လီၤ.",
			"5": "<sup>5</sup> ဒီးလၢတဆံလွံၢ်နံၣ်တနံၣ်န့ၣ်စီၤပၤစီၤကဒၢ်လဧိမ့ၢ်ဒီးအသိၣ် အမှံၤစီၤပၤအဂၤသ့ၣ်တဖၣ်ဟဲလၢအသုးမုၢ်ဒၣ်ဝဲဒီးမၤနၢၤပှၤ ရၤဖၤဖိအိၣ်လၢဝ့ၢ်ဧၤၡတါရိၤကၢ်နါယံၣ်, ပှၤစူစၤဖိအိၣ်လၢကီၢ်ဟၣ်အပူၤ, ပှၤအ့ၣ်ဖိအိၣ်လၢၡၤဝ့ကးရ ယးသံၣ်အတၢ်ပျီပူၤ,",
			"6": "<sup>6</sup> ဒီးပှၤဃိၢ်ဖိအိၣ်လၢကီၢ်အဒိၣ်အကစၢၢ်ကလိတဖၣ်အကျါ, ဒီးလူၤထွဲအဝဲသ့ၣ်ယံၤတုၤဆူဝ့ၢ်အ့လးဖရၣ်အိၣ်လၢမဲးမုၢ် ခိၣ်အဃၢၤန့ၣ်လီၤ.",
			"7": "<sup>7</sup> ဒီးဟဲက့ၤကဒါက့ၤဝဲ, ဒီးဟဲက့ၤဆူဝ့ၢ်ကၤဒ့ၢ် (လၢအကတီၢ်ဖဲ န့ၣ်ဘၣ်တၢ်သ့ၣ်ညါအီၤဒ်ဝ့ၢ်ဧ့ၣ်မံးၡပး) န့ၣ်လီၤ. အဝဲသ့ၣ်မၤနၢၤပှၤဧမၤလ့းဖိအကီၢ်ဒီဘ့ၣ်ညါဒီးပှၤ အမိၢ်ဖိလၢအအိၣ်အဆိးလၢဝ့ၢ်ဃၤစစိၣ်တါမၢ်အပူၤန့ၣ်လီၤ.",
			"8": "<sup>8</sup> ဒီးစဒိၣ်အစီၤပၤ, ဂမိရၤအစီၤပၤ, အၤဒမၤအစီၤပၤ, စဘိအံၣ်အစီၤပၤဒီးဘ့လၤအစီၤပၤသ့ၣ်တဖၣ်ပာ်ဖှိၣ်ထီၣ်အသုး မုၢ်လၢတၢ်ဒုးအဂီၢ်ဖဲစံးဒံၣ်အတၢ်တြီၤပူၤဒီးဒုးတၢ်ထီဒါ,",
			"9": "<sup>9</sup> ပှၤဧ့ၤလၣ်အစီၤပၤစီၤကဒၢ်လဧိမ့ၢ်, ပှၤကလုာ်တဖၣ်အစီၤပၤစီၤ တံးဒၤလး, ပှၤၡံနၢ်အစီၤပၤစီၤအးမရၤဖ့လးဒီးပှၤအ့းလးစၢ်အစီၤပၤ စီၤအၤရယိာ်လီၤ. မ့ၢ်စီၤပၤယဲၢ်ဂၤအတၢ်ထီဒါစီၤပၤလွံၢ်ဂၤန့ၣ်လီၤ.",
			"10": "<sup>10</sup> ဒီးစံးဒံၣ်အတၢ်တြီၤပူၤန့ၣ်ပှဲၤဒီးကျဲတံးအပူၤတဖၣ်ဒီးဖဲ စဒိၣ်ဒီးဂမိၤရၤအစီၤပၤတဖၣ်ဃ့ၢ်ကွံာ်လၢတၢ်ဒုးဒီးလီၤတဲာ် လၢတၢ်ပူၤန့ၣ်လီၤ. ဘၣ်ဆၣ်ဒီးစီၤပၤအဂၤတဖၣ်ဃ့ၢ်ပူၤဖျဲးဝဲဆူကစၢၢ်ကလိန့ၣ် လီၤ.",
			"11": "<sup>11</sup> စီၤပၤလွံၢ်ဂၤဟံးထီၣ်ကွံာ်စဒိၣ်ဒီးဂမိရၤအတၢ်ဖိတၢ်လံၤခဲ လၢာ်ပၣ်ဃုာ်ဝဲဒီးတၢ်အီၣ်တၢ်အီဒီးဟးထီၣ်ကွံာ်ဝဲဒၣ်လီၤ.",
			"12": "<sup>12</sup> စီၤအၤဘြၣ်အဖိဒိၣ်စီၤလိာ်အိၣ်ဝဲဆိးဝဲလၢစဒိၣ်အပူၤဒီးလၢ တၢ်န့ၣ်အဃိအဝဲသ့ၣ်စိာ်ကွံာ်အီၤဒီးကယဲၢ်အတၢ်ဖိတၢ်လံၤခဲ လၢာ်န့ၣ်လီၤ.",
			"13": "<sup>13</sup> ဘၣ်ဆၣ်ပှၤလၢအထူၣ်ဖျဲးတဂၤတဲဘၣ်တၢ်မၤအသးခဲလၢာ်လၢပှၤဧ့ၤ ဘြံၤဖိစီၤအၤဘြၣ် လၢအအိၣ်ဝဲဆိးဝဲဘူးဒီးသ့ၣ်စီဆှံ တဖၣ်လၢအဘၣ်ဃးဒီးပှၤအမိၢ်ဖိစီၤမးမရ့န့ၣ်လီၤ. စီၤမးမရ့ဒီးအဒီပုၢ်ဝဲၢ်စီၤအ့ၡကိၤလး, စီၤဧၤန့ၢ်တဖၣ်န့ၣ်မ့ၢ်စီၤအၤဘြၣ်အဒီသိၣ်ဒီမှံၤန့ၣ်လီၤ.",
			"14": "<sup>14</sup> ဒီးတုၤစီၤအၤဘြၣ်နၢ်ဟူဝဲလၢအဖိဒိၣ်ဘၣ်တၢ်ဖီၣ်န့ၢ်အီၤ န့ၣ်, အဝဲကိးထီၣ်ဝဲကယဲၢ်ပှၤဒုးတၢ်ဖိခဲလၢာ်လၢအတၢ်အိၣ်တၢ်ဆိး အလီၢ်အပူၤပှၤသၢကယၤတဆံဃိးဂၤဒီးလူၤဝဲစီၤပၤလွံၢ်ဂၤလၢ ကျဲဆူဝ့ၢ်ဒၣ်န့ၣ်လီၤ.",
			"15": "<sup>15</sup> ဒီးဖဲန့ၣ်အဝဲနီၤဖးလီၤဝဲအပှၤဒုးသုးဖိသ့ၣ်တဖၣ်ဆူကရူၢ် ဖိတဖၣ်ဒီးဒုးအဒုၣ်အဒါသ့ၣ်တဖၣ်ဖဲမုၢ်နၤအကတီၢ်ဒီးမၤနၢၤ ကွံာ်ဝဲဒၣ်န့ၣ်လီၤ. အဝဲလူၤထွဲအဝဲသ့ၣ်တုၤဆူဝ့ၢ်ဃိဘၤလၢအအိၣ်လၢဝ့ၢ်ဒၤမ့း စ့းအကလံၤစိးတခီန့ၣ်လီၤ.",
			"16": "<sup>16</sup> ဒီးဒိးန့ၢ်ဘၣ်ကဒါက့ၤကယဲၢ်တၢ်ခဲလၢာ်လၢအဘၣ်တၢ်ဟံးန့ၢ်ဆူၣ် သ့ၣ်တဖၣ်လီၤ. ဒီးဟဲက့ၤကိးစ့ၢ်ကီးအဖိဒိၣ်စီၤလိာ်ဒီးအတၢ်ဖိတၢ်လံၤခဲ လၢာ်, ဒီးပိာ်မုၣ်ပိာ်မၢၤတဖၣ်ဒီးပှၤဘၣ်တၢ်ဖီၣ်န့ၢ်အီၤအဂၤတဖၣ်န့ၣ် လီၤ.",
			"17": "<sup>17</sup> ဒီးဖဲစီၤအၤဘြၣ်ဟဲက့ၤကဒါက့ၤဃုာ်ဒီးစီၤပၤအဂၤတဖၣ်လၢ တၢ်မၤနၢၤစီၤပၤစီၤကဒၢ်လဧိမ့ၢ်ဒီးစီၤပၤအဂၤတဖၣ်န့ၣ်စဒိၣ် အစီၤပၤလဲၤသဂၢၢ်အီၤဖဲၡၤဝ့အတၢ်တြီၤပူၤ (လၢအဘၣ်တၢ်ကိးစ့ၢ် ကီးအီၤလၢစီၤပၤအတၢ်တြီၤပူၤ) န့ၣ်လီၤ.",
			"18": "<sup>18</sup> ဒီးစီၤမးလကံစဒ့းလၢအမ့ၢ်ဝ့ၢ်ၡၤလ့ၣ်စီၤပၤဒီးတၢ်ထီကတၢၢ် ကစၢ်ယွၤအပှၤလုၢ်တၢ်အခိၣ်ဟဲစိာ်န့ၢ်ကိၣ်ဒီးစပံးထံဆူ စီၤအၤဘြၣ်အအိၣ်,",
			"19": "<sup>19</sup> ဒီးဆိၣ်ဂ့ၤအီၤဝံၤဒီးစံးဝဲဒၣ်, “မ်တၢ်ထီကတၢၢ်ကစၢ်ယွၤ လၢအတ့လီၤမူခိၣ်ဒီးဟီၣ်ခိၣ်တဂၤအံၤဆိၣ်ဂ့ၤစီၤအၤဘြၣ်တ က့ၢ်.",
			"20": "<sup>20</sup> မ်တၢ်ထီကတၢၢ်ကစၢ်ယွၤတဂၤလၢအဟ့ၣ်နၤတၢ်မၤနၢၤလၢနဒုၣ်နဒါ အဖီခိၣ်န့ၣ်ဘၣ်တၢ်စံးထီၣ်ပတြၢၤအီၤတက့ၢ်.” ဒီးစီၤအၤဘြၣ်ဟ့ၣ်ဝဲစီၤမးလကံစဒ့းလၢကယဲၢ်တၢ်ဂုာ်န့ၢ်လၢ အဘၣ်တၢ်မၤန့ၢ်ကဒါက့ၤအီၤအကျါဆံဆဲၣ်ပူတပူန့ၣ်လီၤ.",
			"21": "<sup>21</sup> ဒီးစဒိၣ်အစီၤပၤစံးဘၣ်စီၤအၤဘြၣ်, “ဟံးဃာ်နဲတၢ်ဂုာ်န့ၢ် တဖၣ်တက့ၢ်. မ့မ့ၢ်ဟ့ၣ်က့ၤယၤယပှၤတဖၣ်တက့ၢ်.”",
			"22": "<sup>22</sup> စီၤအၤဘြၣ်စံးဆၢဝဲဒၣ်, “ယဆိၣ်လီၤယသးသညူးသပှၢ်လၢယွၤ, တၢ်ထီကတၢၢ်ကစၢ်ယွၤ, ယွၤလၢအတ့လီၤမူခိၣ်ဒီးဟီၣ်ခိၣ်အမဲာ်ညါ,",
			"23": "<sup>23</sup> လၢယတဟံးဃာ်တၢ်ဘၣ်ဃးဒီးနၤနီတမံၤထဲလုၣ်တဘိမ့ၢ်ဂ့ၤထဲ ခီၣ်ဖံးပျံၤတဘိမ့ၢ်ဂ့ၤန့ၣ်ဒၣ်လဲာ်ဘၣ်. ဒီးနစံးလၢ “ယမ့ၢ်ပှၤလၢအဒုးထူးထီၣ်တီၤထီၣ်စီၤအၤဘြၣ်” န့ၣ်တသ့နီတစုဘၣ်.",
			"24": "<sup>24</sup> ယတဟံးန့ၢ်တၢ်နီတမံၤလၢယဂီၢ်ဘၣ်. ယကတူၢ်လိာ်ဒၣ်ထဲတၢ်လၢယပှၤတဖၣ်သူတ့ၢ်ဝဲတဖၣ်န့ၣ်လီၤ. ဘၣ်ဆၣ်ဒီး, ပျဲယသိၣ်သမှံၤတဖၣ်ဒ်စီၤဧၤန့ၢ်, စီၤအ့ၡကိၤလးဒီးစီၤမးမၡ့တဖၣ်န့ၣ်ဟံးန့ၢ်တၢ်နီၤဖးလၢ အဝဲသ့ၣ်အဂီၢ်ဒၣ်ဝဲတက့ၢ်.”"
		},
		"15": {
			"1": "<sup>1</sup> တၢ်န့ၣ်တဖၣ်အလီၢ်ခံစီၤအၤဘြၣ်ဒိးန့ၢ်ဘၣ်တၢ်ထံၣ်လၢညါခီ တမံၤဒီးနၢ်ဟူယွၤစံးဘၣ်အီၤ, “စီၤအၤဘြၣ်ဧၢ, ပျံၤတၢ်တဂ့ၤ, ယကခိးတြီကွံာ်တၢ်အၢလၢနၤဒီးဟ့ၣ်လီၤနၤတၢ်ဘျုးတၢ်ဖှိၣ်ဖး ဒိၣ်တမံၤန့ၣ်လီၤ.”",
			"2": "<sup>2</sup> ဘၣ်ဆၣ်စီၤအၤဘြၣ်စံးဆၢဝဲဒၣ်, “ယွၤပၢဘၣ်တၢ်ခဲလၢာ်ကစၢ်ဧၢ, နတၢ်ဟ့ၣ်ဘျုးကမၤဂ့ၤယၤမနုၤတမံၤလဲၣ်. အဂ့ၢ်ဒ်အံၤ, ယဖိတအိၣ်နီတဂၤဘၣ်. ပှၤလၢကန့ၢ်သါတၢ်ဘၣ်ဃးဒီး ယၤန့ၣ်မ့ၢ်ဒၣ်ပှၤဝ့ၢ်ဒၤမ့ၤစ့းဖိစီၤအလံၤဧ့စ့ၢ်တဂၤဧိၤ န့ၣ်လီၤ.",
			"3": "<sup>3</sup> နတဟ့ၣ်လီၤတ့ၢ်ယၤဖိနီတဂၤဘၣ်. ဒီးပှၤလၢကန့ၢ်သါယတၢ်စုလီၢ် ခီၣ်ခိၣ်န့ၣ်မ့ၢ်ဒၣ်ယကုၢ်တဖၣ်အကျါတဂၤလီၤ.”",
			"4": "<sup>4</sup> တုၤနုၤတစု, အဝဲနၢ်ဟူယွၤစံးဘၣ်ကဒီးအီၤ, “နကုၢ်စီၤအလံၤ ဧ့စ့ၢ်အံၤတန့ၢ်သါဘၣ်နတၢ်စုလီၤခီၣ်ခိၣ်ဘၣ်. နဖိခွါဒၣ်နဲကမ့ၢ်ပှၤန့ၢ်သါတၢ်လီၤ.”",
			"5": "<sup>5</sup> ယွၤကိးထီၣ်အီၤဆူတၢ်ချၢဒီးစံးဝဲဒၣ်, “ကွၢ်ထီၣ်ဆူမူခိၣ် ဒီးဂံၢ်ကွၢ်ဆၣ်ဧိၤဖီဧိၤန့ၣ်တက့ၢ်. နကအိၣ်ဒီးနစၢၤနသွဲၣ်အါအါဂီၢ်ဂီၢ်ဒ်န့ၣ်အသိးလီၤ.”",
			"6": "<sup>6</sup> စီၤအၤဘြၣ်နာ်ယွၤဒီးမ့ၢ်လၢတၢ်အံၤအဃိယွၤဘၣ်သူၣ်ဘၣ်သးအီၤ ဒီးတူၢ်လိာ်အီၤန့ၣ်လီၤ.",
			"7": "<sup>7</sup> ဒီးယွၤစံးဘၣ်အီၤ, “ယမ့ၢ်ယွၤလၢအဒုးဟးထီၣ်နၤလၢဝ့ၢ်အူၢ် လၢကီၢ်ဘၤဘူၤလိၣ်အပူၤဒ်သိးယကဟ့ၣ်လီၤနၤထံကီၢ်အံၤလၢနတၢ် ဒၣ်နဲအဂီၢ်န့ၣ်လီၤ.”",
			"8": "<sup>8</sup> ဘၣ်ဆၣ်ဒီး, စီၤအၤဘြၣ်သံကွၢ်ထီၣ်ဝဲဒၣ်, “ယွၤပၢဘၣ်တၢ်ခဲလၢာ် ကစၢ်ဧၢ, တၢ်အံၤကမ့ၢ်ယတၢ်န့ၣ်ယသ့ၣ်ညါကသ့ဒ်လဲၣ်.”",
			"9": "<sup>9</sup> ဒီးယွၤစံးဆၢအီၤ, “ဟဲစိာ်န့ၢ်ယၤလၢဂီၤဖံးမိၢ်တဒု, မဲာ်တဲးလဲးတဒုဒီးသိဖါတဒုလၢအသးအိၣ်သၢနံၣ်စုာ်စုာ်ဒီး ထိၣ်လွံၢ်တဘ့ၣ်ဒီးထိၣ်ကးက့ၣ်ဖိတဘ့ၣ်တက့ၢ်.”",
			"10": "<sup>10</sup> ဒီးစီၤအၤဘြၣ်ဟဲစိာ်ဆၣ်ဖိကီၢ်ဖိသ့ၣ်တဖၣ်အံၤဆူယွၤအအိၣ်, ဒီးဒီၣ်တဲာ်ဝဲခံခီပှဲၤသိးသိးန့ၣ်လီၤ. ဒီးပာ်လီၤဝဲတၢ်အခီတဖၣ်တခီပၤသဃီၤလိာ်အသးခံကျိၤန့ၣ် လီၤ. မ့မ့ၢ်ထိၣ်တဖၣ်န့ၣ်တကူးတဲာ်ဝဲဒၣ်ဘၣ်.",
			"11": "<sup>11</sup> လီတာ်တဖၣ်ဟဲလီၤလၢတၢ်စိၣ်တဖၣ်အလိၤဒီးစီၤအၤဘြၣ်နီၣ်ကွံာ် ဃါကွံာ်အီၤလီၤ.",
			"12": "<sup>12</sup> ဒီးဖဲမုၢ်လီၤနုာ်အကတီၢ်န့ၣ်စီၤအၤဘြၣ်မံဘၣ်အသးတုၤအနၢ် လီၤယိာ်ဝဲဒီးတၢ်ပျံၤတၢ်ဖုးဖးဒိၣ်လီၤဘၣ်လၢအလိၤန့ၣ်လီၤ.",
			"13": "<sup>13</sup> ယွၤစံးဘၣ်အီၤ, “နစၢၤနသွဲၣ်တဖၣ်ကကဲထီၣ်ပှၤသမှံၤလၢပှၤတခီ ဘီမုၢ်အကီၢ်တဘ့ၣ်အပူၤလီၤ. အဝဲသ့ၣ်ကကဲထီၣ်ကုၢ်တဖၣ်ဖဲန့ၣ်ဒီးကဘၣ်တၢ်မၤအီၤအၢအၢသီသီ အနံၣ်လွံၢ်ကယၤန့ၣ်လီၤ.",
			"14": "<sup>14</sup> ဘၣ်ဆၣ်ဒီး, ယကစံၣ်ညီၣ်ပှၤတကလုာ်လၢအမၢကဲကုၢ်အဝဲသ့ၣ်, ဒီးတုၤအဝဲသ့ၣ်ဟးထီၣ်ကွံာ်လၢပှၤထံပှၤကီၢ်န့ၣ်အဝဲသ့ၣ်ကစိာ် ဃုာ်တၢ်ထူးတၢ်တီၤအါအါဂီၢ်ဂီၢ်န့ၣ်လီၤ.",
			"15": "<sup>15</sup> နနီၢ်ကစၢ်ဒၣ်နဲနကအိၣ်ကၢအိၣ်ခိးတုၤနသးပှၢ်တုာ်, နကသံဘၣ်မုာ်မုာ်ခုၣ်ခုၣ်ဒီးနကဘၣ်တၢ်ခူၣ်လီၤကွံာ်နၤန့ၣ်လီၤ.",
			"16": "<sup>16</sup> တချုးလၢနစၢၤနသွဲၣ်တဖၣ်ဟဲက့ၤဆူအံၤန့ၣ်ကအိၣ်ဝဲလွံၢ်စိၤ လီၤ. အဂ့ၢ်ဒ်အံၤ, ယတနီၣ်ထီၣ်ဟီထီၣ်ကွံာ်ပှၤအမိၢ်ဖိတဖၣ်တချုးဒံး ဘၣ်လၢအဝဲသ့ၣ်အၢထီၣ်သီထီၣ်ဒိၣ်ဒိၣ်ကလဲာ်တုၤအကဘၣ်တၢ်စံၣ်ညီၣ် အီၤန့ၣ်ဘၣ်.",
			"17": "<sup>17</sup> ဒီးတုၤမုၢ်လီၤနုာ်တ့ၢ်လံဒီးတၢ်ခံးလီၤယုၢ်ကလာ်န့ၣ်မ့ၣ်အူ လုၢ်အသပၢၤတဖျၢၣ်ဒီးဆှီကဲၤကပျီၤတဘိအိၣ်ဖျါထီၣ်သတူၢ်ကလာ် ခီဂာ်တ့ၢ်ဖဲဆၣ်ဖိကီၢ်ဖိအကူာ်တဖၣ်အဘၢၣ်စၢၤန့ၣ်လီၤ.",
			"18": "<sup>18</sup> တုၤနုၤတစု, ယွၤမၤတၢ်အၢၣ်လီၤအီလီၤဒီးစီၤအၤဘြၣ်ဖဲန့ၣ် လီၤ. ဒီးယွၤစံးဘၣ်စီၤအၤဘြၣ်, “ယအၢၣ်လီၤလၢယကဟ့ၣ်လီၤနစၢၤနသွဲၣ် တဖၣ်လၢထံကီၢ်ဒီဘ့ၣ်အံၤစးထီၣ်လၢကီၢ်အဲၤကူပတူးအဆၢဒီး တုၤလီၤဆူထံကျိဖရၤသး,",
			"19": "<sup>19</sup> ဃုာ်ဒီးပှၤက့ၣ်ဖိ, ပှၤကနးဖိ, ပှၤကးမိၣ်ဖိ,",
			"20": "<sup>20</sup> ပှၤဃ့ၤသးဖိ, ပှၤပရးစးဖိ, ပှၤရၤဖၤဖိ,",
			"21": "<sup>21</sup> ပှၤအမိၢ်ဖိ, ပှၤကနၤဧၣ်ဖိ, ပှၤကံၢ်ကၣ်ဖိဒီးပှၤယဘူၣ်ဖိအထံအကီၢ်တဖၣ်န့ၣ်လီၤ."
		},
		"16": {
			"1": "<sup>1</sup> စီၤအၤဘြၣ်အမါနီၢ်စၤရဲန့ၣ်တဆံးစၢ်န့ၢ်အဖိနီတဂၤလၢစီၤအၤဘြၣ်အဂီၢ်ဘၣ်. မ့မ့ၢ်အဝဲဒၣ်အိၣ်ဒီးအပှၤအဲၤကူပတူးဖိအကုၢ်ပိာ်မုၣ်တဂၤလၢအမံၤမ့ၢ်ဝဲ နီၢ်ဟၤကၢ်န့ၣ်လီၤ.",
			"2": "<sup>2</sup> မၤသးဒ်န့ၣ်ဒီး, နီၢ်စၤရဲစံးဘၣ်စီၤအၤဘြၣ်, “ယွၤတြီယၤဒ်သိးယဖိသုတအိၣ်တဂ့ၤလီၤ. လဲၤမံဃုာ်ဒီးယကုၢ်ပိာ်မုၣ်ဖိန့ၣ်တက့ၢ်. ဘၣ်တဘၣ်အဝဲကဒိးန့ၢ်ဘၣ်ဖိတဂၤလၢယဂီၢ်ကန့ၢ်ကသ့ဝဲလီၤ.” စီၤအၤဘြၣ်အသးလီၤပလိာ်ဒီးတၢ်လၢနီၢ်စၤရဲစံးဝဲဒၣ်န့ၣ်လီၤ.",
			"3": "<sup>3</sup> မၤသးဒ်န့ၣ်ဒီး, နီၢ်စၤရဲဟ့ၣ်ဝဲအကုၢ်ပိာ်မုၣ်နီၢ်ဟၤကၢ်ဆူ စီၤအၤဘြၣ်ဒ်သိးကကဲထီၣ်အသံၣ်အမါန့ၣ်လီၤ. (တၢ်အံၤမၤအသးဖဲစီၤအၤဘြၣ်အိၣ်ဝဲလၢကီၢ်ကနၤဧၣ်အပူၤအနံၣ် တဆံဝံၤအလီၢ်ခံန့ၣ်လီၤ.)",
			"4": "<sup>4</sup> စီၤအၤဘြၣ်မံဃုာ်ဂဲၤဃုာ်ဒီးနီၢ်ဟၤကၢ်ဝံၤနီၢ်ဟၤကၢ်ဒၢထီၣ်ဝဲဒၣ်န့ၣ်လီၤ. ဒီးတုၤအသ့ၣ်ညါဝဲလၢအဒၢထီၣ်န့ၣ်အဝဲပာ်ထီၣ်ထီအသးဒီးပာ် နီၢ်စၤရဲဒ်တမ့ၢ်တၢ်နီတမံၤလၢအမဲာ်ညါအသိးန့ၣ်လီၤ.",
			"5": "<sup>5</sup> တုၤနုၤတစု, နီၢ်စၤရဲစံးဘၣ်စီၤအၤဘြၣ်, “နီၢ်ဟၤကၢ်ပာ်ယၤဒ်ယတမ့ၢ်တၢ်နီတမံၤအသိးန့ၣ်မ့ၢ်ဒၣ်နတၢ်ကမၣ်လီၤ. ယနီၢ်ကစၢ်ဒၣ်ယဲယဟ့ၣ်လီၤအီၤလၢနၤဒီးစးထီၣ်လၢအသ့ၣ်ညါဝဲ လၢအဒၢထီၣ်န့ၣ်, ပာ်ယၤဒ်ယတမ့ၢ်တၢ်နီတမံၤဘၣ်အသိးန့ၣ်လီၤ. မ်ယွၤစံၣ်ညီၣ်တၢ်လၢနၤဒီးယၤအံၤမ့ၢ်မတၤအတၢ်ဘၣ်လဲၣ်န့ၣ်တက့ၢ်.”",
			"6": "<sup>6</sup> ဒီးစီၤအၤဘြၣ်စံးဆၢဝဲဒၣ်, “ဂ့ၤလံ, အဝဲဒၣ်န့ၣ်မ့ၢ်နကုၢ် ဒီးအိၣ်လၢနတၢ်ပၢအဖီလာ်လီၤ. မၤအီၤဒ်တၢ်လၢနအဲၣ်ဒိးမၤအီၤန့ၣ်တက့ၢ်.” တုၤနုၤတစုနီၢ်စၤရဲမၤနီၢ်ဟၤကၢ်အၢအၢသီသီတုၤဒၣ်လဲာ် နီၢ်ဟၤကၢ်ဘၣ်ထွးထီၣ်ဃ့ၢ်ဝဲဒၣ်န့ၣ်လီၤ.",
			"7": "<sup>7</sup> ယွၤအကလူးထံၣ်န့ၢ်နီၢ်ဟၤကၢ်ဖဲမဲးမုၢ်ခိၣ်အထံထီၣ်ပၢၢ်တတီၤ လၢကျဲလဲၤဆူဝ့ၢ်ၡူၢ်,",
			"8": "<sup>8</sup> ဒီးစံးဘၣ်အီၤ, “နီၢ်စၤရဲအကုၢ်ပိာ်မုၣ်နီၢ်ဟၤကၢ်ဧၢ, နဟဲလၢလဲၣ်ဒီးနကလဲၤဆူလဲၣ်.” ဒီးနီၢ်ဟၤကၢ်စံးဆၢအီၤ, “ယဟးထီၣ်ဃ့ၢ်လၢယကစၢ်မုၣ်နီၢ်စၤ ရဲအအိၣ်န့ၣ်လီၤ.”",
			"9": "<sup>9</sup> ဒီးယွၤအကလူးန့ၣ်စံးဘၣ်အီၤ, “က့ၤကဒါက့ၤဆူနကစၢ်မုၣ် အအိၣ်ဒီးကဲအကုၢ်တက့ၢ်.”",
			"10": "<sup>10</sup> ယွၤအကလူးန့ၣ်စံးကဒီးအီၤ, “ယကဟ့ၣ်လီၤနၤလၢနစၢၤနသွဲၣ်အါ အါကလဲာ်တုၤဒၣ်လဲၣ်ပှၤဂံၢ်အီၤတန့ၢ်တသ့နီတဂၤဘၣ်န့ၣ်လီၤ.",
			"11": "<sup>11</sup> နကအိၣ်ဒီးနဖိခွါတဂၤ, နကယုၢ်န့ၢ်အမံၤလၢစီၤယံးၡမၤဧ့လး လီၤ. အဂ့ၢ်ဒ်အံၤ, ယွၤနၢ်ဟူလံနတၢ်ဟီၣ်တၢ်ယၢၤလၢတၢ်ကိၢ်တၢ်ဂီၤ အပူၤအဃိလီၤ.",
			"12": "<sup>12</sup> ဘၣ်ဆၣ်ဒီး, နဖိခွါကအိၣ်မူဝဲဒ်ကသ့ၣ်ယီၤမံၤတဒုအသိးန့ၣ် လီၤ. အဝဲကထီဒါပှၤကိးဂၤဒဲးဒီးပှၤကိးဂၤဒဲးစ့ၢ်ကီးကထီဒါ အီၤန့ၣ်လီၤ. အဝဲကအိၣ်မူလီၤဖးဒီးကယဲၢ်အဒူၣ်ဖိထၢဖိခဲလၢာ်လီၤ.”",
			"13": "<sup>13</sup> ဒီးနီၢ်ဟၤကၢ်သံကွၢ်လီၤက့ၤအသး, “မ့ၢ်ယထံၣ်နီၢ်နီၢ်လံ ယွၤဒီးအိၣ်မူဘၣ်ဒံးလၢကတဲတၢ်ဂ့ၢ်အံၤန့ၣ်ဧါ.” မၤသးဒ်န့ၣ်ဒီးအဝဲကိးယွၤလၢအကတိၤတၢ်ဒီးအီၤလၢ, “ကစၢ်ယွၤတဂၤလၢအထံၣ်တၢ်” န့ၣ်လီၤ.",
			"14": "<sup>14</sup> လၢတၢ်န့ၣ်အဃိထံပူၤတပူၤလၢအအိၣ်ဖဲဝ့ၢ်ကၤဒ့ၣ်ဒီးဝ့ၢ်ဘ့ရ့းအဘၢၣ် စၢၤန့ၣ်ပှၤဂီၢ်မုၢ်ကိးဝဲဒၣ်လၢ, “ပှၤမူတဂၤလၢအထံၣ်ယၤအထံပူၤ” န့ၣ်လီၤ.",
			"15": "<sup>15</sup> နီၢ်ဟၤကၢ်ဆံးစၢ်ထီၣ်အဖိခွါတဂၤလၢစီၤအၤဘြၣ်အဂီၢ်ဒီးယုၢ် န့ၢ်အမံၤလၢစီၤယံးၡမၤဧ့လးန့ၣ်လီၤ.",
			"16": "<sup>16</sup> အကတီၢ်ဖဲန့ၣ်စီၤအၤဘြၣ်အသးအိၣ်ဝဲဃိးဆံဃုနံၣ်လီၤ."
		},
		"17": {
			"1": "<sup>1</sup> ဖဲစီၤအၤဘြၣ်အသးအိၣ်ဝဲခွံဆံခွံနံၣ်န့ၣ်ယွၤလီၣ်ဖျါထီၣ် အသးလၢအီၤဒီးစံးဘၣ်အီၤ, “ယမ့ၢ်သ့တၢ်လၢာ်ကစၢ်ယွၤလီၤ. စူၢ်ယၤဒီးမၤတၢ်အဘၣ်တဘိယူၢ်ဃီတက့ၢ်.",
			"2": "<sup>2</sup> ယကမၤယတၢ်အၢၣ်လီၤအီလီၤဒီးနၤဒီးဟ့ၣ်လီၤနၤလၢနစၢၤနသွဲၣ် အါအါဂီၢ်ဂီၢ်န့ၣ်လီၤ.”",
			"3": "<sup>3</sup> စီၤအၤဘြၣ်တီၤလီၤကဒွံကျိာ်ဒီးကျးလီၤအမဲာ်လၢဟီၣ်ခိၣ်ဒီး ကစၢ်ယွၤစံးဘၣ်အီၤ,",
			"4": "<sup>4</sup> “ယမၤတၢ်အၢၣ်လီၤအီလီၤအံၤဒီးနၤလီၤ. ယအၢၣ်လီၤတၢ်လၢနကကဲထီၣ်ပှၤအါကလုာ်အတၢ်လီၤစၢၤလီၤသွဲၣ်အပၢ် ဖးဒိၣ်လၢပျၢၤန့ၣ်လီၤ.",
			"5": "<sup>5</sup> နမံၤတမ့ၢ်စီၤအၤဘြၣ်လၢၤဘၣ်. မ့မ့ၢ်နမံၤကမ့ၢ်စီၤအၤဘြၤဟၣ် န့ၣ်လီၤ. အဂ့ၢ်ဒ်အံၤ, ယဒုးကဲထီၣ်နၤလၢပှၤအါကလုာ်အတၢ်လီၤစၢၤလီၤ သွဲၣ်အပၢ်ဖးဒိၣ်လၢပျၢၤအဃိလီၤ.",
			"6": "<sup>6</sup> ယကဟ့ၣ်လီၤနၤလၢနစၢၤနသွဲၣ်အါအါဂီၢ်ဂီၢ်ဒီးလၢအကျါတနီၤ န့ၣ်ကကဲထီၣ်စီၤပၤတဖၣ်လီၤ. နကအိၣ်ဒီးနစၢၤနသွဲၣ်အါဂၤတုၤဒၣ်လဲာ်အဝဲသ့ၣ်တဖၣ်ကကဲထီၣ်ပှၤ ကလုာ်တဖၣ်န့ၣ်လီၤ.",
			"7": "<sup>7</sup> ယကဟံးဃာ်ယတၢ်အၢၣ်လီၤအီလီၤဒီးနၤ, ဒီးနစၢၤနသွဲၣ်လၢခါဆူညါအစိၤသ့ၣ်တဖၣ်ဒ်တၢ်အၢၣ်လီၤအီလီၤ အထူအယိာ်တမံၤအသိးန့ၣ်လီၤ. ယမ့ၢ်နကစၢ်ယွၤဒီးပှၤလီၤစၢၤလီၤသွဲၣ်လၢနၤတဖၣ်အကစၢ်ယွၤန့ၣ် လီၤ.",
			"8": "<sup>8</sup> ယကဟ့ၣ်လီၤနၤဒီးနစၢၤနသွဲၣ်သ့ၣ်တဖၣ်လၢထံကီၢ်အံၤလၢအခဲအံၤ နမ့ၢ်ပှၤတခီဘီမုၢ်ဖိလၢအပူၤန့ၣ်လီၤ. ကီၢ်ကနၤဧၣ်ဒီဘ့ၣ်ညါန့ၣ်ကဘၣ်ဃးဒီးနစၢၤနသွဲၣ်သ့ၣ်တဖၣ်လီၤ ထူလီၤယိာ်လီၤ. ဒီးယကမ့ၢ်အဝဲသ့ၣ်အကစၢ်ယွၤန့ၣ်လီၤ.”",
			"9": "<sup>9</sup> ကစၢ်ယွၤစံးဘၣ်စီၤအၤဘြၤဟၣ်, “နဲစ့ၢ်ကီးနကဘၣ်ဘၣ်သူၣ်ဘၣ် သးလၢနကဟံးဃာ်တၢ်အၢၣ်လီၤအီလီၤဒီးယၤ, ဃုာ်ဒီးနစၢၤနသွဲၣ်လၢခါဆူညါအစိၤသ့ၣ်တဖၣ်န့ၣ်လီၤ.",
			"10": "<sup>10</sup> နၤဒီးကယဲၢ်နစၢၤနသွဲၣ်ခဲလၢာ်ကဘၣ်ဘၣ်သူၣ်ဘၣ်သးလၢပိာ်ခွါလၢ သုကျါခဲလၢာ်ကဒိးတၢ်ကူးတရံးအဂီၢ်န့ၣ်လီၤ.",
			"11": "<sup>11</sup> စးထီၣ်ခဲအံၤဒီးဆူညါနကဘၣ်ကူးတရံးပှၤဖိသၣ်ပိာ်ခွါကိး ဂၤဒဲးဖဲအသးပှဲၤထီၣ်ဃိးသီဃုာ်ဒီးကုၢ်တဖၣ်လၢအအိၣ်ဖျဲၣ် ထီၣ်လၢနဟံၣ်ဒူၣ်ဃီထၢအပူၤမ့ၢ်ဂ့ၤ, ကုၢ်တဖၣ်လၢအဘၣ်တၢ်ပှ့ၤအီၤလၢပှၤတခီဘီမုၢ်ဖိအအိၣ်မ့ၢ်ဂ့ၤ န့ၣ်လီၤ. တၢ်အံၤကဒုးနဲၣ်ဖျါထီၣ်လၢတၢ်အၢၣ်လီၤအီလီၤအိၣ်ဝဲလၢနၤ ဒီးယၤအဘၢၣ်စၢၤန့ၣ်လီၤ.",
			"13": "<sup>13</sup> ပှၤကိးဂၤဒဲးကဘၣ်ဒိးတၢ်ကူးတရံးဒီးတၢ်အံၤမ့ၢ်နီၢ်ခိအတၢ် ပနီၣ်လၢအပာ်ဖျါထီၣ်ယတၢ်အၢၣ်လီၤအီလီၤဒီးသုမ့ၢ်တၢ်လီၤထူ လီၤယိာ်န့ၣ်လီၤ.",
			"14": "<sup>14</sup> ပှၤပိာ်ခွါတဂၤလၢ်လၢ်လၢအတဒိးဘၣ်တၢ်ကူးတရံးန့ၣ်တဘၣ်တၢ်ပာ် အီၤလၢအမ့ၢ်ပှၤတဂၤလၢယပှၤဂီၢ်မုၢ်အကျါလၢၤဘၣ်န့ၣ်လီၤ. အဂ့ၢ်ဒ်အံၤ, အဝဲတဟံးဃာ်တၢ်အၢၣ်လီၤအီလီၤဒီးယၤအဃိန့ၣ်လီၤ.”",
			"15": "<sup>15</sup> ကစၢ်ယွၤစံးဘၣ်စီၤအၤဘြၤဟၣ်, “နတဘၣ်ကိးလၢၤနမါလၢနီၢ်စၤ ရဲလၢၤဘၣ်. စးထီၣ်ခဲအံၤဒီးဆူညါန့ၣ်အမံၤကမ့ၢ်ဝဲနီၢ်စၤရါလီၤ.",
			"16": "<sup>16</sup> ယကဆိၣ်ဂ့ၤအီၤဒီးယကဟ့ၣ်လီၤနၤဖိခွါတဂၤခီဖျိအီၤစ့ၢ်ကီး လီၤ. ယကဆိၣ်ဂ့ၤအီၤဒီးအဝဲကကဲထီၣ်ပှၤကလုာ်တဖၣ်အမိၢ်ဒီးစီၤပၤ တဖၣ်ကအိၣ်ဝဲလၢအစၢၤအသွဲၣ်တဖၣ်အကျါန့ၣ်လီၤ.”",
			"17": "<sup>17</sup> စီၤအၤဘြၤဟၣ်တီၤလီၤကဒွံကျိာ်ဒီးကျးလီၤအမဲာ်လၢဟီၣ်ခိၣ် လိၤန့ၣ်လီၤ. ဘၣ်ဆၣ်နံၤထီၣ်ဝဲဒၣ်ဖဲအဆိကမိၣ်ထီၣ်ဝဲ, “ပှၤလၢအသးအိၣ်လံအနံၣ်တကယၤန့ၣ်အဖိအိၣ်ဘၣ်ကသ့ စ့ၢ်ကီးဧါ. မ့ၢ်နီၢ်စၤရါလၢအသးအိၣ်အနံၣ်ခွံဆံန့ၣ်အဖိ အိၣ်ဘၣ်ကသ့စ့ၢ်ကီးဧါ.”",
			"18": "<sup>18</sup> ဒီးစီၤအၤဘြၤဟၣ်သံကွၢ်ကစၢ်ယွၤ, “နတပျဲစီၤယံးၡမၤဧ့လး မ့ၢ်ယပှၤန့ၢ်သါတၢ်န့ၣ်ဘၣ်မနုၤအဃိလဲၣ်.”",
			"19": "<sup>19</sup> ဒီးကစၢ်ယွၤစံးဆၢအီၤ, “တသ့ဘၣ်. နမါနီၢ်စၤရါကဆံးစၢ်န့ၢ် ဖိခွါတဂၤလၢနဂီၢ်ဒီးနကယုၢ်န့ၢ်အမံၤလၢစီၤအံၤစဲးန့ၣ် လီၤ. ယကဟံးဃာ်ယတၢ်အၢၣ်လီၤအီလီၤဒီးအီၤ, ဒီးအစၢၤအသွဲၣ်တဖၣ်လီၤထူလီၤယိာ်န့ၣ်လီၤ. တၢ်အံၤမ့ၢ်တၢ်အၢၣ်လီၤအီလီၤအထူအယိာ်တမံၤန့ၣ်လီၤ.",
			"20": "<sup>20</sup> ယနၢ်ဟူတ့ၢ်လံလၢနဃ့တၢ်ဘၣ်ဃးဒီးစီၤယံးၡမၤဧ့လးအဂီၢ်န့ၣ် လီၤ. မၤသးဒ်န့ၣ်ဒီး, ယကဆိၣ်ဂ့ၤအီၤဒီးဟ့ၣ်အီၤလၢအဖိ တဖၣ်ဒီးအစၢၤအသွဲၣ်တဖၣ်အါအါဂီၢ်ဂီၢ်န့ၣ်လီၤ. အဝဲကမ့ၢ်ပဒိၣ်တဆံခံဂၤအပၢ်ဒီးယကဒုးကဲထီၣ်အစၢၤအသွဲၣ်တဖၣ် လၢပှၤကလုာ်ဖးဒိၣ်န့ၣ်လီၤ.",
			"21": "<sup>21</sup> ဘၣ်ဆၣ်ဒီး, ယကဟံးဃာ်ယတၢ်အၢၣ်လီၤအီလီၤဒီးနဖိခွါစီၤအံၤ စဲးလၢနီၢ်စၤရါကဆံးစၢ်န့ၢ်နၤလၢခဲကိာ်တနံၣ်ဖဲအကတီၢ်အံၤ န့ၣ်လီၤ.",
			"22": "<sup>22</sup> ဒီးတုၤကစၢ်ယွၤကတိၤတၢ်ဒီးစီၤအၤဘြၤဟၣ်ဝံၤဒီးဟးထီၣ် ကွံာ်ဝဲဒၣ်န့ၣ်လီၤ.",
			"23": "<sup>23</sup> ဒီးလၢမုၢ်တနံၤဃီအံၤန့ၣ်စီၤအၤဘြၤဟၣ်စူၢ်ကစၢ်ယွၤဒီးကူး တရံးအဖိခွါစီၤယံးၡမၤဧ့လးဒီးပှၤပိာ်ခွါအဂၤခဲလၢာ်လၢ အဟံၣ်ဒူၣ်ဃီထၢအပူၤဃုာ်ဒီးကုၢ်လၢအအိၣ်ဖျဲၣ်ထီၣ်လၢအဟံၣ်ဒူၣ် ဃီထၢအပူၤဒီးလၢအပှ့ၤတ့ၢ်ဝဲတဖၣ်န့ၣ်လီၤ.",
			"24": "<sup>24</sup> ဒီးဖဲစီၤအၤဘြၤဟၣ်ဒိးတၢ်ကူၣ်တရံးန့ၣ်အသးပှၢ်တ့ၢ်လံ ခွံဆံခွံနံၣ်န့ၣ်လီၤ.",
			"25": "<sup>25</sup> ဒီးအဖိခွါစီၤယံးၡမၤဧ့လးအသးအိၣ်ဝဲတဆံသၢနံၣ်လီၤ.",
			"26": "<sup>26</sup> ဒီးစီၤအၤဘြၤဟၣ်ဒီးအဖိခွါစီၤယံးၡမၤဧ့လးဒိးတၢ်ကူး တရံးလၢမုၢ်တနံၤဃီအတီၢ်ပူၤ,",
			"27": "<sup>27</sup> ဃုာ်ဒီးအကုၢ်ခဲလၢာ်န့ၣ်လီၤ."
		},
		"18": {
			"1": "<sup>1</sup> ယွၤလီၣ်ဖျါထီၣ်အသးလၢစီၤအၤဘြၤဟၣ်ဖဲမးမရ့အသ့ၣ်စီဆှံ တဖၣ်န့ၣ်လီၤ. ဖဲလၢမုၢ်တနံၤအပူၤတၢ်ကိၢ်ဆူၣ်ကတၢၢ်အက တီၢ်န့ၣ်စီၤအၤဘြၤဟၣ်ဆ့ၣ်နီၤဝဲလၢအဒဲအကျဲစၢၤအခါ,",
			"2": "<sup>2</sup> အဝဲကွၢ်ထီၣ်တၢ်ဒီးထံၣ်ဘၣ်ပှၤသၢဂၤဂဲၤဆၢထၢၣ်ဖဲန့ၣ်လီၤ. ဒီးတုၤအထံၣ်အဝဲသ့ၣ်တဘျီဃီန့ၣ်, အဝဲလဲၤဃ့ၢ်ထီၣ်သဂၢၢ်အဝဲ သ့ၣ်လီၤ. ဒီးတီၤလီၤကဒွံကျိာ်ဒီးကျးလီၤအမဲာ်လၢဟီၣ်ခိၣ်လိၤ,",
			"3": "<sup>3</sup> ဒီးစံးဝဲ, “တၢ်ဒိၣ်သ့ၣ်ဧၢ, သုတအိၣ်ပတုာ်ဘၣ်ဒီးဝံသးစူၤ လဲၤပူၤကွံာ်ယဟံၣ်တဂ့ၤ. ယသးအိၣ်တူၢ်လိာ်သုလီၤ.",
			"4": "<sup>4</sup> ပျဲယဟဲစိာ်န့ၢ်သုထံတစဲးလၢသုကသ့သုခီၣ်န့ၣ်တက့ၢ်. သုအိၣ်ဘှံးလၢသ့ၣ်ကဒုအံၤသ့ဝဲဒၣ်လီၤ.",
			"5": "<sup>5</sup> ယကဟဲစိာ်စ့ၢ်ကီးတၢ်အီၣ်တဆံးတက့ၢ်လၢသုကန့ၢ်ဂံၢ်န့ၢ်ဘါအဂီၢ် ဒီးလၢသုကလဲၤကဒီးတၢ်ဆူညါအဂီၢ်န့ၣ်လီၤ. သုဟဲဆူယဟံၣ်အဃိဒီးမ့ၢ်သုမၤလၤကပီၤယၤလီၤ. မၤသးဒ်န့ၣ်ဒီး, ပျဲယတူၢ်လိာ်သုတက့ၢ်.” ဒီးအဝဲသ့ၣ်စံးဆၢဝဲ, “တၢ်ဘျုး, ပတူၢ်လိာ်အီၤလီၤ.”",
			"6": "<sup>6</sup> ဒီးစီၤအၤဘြၤဟၣ်ဟဲက့ၤချ့သဒံးဆူအဒဲပူၤဒီးစံးဘၣ်နီၢ် စၤရါ, “မၤချ့ချ့ဒီးဟံးန့ၢ်နကိၣ်ကမူၣ်လၢအဂ့ၤကတၢၢ်တထၢၣ်ဒီး ကုၢ်ကိၣ်တနီၤတက့ၢ်.",
			"7": "<sup>7</sup> ဒီးစီၤအၤဘြၤဟၣ်လဲၤဃ့ၢ်ဆူဂီၤဖံးတဖုအအိၣ်ဒီးမၤန့ၢ်ဂီၤ ဖံးဖိလၢအညၣ်ကပုာ်ဒီးဘီၣ်ဝဲတဒုဒီးဟ့ၣ်လီၤဝဲဆူအကုၢ်တဂၤ အအိၣ်လၢကကတဲာ်ကတီၤအီၤချ့သဒံးအဂီၢ်န့ၣ်လီၤ.",
			"8": "<sup>8</sup> ဒီးဟံးန့ၢ်တၢ်နုၢ်ထံလီၤသကၤ, တၢ်နုၢ်ထံဒီးတၢ်ညၣ်, ဒီးကတဲာ်ကတီၤတၢ်အီၣ်တၢ်အီလၢအဝဲသ့ၣ်အမဲာ်ညါန့ၣ်လီၤ. ဒီးစီၤအၤဘြၤဟၣ်အနီၢ်ကစၢ်ဒၣ်ဝဲဒုးအီၣ်ဒုးအီအဝဲသ့ၣ်လၢ သ့ၣ်အဖီလာ်, ဒီးအဝဲသ့ၣ်အီၣ်ဝဲဒၣ်န့ၣ်လီၤ.",
			"9": "<sup>9</sup> ဒီးအဝဲသ့ၣ်သံကွၢ်အီၤ, “နမါနီၢ်စၤရါအိၣ်ဖဲလဲၣ်.” ဒီးစီၤအၤဘြၤဟၣ်စံးဆၢ, “အိၣ်ဝဲလၢဒဲပူၤလီၤ.”",
			"10": "<sup>10</sup> ဒီးလၢအဝဲသ့ၣ်အကျါတဂၤစံးဝဲ, “စးထီၣ်ခဲအံၤဒီးဆူညါ ခွံလါန့ၣ်ယကဟဲက့ၤဒီးနမါနီၢ်စၤရါကအိၣ်ဒီးအဖိခွါတဂၤလီၤ.” နီၢ်စၤရါအိၣ်လၢအဝဲအလီၢ်ခံဖဲဒဲအတြဲၤဒီးဒိကနၣ်တၢ်လီၤ.",
			"11": "<sup>11</sup> စီၤအၤဘြၤဟၣ်ဒီးနီၢ်စၤရါသ့ၣ်တဖၣ်အသးပှၢ်ထီၣ်ဝဲဒိၣ်မးဒီး နီၢ်စၤရါန့ၣ်အပိာ်မုၣ်အလုၢ်အလၢ်တလါတဘျီန့ၣ်ဆိကတီၢ်တ့ၢ်လံ အသးလံ.",
			"12": "<sup>12</sup> ဒီးနီၢ်စၤရါနံၤဒၣ်အတၢ်ဒီးစံးဝဲ, “ခဲအံၤယသးပှၢ်တ့ၢ် ဒီးယဂံၢ်ယဘါလၢာ်လံ. မ့ၢ်ယကအိၣ်ဒံးဒီးတၢ်ဖံးတၢ်ညၣ်အတၢ်မုာ်လၤစ့ၢ်ကီးဧါ. လၢန့ၣ်အမဲာ်ညါယဝၤစ့ၢ်ကီးအသးပှၢ်လံ.”",
			"13": "<sup>13</sup> တုၤနုၤတစု, ယွၤသံကွၢ်စီၤအၤဘြၤဟၣ်, “ဘၣ်မနုၤလၢနီၢ်စၤ ရါနံၤဒီးစံးဝဲလၢ, ယသးပှၢ်ထဲအံၤန့ၣ်ယအိၣ်ဒီးယဖိကန့ၢ်က သ့သပှၢ်တၢၢ်ဒ်လဲၣ်, န့ၣ်လဲၣ်.",
			"14": "<sup>14</sup> မ့ၢ်တၢ်ကီကဲၣ်ဆိးလၢယွၤအဂီၢ်အိၣ်ဝဲတမံၤမံၤန့ၣ်ဧါ. ဒ်ယစံးတ့ၢ်လံအသိးစးထီၣ်ခဲအံၤဒီးဆူညါခွံလါန့ၣ်ယကဟဲ က့ၤဒီးနီၢ်စၤရါကအိၣ်ဒီးအဖိခွါတဂၤန့ၣ်လီၤ.",
			"15": "<sup>15</sup> မ့ၢ်လၢနီၢ်စၤရါပျံၤတၢ်အဃိသမၢတၢ်ဒီးစံး, “ယတနံၤဘၣ်” ဘၣ်ဆၣ်ဒီးကလူးစံးဝဲ, “နနံၤတ့ၢ်လီၤ. နနံၤသပှၢ်တၢၢ်လီၤ.”",
			"16": "<sup>16</sup> ဒီးပှၤတဖၣ်န့ၣ်ဟးထီၣ်ဝဲဒီးလဲၤဆူတၢ်လီၢ်တတီၤဖဲအကွၢ်လီၤ တၢ်ဆူဝ့ၢ်စဒိၣ်သ့ဝဲဒီးစီၤအၤဘြၤဟၣ်လဲၤဃုာ်ဒီးအဝဲသ့ၣ် လၢအကဆှၢလီၤအဝဲသ့ၣ်အတၢ်လဲၤဆူညါအဂီၢ်န့ၣ်လီၤ.",
			"17": "<sup>17</sup> ဒီးယွၤစံးလီၤအသး, “တၢ်လၢယကမၤအီၤန့ၣ်ယတပာ်ခူ သူၣ်အီၤလၢစီၤအၤဘြၤဟၣ်ဘၣ်.",
			"18": "<sup>18</sup> အစၢၤအသွဲၣ်တဖၣ်ကကဲထီၣ်ပှၤကလုာ်ဖးဒိၣ်ဒီးအဂံၢ်ဆူၣ်ဘါဆူၣ်, ဒီးခီဖျိအီၤန့ၣ်ယကဆိၣ်ဂ့ၤပှၤကလုာ်ခဲလၢာ်လီၤ.",
			"19": "<sup>19</sup> ယဃုထၢတ့ၢ်လံအီၤလၢကမၤလိာ်အဖိခွါတဖၣ်ဒီးအစၢၤအသွဲၣ်တဖၣ် လၢအကစူၢ်ယၤ, ဒီးကမၤတၢ်အဘၣ်ဒီးတၢ်အတီန့ၣ်လီၤ. အဝဲသ့ၣ်မ့ၢ်မၤဝဲဒီးယကမၤကယဲၢ်တၢ်ခဲလၢာ်လၢအဂီၢ်ဒ်ယအၢၣ်လီၤ တ့ၢ်အသိးန့ၣ်လီၤ.”",
			"20": "<sup>20</sup> ဒီးယွၤစံးဘၣ်စီၤအၤဘြၤဟၣ်, “တၢ်ဆှိးထီၣ်လီၤပျံၤလီၤ ဖုးထီဒါဝ့ၢ်စဒိၣ်ဒီးဂမိရၤန့ၣ်အိၣ်ဝဲ, ဒီးအတၢ်ဒဲးဘးန့ၣ်ဒိၣ်နီၢ်မးလီၤ.",
			"21": "<sup>21</sup> ယကဘၣ်လဲၤလီၤဒီးဃုထံၣ်သ့ၣ်ညါလၢတၢ်ဆှိးထီၣ်တဖၣ်လၢယနၢ်ဟူ တ့ၢ်အံၤတီတတီန့ၣ်လီၤ.”",
			"22": "<sup>22</sup> တုၤနုၤတစု, ပှၤခံဂၤန့ၣ်ဟးထီၣ်ဒီးလဲၤဝဲလိၤလိၤဆူဝ့ၢ် စဒိၣ်လီၤ. မ့မ့ၢ်ယွၤအိၣ်လီၤတဲာ်ဒီးစီၤအၤဘြၤဟၣ်လီၤ.",
			"23": "<sup>23</sup> ဒီးစီၤအၤဘြၤဟၣ်သုးဘူးအသးဆူယွၤအအိၣ်ဒီးသံကွၢ်ဝဲ, “မ့ၢ်နကမၤဟးဂီၤကွံာ်ပှၤလၢအတၢ်ကမၣ်တအိၣ်ဃုာ်ဒီးပှၤလၢအတၢ် ကမၣ်အိၣ်န့ၣ်သပှၢ်တၢၢ်ဧါ.",
			"24": "<sup>24</sup> ပှၤလၢအတၢ်ကမၣ်တအိၣ်မ့ၢ်အိၣ်လၢဝ့ၢ်ပူၤအဂၤယဲၢ်ဆံန့ၣ်မ့ၢ် နကမၤဟးဂီၤကွံာ်ဝ့ၢ်ဒီဝ့ၢ်ညါဧါ. လၢတၢ်အုၣ်က့ၤခီၣ်က့ၤပှၤအဂၤယဲၢ်ဆံအဂီၢ်န့ၣ်မ့ၢ်နတပျဲပူၤ ဝ့ၢ်အံၤဘၣ်ဧါ.",
			"25": "<sup>25</sup> နတဘၣ်မၤသံပှၤလၢတၢ်ကမၣ်တအိၣ်ဃုာ်ဒီးပှၤလၢအတၢ်ကမၣ်အိၣ်န့ၣ် သပှၢ်တၢၢ်ဘၣ်. တၢ်န့ၣ်တသ့ဘၣ်. နမၤတၢ်န့ၣ်တသ့ဘၣ်. နမ့ၢ်မၤဒီးပှၤလၢအတၢ်ကမၣ်တအိၣ်န့ၣ်ကဘၣ် တၢ်စံၣ်ညီၣ်အီၤဃုာ်ဒီးပှၤလၢအတၢ်ကမၣ်အိၣ်န့ၣ်လီၤ. တၢ်န့ၣ်တသ့ဘၣ်. ဟီၣ်ခိၣ်ဒီဘ့ၣ်ညါအစံၣ်ညီၣ်ကွီၢ်န့ၣ်ကဘၣ်မၤ တၢ်လၢတၢ်စံၣ်ညီၣ်တီအပူၤလီၤ.”",
			"26": "<sup>26</sup> ဒီးယွၤစံးဆၢအီၤ, “ယမ့ၢ်ထံၣ်န့ၢ်ပှၤလၢအတၢ်ကမၣ်တအိၣ်အဂၤ ယဲၢ်ဆံလၢဝ့ၢ်စဒိၣ်အပူၤန့ၣ်, ယကပျဲပူၤဝ့ၢ်ဒီဝ့ၢ်အံၤလၢအဝဲသ့ၣ်အဃိန့ၣ်လီၤ.”",
			"27": "<sup>27</sup> စီၤအၤဘြၤဟၣ်စံးကဒီးဝဲ, “ယွၤဧၢ, ဝံသးစူၤပျၢ်ယၤလၢ ယကတိၤတၢ်ဒူဒူတနဲးနဲးဒီးနၤအဃိတက့ၢ်. ယမ့ၢ်ဒၣ်ပှၤကညီတဂၤဒီးတၢ်ခွဲးတၢ်ယာ်တအိၣ်ဒီးယၤနီတမံၤလၢ ယကတဲတၢ်တမံၤမံၤအဂီၢ်န့ၣ်ဘၣ်.",
			"28": "<sup>28</sup> ဘၣ်ဆၣ်ဒီးဘၣ်သ့ၣ်သ့ၣ်ပှၤလၢအတၢ်ကမၣ်တအိၣ်န့ၣ်ကအိၣ်ဒၣ်ထဲလွံၢ် ဆံယဲၢ်ဂၤဧိၤလၢပှၤယဲၢ်ဆံအလီၢ်န့ၣ်လီၤ. မ့ၢ်လၢပှၤတပှဲၤထီၣ်ယဲၢ်ဆံဘၣ်အဃိနကမၤဟးဂီၤကွံာ်ဝ့ၢ်ဒီဝ့ၢ် ညါန့ၣ်ဧါ.” ဒီးယွၤစံးဆၢအီၤ, “ယမ့ၢ်ထံၣ်ပှၤလၢအတၢ်ကမၣ်တအိၣ်ထဲလွံၢ် ဆံယဲၢ်ဂၤန့ၣ်ယတမၤဟးဂီၤဝ့ၢ်န့ၣ်ဘၣ်.”",
			"29": "<sup>29</sup> စီၤအၤဘြၤဟၣ်စံးကဒီးဝဲ, “ဘၣ်သ့ၣ်သ့ၣ်ပှၤကအိၣ်ထဲအဂၤလွံၢ် ဆံဧိၤန့ၣ်လီၤ.” ဒီးယွၤစံးဆၢအီၤ, “ပှၤမ့ၢ်အိၣ်ထဲအဂၤလွံၢ်ဆံန့ၣ်ယတမၤဟး ဂီၤအီၤဘၣ်.”",
			"30": "<sup>30</sup> စီၤအၤဘြၤဟၣ်စံး, “ယွၤဧၢ, ဝံသးစူၤသးဒိၣ်တဂ့ၤ. ယကဘၣ်စံးကဒီးယဲန့ၣ်လီၤ. ပှၤမ့ၢ်အိၣ်ထဲအဂၤသၢဆံဧိၤန့ၣ်တၢ် ကမၤအသးဒ်လဲၣ်.” ဒီးယွၤစံးဆၢအီၤ, “ယမ့ၢ်ထံၣ်ထဲပှၤအဂၤသၢဆံန့ၣ်ယတမၤတၢ်န့ၣ်ဘၣ်.”",
			"31": "<sup>31</sup> စီၤအၤဘြၤဟၣ်စံးဝဲ, “ယွၤဧၢ, ဝံသးစူၤပျၢ်ယၤလၢယက တိၤတၢ်ဒူဒူတနဲးနဲးအဃိန့ၣ်တက့ၢ်. ပစံးဒၣ်ကလိာ်, တၢ်မ့ၢ်ထံၣ်ထဲပှၤအဂၤခံဆံတခီန့ၣ်လဲၣ်.” ဒီးယွၤစံးဆၢအီၤ, “ယမ့ၢ်ထံၣ်ထဲပှၤအဂၤခံဆံန့ၣ်ယတမၤဟး ဂီၤဝ့ၢ်န့ၣ်ဘၣ်.”",
			"32": "<sup>32</sup> ဒီးစီၤအၤဘြၤဟၣ်စံးဝဲ, “ယွၤဧၢ, ဝံသးစူၤသးဒိၣ်တဂ့ၤ. ဒီးယကစံးထဲအဝဲတဘျီအံၤလီၤ. တၢ်မ့ၢ်ထံၣ်ထဲပှၤအဂၤတဆံန့ၣ် တၢ်ကမၤသးဒ်လဲၣ်.” ဒီးယွၤစံးဆၢအီၤ, “ပှၤမ့ၢ်အိၣ်ထဲအဂၤတဆံန့ၣ်ယတမၤဟးဂီၤ အီၤဘၣ်.”",
			"33": "<sup>33</sup> ယွၤစံးကတိၤတၢ်ဒီးစီၤအၤဘြၤဟၣ်ဝံၤအလီၢ်ခံန့ၣ်ဟးထီၣ် ကွံာ်ဝဲဒၣ်ဒီးစီၤအၤဘြၤဟၣ်ဟဲက့ၤဆူဟံၣ်န့ၣ်လီၤ."
		},
		"19": {
			"1": "<sup>1</sup> ဒီးတုၤမုၢ်ဟါလီၤဖဲကလူးခံဂၤဟဲတုၤဝ့ၢ်စဒိၣ်န့ၣ်စီၤလိာ် ဆ့ၣ်နီၤဝဲဖဲဝ့ၢ်အကျဲစၢၤန့ၣ်လီၤ. ဒီးတုၤအထံၣ်ဝဲအဝဲသ့ၣ်တဘျီဃီန့ၣ်ဂဲၤဆၢထၢၣ်ဒီးလဲၤသဂၢၢ် အဝဲသ့ၣ်န့ၣ်လီၤ. ဒီးတီၤလီၤလၢအဝဲသ့ၣ်အမဲာ်ညါ,",
			"2": "<sup>2</sup> ဒီးစံးဝဲ, “တၢ်ဒိၣ်သ့ၣ်ဧၢ, ယအိၣ်ဖဲအံၤလၢတၢ်တူၢ်လိာ်သု အဂီၢ်လီၤ. ဝံသးစူၤဟဲနုာ်လၢယဟံၣ်ပူၤတက့ၢ်. သုသ့သုခီၣ်ဒီးမံဖဲအံၤသ့ဝဲလီၤ. ဒီးလၢမုၢ်ဂီၤန့ၣ်သု ပၢၢ်ထီၣ်ဂီၤဂီၤဒီးသုလဲၤသုကျဲသ့ဝဲလီၤ.” ဘၣ်ဆၣ်အဝဲသ့ၣ်စံးဆၢဝဲ, “ပကမၤလၢာ်မုၢ်နၤလၢဝ့ၢ်အဂၢၤပူၤန့ၣ်လီၤ.”",
			"3": "<sup>3</sup> စီၤလိာ်ကွဲဆူၣ်အဝဲသ့ၣ်ဒီးလၢခံကတၢၢ်န့ၣ်အဝဲသ့ၣ်လဲၤဃုာ် ဒီးအီၤဆူအဟံၣ်လီၤ. စီၤလိာ်မၤလိာ်အခ့အပှၤတဖၣ်လၢကကုၢ်ကိၣ်တစဲးဒီးကတဲာ်ကတီၤတၢ် အီၣ်တၢ်အီအဂ့ၤလၢပှၤတမှံၤသ့ၣ်တဖၣ်အဂီၢ်လီၤ. ဒီးတုၤအဘၣ်တၢ်ကတဲာ်ကတီၤအီၤဝံၤန့ၣ်အဝဲသ့ၣ်အီၣ်ဝဲဒၣ်လီၤ.",
			"4": "<sup>4</sup> ဒီးဖဲပှၤတမှံၤတဖၣ်တချုးနုာ်လီၤမံဒံးဘၣ်န့ၣ်ပိာ်ခွါတဖၣ် လၢဝ့ၢ်စဒိၣ်အပူၤကဝီၤဃာ်စီၤလိာ်အဟံၣ်န့ၣ်လီၤ. ကယဲၢ်ပိာ်ခွါသးစၢ်, သးပှၢ်လၢဝ့ၢ်ပူၤတဖၣ်အိၣ်ဖဲန့ၣ်လီၤ.",
			"5": "<sup>5</sup> အဝဲသ့ၣ်ကိးထီၣ်စီၤလိာ်ဒီးသံကွၢ်ဝဲ, “ပှၤပိာ်ခွါလၢအဟဲ လၢကအိၣ်ဒီးနၤတနၤအံၤတဖၣ်န့ၣ်အိၣ်ဖဲလဲၣ်. ဟဲစိာ်ထီၣ်အဝဲသ့ၣ်ဆူပအိၣ်တက့ၢ်.” ဝ့ၢ်စဒိၣ်အပှၤပိာ်ခွါသ့ၣ် တဖၣ်အဲၣ်ဒိးမံဃုာ်ဂဲၤဃုာ်ဒီးအဝဲသ့ၣ်န့ၣ်လီၤ.",
			"6": "<sup>6</sup> စီၤလိာ်ဟးထီၣ်ဆူတၢ်ချၢဒီးကးတံၢ်ဃးတြဲၤလၢအလီၢ်ခံန့ၣ် လီၤ.",
			"7": "<sup>7</sup> ဒီးစံးဘၣ်အဝဲသ့ၣ်, “တံၤသကိးသ့ၣ်ဧၢ, ယဃ့ကညးသုလီၤ. မၤတၢ်အၢဒ်သိးအံၤတမံၤန့ၣ်တဂ့ၤ.",
			"8": "<sup>8</sup> ကွၢ်, ယအိၣ်ဒီးယဖိမုၣ်ခံဂၤလၢအအိၣ်ဒံးဒၣ်မုၢ်ကနီၤဆှံဆှံ လီၤ. ပျဲယဟဲစိာ်ထီၣ်န့ၢ်အီၤဆူသုအိၣ်ဒီးသုမၤအဝဲသ့ၣ်ဖဲတၢ် မိၣ်မၤသုသးသ့ဝဲလီၤ. မ့မ့ၢ်ပှၤတဖၣ်အံၤမၤအီၤလၢတၢ်နီတမံၤတဂ့ၤ. အဝဲသ့ၣ်မ့ၢ်ဒၣ်ပှၤတမှံၤလၢယဟံၣ်ပူၤဒီးယကဘၣ်ဒီဒၣ်အိၣ်ပှိၤ အီၤန့ၣ်လီၤ.”",
			"9": "<sup>9</sup> ဘၣ်ဆၣ်အဝဲသ့ၣ်စံးဝဲ, “ပှၤတခီထံတခီကီၢ်ဖိဧၢ, ဟးထီၣ်ကွံာ်လၢပမဲာ်ညါတက့ၢ်. နမ့ၢ်မတၤတဂၤလၢကဘၣ်တဲပှၤမၤ တၢ်ဒ်အံၤဒ်နုၤန့ၣ်လဲၣ်. ဟးထီၣ်ကွံာ်လၢပမဲာ်ညါတက့ၢ်. မ့တမ့ၢ်ဘၣ်ဒီးပကမၤနၤနးန့ၢ်အဝဲသ့ၣ်လီၤ.” အဝဲသ့ၣ်ဆီၣ်ကွံာ်ဝဲစီၤလိာ်ဆူလီၢ်ခံဒီးသုးဘူးထီၣ်အသးလၢ ကမၤဟးဂီၤကွံာ်တြဲၤအဂီၢ်လီၤ.",
			"10": "<sup>10</sup> ဘၣ်ဆၣ်ပှၤခံဂၤလၢဟံၣ်ပူၤန့ၣ်ယူာ်ဃီၤအစုထုးက့ၤစီၤလိာ်ဆူ ဟံၣ်ပူၤဝံၤဒီးကးတံၢ်ဃးတြဲၤန့ၣ်လီၤ.",
			"11": "<sup>11</sup> အန့ၣ်ဝံၤဒီး, အဝဲသ့ၣ်မၤဘျီၣ်ကွံာ်ကယဲၢ်ပှၤပိာ်ခွါခဲလၢာ်လၢ တၢ်ချၢသ့ၣ်တဖၣ်အမဲာ်ဒ်သိးအသုတထံၣ်န့ၢ်တြဲၤတဂ့ၤန့ၣ်လီၤ.",
			"12": "<sup>12</sup> ဒီးပှၤခံဂၤန့ၣ်စံးဘၣ်စီၤလိာ်, “နမ့ၢ်အိၣ်ဒံးဒီးပှၤအဂၤ တဂၤလၢ်လၢ်ဖဲအံၤ, ဒ်နဖိခွါတဖၣ်မ့ၢ်ဂ့ၤနဖိမုၣ်တဖၣ်မ့ၢ်ဂ့ၤ, နမာ်တဖၣ်မ့ၢ်ဂ့ၤနဘူးနတံၢ်အဂုၤအဂၤလၢအအိၣ်လၢဝ့ၢ်အံၤအပူၤ မ့ၢ်ဂ့ၤ, မၢအဟးထီၣ်ကွံာ်ဖဲအံၤန့ၣ်တက့ၢ်.",
			"13": "<sup>13</sup> အဂ့ၢ်ဒ်အံၤ, ပကမၤဟးဂီၤကွံာ်တၢ်လီၢ်အံၤန့ၣ်လီၤ. ယွၤနၢ်ဟူလံတၢ်ဆှိးထီၣ်လီၤပျံၤလီၤဖုးထီဒါပှၤဂီၢ်မုၢ် အံၤဒီးမၢလီၤပှၤလၢပကမၤဟးဂီၤကွံာ်ဝ့ၢ်စဒိၣ်အဂီၢ်လီၤ.”",
			"14": "<sup>14</sup> တုၤနုၤတစု, စီၤလိာ်လဲၤဆူပှၤလၢကဒိးတ့ဒိးဖျီအသးဒီး အဖိမုၣ်တဖၣ်အအိၣ်ဒီးစံး, “မၤချ့ချ့ဒီးဟးထီၣ်ဖဲအံၤတက့ၢ်. ယွၤကမၤဟးဂီၤကွံာ်တၢ်လီၢ်အံၤန့ၣ်လီၤ.” ဘၣ်ဆၣ်ဒီး, အဝဲသ့ၣ်ဆိကမိၣ်ဒၣ်လၢအတဲလီၤနံၤတၢ်န့ၣ်လီၤ.",
			"15": "<sup>15</sup> ဒီးတုၤမုၢ်ဆ့ၣ်ထီၣ်ဂီၤဂီၤန့ၣ်ကလူးသ့ၣ်တဖၣ်ကျဲးစၢးမၢစီၤ လိာ်မၤဖျဲၣ်မၤချ့အသးဒီးစံးဝဲ, “မၤချ့ချ့” တက့ၢ်. ကိးနမါဒီးနဖိမုၣ်ခံဂၤဒီးဟးထီၣ်ကွံာ်, ဒ်သိးဖဲဝ့ၢ်အံၤဘၣ်တၢ်မၤဟးဂီၤအီၤန့ၣ်သုသးသမူတဖၣ်သု တလီၤမၢ်တဂ့ၤအဂီၢ်န့ၣ်တက့ၢ်.",
			"16": "<sup>16</sup> စီၤလိာ်မၤယံာ်မၤနီၢ်အသးန့ၣ်လီၤ. နာ်သက့ဒီး, ယွၤသးကညီၤဘၣ်အီၤလီၤ. မၤသးဒ်န့ၣ်ဒီး, ပှၤတဖၣ်န့ၣ်ဟံးန့ၢ်အီၤ, အမါဒီးအဖိမုၣ်ခံဂၤလၢအစုဒီးဆှၢထီၣ်ကွံာ်အဝဲသ့ၣ် လၢဝ့ၢ်ပူၤန့ၣ်လီၤ.",
			"17": "<sup>17</sup> အန့ၣ်ဝံၤဒီးကလူးအကျါတဂၤန့ၣ်စံးဘၣ်အီၤ, “ဃ့ၢ်လၢသုသးသမူအဂီၢ်တက့ၢ်. ကွၢ်ဆူလီၢ်ခံတဂ့ၤ. ဒီးအိၣ်ကတီၢ်လၢတၢ်တြီၤပူၤတဂ့ၤ. ဃ့ၢ်ဆူတၢ်လူၢ်တဖၣ်အလိၤဒ် သိးသုသုတဘၣ်တၢ်မၤသံအီၤတဂ့ၤအဂီၢ်န့ၣ်တက့ၢ်.”",
			"18": "<sup>18</sup> ဒီးစီၤလိာ်စံးဆၢဝဲ, “တသ့ဘၣ်. တၢ်ဒိၣ်ဧၢ, ဝံသးစူၤမၢပမၤတၢ်န့ၣ်တဂ့ၤ.",
			"19": "<sup>19</sup> နမၤတ့ၢ်တၢ်ဘျုးတၢ်ဖှိၣ်ဖးဒိၣ်တမံၤဒီးအုၣ်က့ၤခီၣ်က့ၤယသး သမူလီၤ. ဘၣ်ဆၣ်ဒီးတၢ်လူၢ်တဖၣ်န့ၣ်ယံၤဒိၣ်မးလီၤ. တၢ်တတၢးတနါကချုးန့ၢ်ယၤဒီးတချုးယတုၤဒံးဘၣ်ဖဲန့ၣ်ဒီးယကသံလီၤ.",
			"20": "<sup>20</sup> နထံၣ်ဝ့ၢ်ဖိတဝ့ၢ်န့ၣ်ဧါ. ဘူးဝဲကစီဒီလီၤ. ပျဲယလဲၤဆူန့ၣ်တက့ၢ်. မ့ၢ်ဒၣ်တၢ်လီၢ်အဆံးဖိတခါန့ၣ်နထံၣ်နဲသ့လီၤ. ဒီးယကဘၣ်တၢ်အုၣ်က့ၤခီၣ်က့ၤယၤလီၤ.”",
			"21": "<sup>21</sup> ဒီးအဝဲဒၣ်စံးဆၢအီၤ, “ဂ့ၤလံ, ယဘၣ်သူၣ်ဘၣ်သးလီၤ. ယတမၤဟးဂီၤဝ့ၢ်န့ၣ်ဘၣ်.",
			"22": "<sup>22</sup> မၤချ့ချ့. ဃ့ၢ်တက့ၢ်. တချုးနလဲၤတုၤဖဲန့ၣ်ဘၣ်ဒီး, ယမၤတၢ်တသ့နီတမံၤဘၣ်. မ့ၢ်လၢစီၤလိာ်ကိးအီၤလၢတၢ်အဆံးအဃိ ဝ့ၢ်အံၤဘၣ်တၢ်ကိးအီၤလၢဝ့ၢ်စိၤဧၢ်န့ၣ်လီၤ.",
			"23": "<sup>23</sup> ဒီးတုၤစီၤလိာ်လဲၤတုၤဝ့ၢ်စိၤဧၢ်န့ၣ်မုၢ်ဟဲထီၣ်လံန့ၣ် လီၤ.",
			"24": "<sup>24</sup> သတူၢ်ကလာ်န့ၣ်ယွၤမၢလီၤကးဒီးမ့ၣ်အူစူၤလီၤလၢဝ့ၢ်စဒိၣ် ဒီးဝ့ၢ်ဂမိရၤအဖီခိၣ်,",
			"25": "<sup>25</sup> ဒီးမၤဟးဂီၤကွံာ်အဝဲသ့ၣ်ဒီးတၢ်တြီၤဒီခါညါ, ဃုာ်ဒီးပှၤဂီၢ်မုၢ်ဖဲန့ၣ်ခဲလၢာ်ဒီးတၢ်ကိးမံၤဒဲးလၢအမဲ ထီၣ်လၢဟီၣ်ခိၣ်လိၤန့ၣ်လီၤ.",
			"26": "<sup>26</sup> ဘၣ်ဆၣ်ဒီး, စီၤလိာ်အမါကွၢ်ကဒါက့ၤတၢ်ဆူအလီၢ်ခံ ဒီးကဲထီၣ်အံသၣ်ထူၣ်တထူၣ်န့ၣ်လီၤ.",
			"27": "<sup>27</sup> ဒီးလၢခံတနံၤမုၢ်ဆ့ၣ်ထီၣ်ဂီၤဂီၤန့ၣ်စီၤအၤဘြၤဟၣ်လဲၤချ့ ချ့ဆူတၢ်လီၢ်လၢအဂဲၤဆၢထၢၣ်တ့ၢ်ဝဲလၢယွၤအမဲာ်ညါန့ၣ်လီၤ.",
			"28": "<sup>28</sup> အဝဲကွၢ်လီၤတၢ်ဆူဝ့ၢ်စဒိၣ်ဒီးဂမိရၤဒီးတၢ်တြီၤဒီခါညါ, ဒီးထံၣ်ဝဲမ့ၣ်အူခုၣ်ထီၣ်လၢဟီၣ်ခိၣ်ဖီခိၣ်ဒ်မ့ၣ်အူလုၣ်ဟဲ ထီၣ်လၢဖၣ်ကပူၤဖးဒိၣ်တခါအသိးန့ၣ်လီၤ.",
			"29": "<sup>29</sup> ဘၣ်ဆၣ်ဖဲကစၢ်ယွၤမၤဟးဂီၤကွံာ်တၢ်တြီၤန့ၣ်အဝ့ၢ်သ့ၣ်တဖၣ်လၢ စီၤလိာ်အိၣ်ဝဲဆိးဝဲန့ၣ်ယွၤသ့ၣ်နီၣ်ထီၣ်စီၤအၤဘြၤဟၣ်ဒီး ပျဲစီၤလိာ်ဃ့ၢ်ပူၤထီၣ်ဆူတၢ်ပူၤဖျဲးအလီၢ်န့ၣ်လီၤ.",
			"30": "<sup>30</sup> ဒီးမ့ၢ်လၢစီၤလိာ်ပျံၤတၢ်လၢကအိၣ်ဝဲဆိးဝဲလၢဝ့ၢ်စိၤဧၢ်အ ဃိ အဝဲဒီးအဖိမုၣ်ခံဂၤလဲၤထီၣ်ဆူတၢ်လူၢ်တဖၣ်ဒီးအိၣ်ဝဲဆိး ဝဲလၢလၢၢ်ကအိတခါအပူၤန့ၣ်လီၤ.",
			"31": "<sup>31</sup> ဒီးအဖိမုၣ်အဒိၣ်တဂၤစံးဘၣ်အဒီပုၢ်ဝဲၢ်မုၣ်, “ပပၢ်အံၤအသးပှၢ် တ့ၢ်လံ. ဒီးပှၤပိာ်ခွါတအိၣ်လၢဟီၣ်ခိၣ်ဒီဘ့ၣ်အံၤနီတဂၤလၢကဒိးတ့ ဒိးဖျီအသးဒီးပှၤဒ်သိးပဖိအိၣ်ကသ့အဂီၢ်န့ၣ်ဘၣ်.",
			"32": "<sup>32</sup> ဟဲမီၤပကဒုးအီမူၤပပၢ်လၢစပံးထံ, ဒ်သိးပမံဃုာ်ဒီးအီၤ ကသ့ဒီးမၤန့ၢ်ဖိတဖၣ်လၢအီၤအဂီၢ်န့ၣ်တက့ၢ်.”",
			"33": "<sup>33</sup> ဒီးလၢမုၢ်တနၤန့ၣ်အဝဲသ့ၣ်ဟ့ၣ်ဒုးအီအပၢ်လၢစပံးထံဒီးအဖိမုၣ်အဒိၣ်တဂၤ မံဃုာ်ဂဲၤဃုာ်ဒီးအပၢ်န့ၣ်လီၤ. ဘၣ်ဆၣ်ဒီးစီၤလိာ်မူၤဝဲဒိၣ်မးတုၤဒၣ်လဲာ်တသ့ၣ်ညါတၢ်န့ၣ်ဘၣ်.",
			"34": "<sup>34</sup> လၢခံတနံၤန့ၣ်အဖိမုၣ်အဒိၣ်တဂၤစံးဘၣ်အဒီပုၢ်ဝဲၢ်မုၣ်, “ယမံဃုာ် ဒီးအီၤလၢမုၢ်နၤကၢၣ်န့ၣ်လီၤ. ဒီးခဲကနံၣ်အံၤပကဒုးအီမူၤကဒီးအီၤတနၤအံၤဒီးနဲဒၣ်မံ ဃုာ်ဒီးအီၤတက့ၢ်. အန့ၣ်ဒီးပဝဲတဂၤစုာ်စုာ်ပကအိၣ်ဒီးပဖိတဂၤစုာ်စုာ်ခီဖျိ ပပၢ်န့ၣ်လီၤ.”",
			"35": "<sup>35</sup> ဒီးလၢမုၢ်နၤတနၤန့ၣ်အဝဲသ့ၣ်ဒုးအီမူၤအီၤလၢစပံးထံဒီး အဖိမုၣ်အဆံးတဂၤမံဂုာ်ဂဲၤဃုာ်ဒီးအပၢ်န့ၣ်လီၤ. မၤကဒီးတစု, အဝဲမူၤဝဲတုၤဒၣ်လဲာ်တသ့ၣ်ညါတၢ်န့ၣ်ဘၣ်.",
			"36": "<sup>36</sup> လၢကျဲဒ်အံၤန့ၣ်စီၤလိာ်အဖိမုၣ်ခံဂၤလိာ်ဒၢထီၣ်ဝဲခီဖျိ လၢအပၢ်ဒၣ်ဝဲန့ၣ်လီၤ.",
			"37": "<sup>37</sup> အဖိမုၣ်အဒိၣ်တဂၤဆံးစၢ်န့ၢ်အဖိခွါတဂၤဒီးယုၢ်ဝဲအမံၤလၢ စီၤမိၤအးန့ၣ်လီၤ. အဝဲမ့ၢ်ပှၤမိၤအးဖိတဖၣ်လၢမုၢ်မဆါတနံၤအံၤအမိၢ်ပၢ်ဖံဖုလၢပျၢၤ တဖၣ်အပၢ်န့ၣ်လီၤ.",
			"38": "<sup>38</sup> အဖိမုၣ်အဆံးတဂၤဆံးစၢ်န့ၢ်အဖိခွါတဂၤဒီးယုၢ်ဝဲအမံၤလၢ စီၤဘ့ၣ်ဧၣ်မံလီၤ. အဝဲဒၣ်မ့ၢ်ပှၤဧၣ်မိၣ်ဖိလၢမုၢ်မဆါတမံၤအံၤအမိၢ်ပၢ်ဖံဖုလၢ ပျၢၤအပၢ်န့ၣ်လီၤ."
		},
		"20": {
			"1": "<sup>1</sup> စီၤအၤဘြၤဟၣ်သုးအသးလၢဝ့ၢ်မးမရ့ဆူကီၢ်ကနၤဧၣ်အကလံၤထံး ဒီးအိၣ်ဝဲဆိးဝဲဖဲဝ့ၢ်ကၤဒ့ၣ်ဒီးဝ့ၢ်ၡူၢ်အဘၢၣ်စၢၤန့ၣ်လီၤ. ဒီးလၢခံဖဲအအိၣ်ဝဲဆိးဝဲလၢဝ့ၢ်ကရၢ်အပူၤန့ၣ်,",
			"2": "<sup>2</sup> အဝဲစံးလၢအမါနီၢ်စၤရါန့ၣ်မ့ၢ်အဒီပုၢ်ဝဲၢ်မုၣ်န့ၣ်လီၤ. လၢတၢ်န့ၣ်အဃိဝ့ၢ်ကရၢ်အစီၤပၤစီၤအဘံၤမလ့းမၢပှၤဟဲစိာ်န့ၢ် နီၢ်စၤရါဆူအအိၣ်န့ၣ်လီၤ.",
			"3": "<sup>3</sup> ဘၣ်မုၢ်တနၤကစၢ်ယွၤလီၣ်ဖျါထီၣ်အသးလၢအီၤလၢတၢ်မံမီၢ်အပူၤ ဒီးစံးဝဲ, “မ့ၢ်လၢနဟံးန့ၢ်ပိာ်မုၣ်လၢအဒိးတ့ဒိးဖျီ အသးအဃိနကသံလီၤ.”",
			"4": "<sup>4</sup> ဘၣ်ဆၣ်စီၤပၤအဘံၤမ့လ့းတလဲၤဘူးတ့ၢ်ဘၣ်ဒံးဒီးအီၤဘၣ်. ဒီးစံးဝဲ, “ယွၤဧၢ, ယမ့ၢ်ပှၤလၢအတၢ်ကမၣ်တအိၣ်ဘၣ်န့ၣ်လီၤ. မ့ၢ်နကမၤဟးဂီၤကွံာ်ယၤဒီးယပှၤဂီၢ်မုၢ်န့ၣ်ဧါ.",
			"5": "<sup>5</sup> ဒီးစီၤအၤဘြၤဟၣ်အနီၢ်ကစၢ်ဒၣ်ဝဲစံးလၢနီၢ်စၤရါမ့ၢ်အဒီ ပုၢ်ဝဲၢ်မုၣ်ဒီးပိာ်မုၣ်စ့ၢ်ကီးစံးဝဲဒ်န့ၣ်အသိးလီၤ. ယမၤတၢ်အံၤလၢတၢ်သးကဆှီအပူၤဒီးယတမၤကမၣ်တၢ်နီ တမံၤဘၣ်.”",
			"6": "<sup>6</sup> ကစၢ်ယွၤစံးဆၢက့ၤအီၤလၢတၢ်မံမီၢ်အပူၤ, “မ့ၢ်လီၤ. ယသ့ၣ်ညါလၢနမၤတ့ၢ်တၢ်အံၤလၢတၢ်သးကဆှီ အပူၤလီၤ. လၢတၢ်န့ၣ်အဃိယဟံးဃာ်နၤဒ်သိးနသုတမၤတၢ်ဒဲးဘး ထီဒါယၤဒီးယတပျဲနထိးဘၣ်စ့ၢ်ကီးအီၤဘၣ်.",
			"7": "<sup>7</sup> မ့မ့ၢ်, ခဲကနံၣ်အံၤဟ့ၣ်လီၤက့ၤပိာ်မုၣ်ဆူအဝၤအအိၣ်န့ၣ်တ က့ၢ်. အဝဲမ့ၢ်ဝံတဂၤဒီးကဘါထုကဖၣ်န့ၢ်တၢ်လၢနဂီၢ်ဒ်သိးနသုတသံ တဂ့ၤလီၤ. ဘၣ်ဆၣ်နမ့ၢ်တဟ့ၣ်က့ၤအီၤဘၣ်န့ၣ်ဒီးယဟ့ၣ်ပလီၢ်နၤလၢ နကသံ, နၤ, ဒီးနပှၤဂီၢ်မုၢ်ခဲလၢာ်ကသံဝဲဒၣ်န့ၣ်လီၤ.”",
			"8": "<sup>8</sup> ဒီးလၢခံတနံၤမုၢ်ဆ့ၣ်ထီၣ်ဂီၤဂီၤန့ၣ်စီၤအဘံၤမ့လ့းကိး န့ၢ်အပဒိၣ်ခဲလၢာ်ဒီးတဲဘၣ်တၢ်လၢအမၤတ့ၢ်အသးတဖၣ်န့ၣ်လီၤ. ဒီးအဝဲသ့ၣ်ပျံၤတၢ်ဖုးတၢ်န့ၣ်လီၤ.",
			"9": "<sup>9</sup> အန့ၣ်ဝံၤဒီး, စီၤအလံၤမ့လ့းကိးန့ၢ်စီၤအၤဘြၤဟၣ်ဒီးသံ ကွၢ်အီၤ, “နမၤဘၣ်တ့ၢ်ပှၤတၢ်မနုၤတမံၤလဲၣ်. မ့ၢ်ယမၤကမၣ်ဘၣ်တ့ၢ်နၤတၢ်မနုၤတမံၤလၢနကဟဲစိာ်န့ၢ်တၢ်တတၢး တနါလၢယၤဒီးယဘီယမုၢ်အဖီခိၣ်န့ၣ်လဲၣ်. တၢ်လၢနမၤတ့ၢ်ယၤန့ၣ်ပှၤတဂၤတကြၢးမၤဝဲနီတဘျီနီ တဂၤဘၣ်.",
			"10": "<sup>10</sup> ဘၣ်မနုၤလၢနမၤတၢ်အံၤန့ၣ်လဲၣ်.",
			"11": "<sup>11</sup> စီၤအၤဘြၤဟၣ်စံးဆၢဝဲ, “ယဆိကမိၣ်တ့ၢ်လၢပှၤလၢအယူးယီၣ် ယွၤတအိၣ်ဘၣ်နီတဂၤလၢတၢ်လီၢ်ဖဲအံၤ, ဒီးကမၤသံကွံာ်ယၤဒီးဟံးန့ၢ်ယမါဘၣ်ဖုးန့ၣ်လီၤ.",
			"12": "<sup>12</sup> နီၢ်စၤရါမ့ၢ်ယဒီပုၢ်ဝဲၢ်မုၣ်နီၢ်နီၢ်လီၤ. အဝဲမ့ၢ်ယပၢ်အဖိမုၣ်ဘၣ်ဆၣ်တမ့ၢ်ယမိၢ်အဖိမုၣ်န့ၣ်ဘၣ်. ဒီးယဒိးတ့ဒိးဖျီယသးဒီးအီၤလီၤ.",
			"13": "<sup>13</sup> မၤသးဒ်န့ၣ်ဒီးဖဲကစၢ်ယွၤဆှၢယၤလၢယပၢ်အဟံၣ်ဆူတခီ ထံတခီကီၢ်အပူၤန့ၣ်ယစံးတ့ၢ်အီၤ, “နပာ်ဖျါထီၣ်နတၢ်သးတီ ဒီးယၤသ့ခီဖျိနတၢ်စံးဘၣ်တဲဘၣ်ပှၤကိးဂၤဒဲးလၢယမ့ၢ်နဒီ ပုၢ်ဝဲၢ်ခွါန့ၣ်လီၤ.”",
			"14": "<sup>14</sup> ဒီးစီၤအဘံၤမ့လ့းဟ့ၣ်က့ၤနီၢ်စၤရါဆူစီၤအၤဘြၤဟၣ်အအိၣ် ဒီးဟ့ၣ်စ့ၢ်ကီးဝဲသိ, ဂီၤဘုၣ်ဂီၤဖံးဒီးကုၢ်တဖၣ်န့ၣ်လီၤ.",
			"15": "<sup>15</sup> အဝဲစံးဘၣ်စီၤအၤဘြၤဟၣ်, “အအံၤမ့ၢ်ယထံယကီၢ်ဒီဘ့ၣ်လီၤ. အိၣ်နဲဆိးနဲလၢတၢ်လီၢ်လၢဘၣ်သူၣ်ဘၣ်သးနၤန့ၣ်တက့ၢ်.”",
			"16": "<sup>16</sup> အဝဲစံးဘၣ်နီၢ်စၤရါ, “ယဟ့ၣ်နဒီပုၢ်ဝဲၢ်ခွါလၢစ့ညၣ်အဘ့ၣ် တကထိဒ်အမ့ၢ်တၢ်အုၣ်သးလၢပှၤလၢအိၣ်ဒီးနၤသ့ၣ်တဖၣ်အကျါလၢ နမ့ၢ်ပှၤလၢအတၢ်ကမၣ်တအိၣ်ဘၣ်န့ၣ်လီၤ. ပှၤကိးဂၤဒဲးကသ့ၣ်ညါလၢနတမၤကမၣ်တၢ်နီတမံၤဘၣ်န့ၣ်လီၤ.”",
			"17": "<sup>17</sup> မ့ၢ်လၢတၢ်မၤတ့ၢ်အသးဒီးစီၤအၤဘြၤဟၣ်အမါ, နီၢ်စၤရါအဃိဒီး, ယွၤမၤတ့ၢ်ဝဲဒ်သိးပိာ်မုၣ်တဂၤလၢ်လၢ်လၢ စီၤအဘံၤမ့လ့းအနူၢ်ပူၤစီၤပူၤန့ၣ်အိၣ်ဒံၣ်အိၣ်ဖိသုတသ့ တဂ့ၤန့ၣ်လီၤ. လၢတၢ်န့ၣ်အဃိစီၤအၤဘြၤဟၣ်ဘါထုကဖၣ်တ့ၢ်တၢ်လၢစီၤအဘံၤမ့လ့းအဂီၢ်, ဒီးကစၢ်ယွၤမၤဘျါအီၤလီၤ. အဝဲမၤဘျါစ့ၢ်ကီးစီၤအဘံၤမ့လ့းအမါ, ဒီးအကုၢ်ပိာ်မုၣ်တဖၣ်ဒ်သိးအိၣ်ဒံၣ်အိၣ်ဖိကသ့အဂီၢ်လီၤ."
		},
		"21": {
			"1": "<sup>1</sup> ဒီးယွၤဆိၣ်ဂ့ၤနီၢ်စၤရါဒ်အဝဲအၢၣ်လီၤတ့ၢ်လံဝဲအသိး, ဒီးနီၢ်စၤရါဒၢထီၣ်ဝဲ, ဒီးဆံးစၢ်န့ၢ်ဖိခွါတဂၤလၢစီၤအၤ ဘြၤဟၣ်အဂီၢ်ဖဲအသးပှၢ်တ့ၢ်လံဝဲအကတီၢ်န့ၣ်လီၤ.",
			"3": "<sup>3</sup> ဒီးစီၤအၤဘြၤဟၣ်ယုၢ်အမံၤလၢစီၤအံၤစဲးလီၤ. ဒီးဖဲစီၤအံၤစဲးအိၣ်ဝဲဃိးနံၤန့ၣ်စီၤအၤဘြၤဟၣ်ကူးတရံး အီၤဒ်ကစၢ်ယွၤမၤလိာ်တ့ၢ်ဝဲအသိးန့ၣ်လီၤ.",
			"5": "<sup>5</sup> ဒီးဖဲစီၤအံၤစဲးအိၣ်ဖျဲၣ်ထီၣ်ဝဲန့ၣ်စီၤအၤဘြၤဟၣ်အသးအိၣ် တ့ၢ်လံအနံၣ်တကယၤန့ၣ်လီၤ.",
			"6": "<sup>6</sup> ဒီးနီၢ်စၤရါစံးဝဲဒၣ်, “ကစၢ်ယွၤဟဲစိာ်န့ၢ်လံယၤတၢ်သးခုဒီးတၢ်နံၤလီၤ. ကယဲၢ်ပှၤလၢအနၢ်ဟူတၢ်အံၤကိးဂၤဒဲးန့ၣ်ကနံၤဃုာ်ဒီးယၤလီၤ.”",
			"7": "<sup>7</sup> ဒီးစံးအါထီၣ်ဝဲ, “မ့ၢ်မတၤကစံးဘၣ်စီၤအၤဘြၤဟၣ်လၢနီၢ်စၤ ရါကအံးထွဲကွၢ်ထွဲဖိသၣ်န့ၣ်လဲၣ်. အဂ့ၢ်ဒ်အံၤ, ယဆံးစၢ်န့ၢ်အဖိလၢအသးပှၢ်အကတီၢ်န့ၣ်လီၤ.”",
			"8": "<sup>8</sup> ဒီးဖိသၣ်ဒိၣ်ထီၣ်ဝဲ, ဒီးမုၢ်တနံၤလၢအဖှၣ်အမိၢ်အနုၢ်န့ၣ်စီၤ အၤဘြၤဟၣ်မၤတၢ်အီၣ်အမူးဖးဒိၣ်လီၤ.",
			"9": "<sup>9</sup> ဒီးဘၣ်မုၢ်တနံၤ, စီၤယံးၡမၤဧ့လးလၢအမ့ၢ်ဖိခွါလၢပှၤအဲၤ ကူပတူးဖိနီၢ်ဟၤကၢ်ဆံးစၢ်န့ၢ်လၢစီၤအၤဘြၤဟၣ်အဂီၢ်နံၤဘၣ်ဖၣ် လဲနီၢ်စၤရါအဖိခွါစီၤအံၤစဲးန့ၣ်လီၤ.",
			"10": "<sup>10</sup> နီၢ်စၤရါထံၣ်အဝဲသ့ၣ်ဒီးစံးဘၣ်စီၤအၤဘြၤဟၣ်, “ဆှၢဖျိး ကွံာ်ပိာ်မုၣ်ဒီးအဖိခွါန့ၣ်တက့ၢ်. ကုၢ်ပိာ်မုၣ်အံၤအဖိခွါတကြၢးဒိးန့ၢ်ဘၣ်ကယဲၢ်နတၢ်ထူးတၢ်တီၤ တမံၤမံၤလၢယဖိခွါစီၤအံၤစဲးကန့ၢ်ဘၣ်သါန့ၣ်ဘၣ်.”",
			"11": "<sup>11</sup> ဒီးတၢ်အံၤမၤကိၢ်မၤဂီၤစီၤအၤဘြၤဟၣ်ဒိၣ်မးလၢစီၤယံးၡမၤ ဧ့လးစ့ၢ်ကီးမ့ၢ်စီၤအၤဘြၤဟၣ်အဖိခွါအဃိန့ၣ်လီၤ.",
			"12": "<sup>12</sup> ဒီးကစၢ်ယွၤစံးဘၣ်စီၤအၤဘြၤဟၣ်, “တဘၣ်ဘၣ်ယိၣ်တၢ်လၢဖိသၣ်ပိာ် ခွါဒီးနကုၢ်ပိာ်မုၣ်နီၢ်ဟၤကၢ်အဂီၢ်တဂ့ၤ. မၤဒ်တၢ်လၢနီၢ်စၤရါတဲဘၣ်နၤန့ၣ်တက့ၢ်. အဂ့ၢ်ဒ်အံၤ, နကမၤန့ၢ်နစၢၤနသွဲၣ်ဒ်ယအၢၣ်လီၤတ့ၢ်နၤအသိးခီ ဖျိစီၤအံၤစဲးန့ၣ်လီၤ.",
			"13": "<sup>13</sup> ယကဟ့ၣ်စ့ၢ်ကီးကုၢ်ပိာ်မုၣ်အံၤအဖိခွါလၢအဖိတဖၣ်ဒ်သိးအဝဲ သ့ၣ်ကကဲထီၣ်ပှၤတကလုာ်န့ၣ်လီၤ. အဝဲစ့ၢ်ကီးမ့ၢ်နဖိခွါန့ၣ်လီၤ.”",
			"14": "<sup>14</sup> လၢခံတသီဂီၤဂီၤန့ၣ်, စီၤအၤဘြၤဟၣ်ဟ့ၣ်နီၢ်ဟၤကၢ်တၢ်အီၣ် တနီၤဒီးထံဒၢတၢ်ဖံးတထၢၣ်လၢအပှဲၤဒီးထံန့ၣ်လီၤ. ဒီးပာ်ထီၣ်ဝဲဖိသၣ်ပိာ်ခွါလၢအမိၢ်အဖံဘၣ်ခိၣ်လိၤဒီးဟီ ထီၣ်ကွံာ်အီၤန့ၣ်လီၤ. ဒီးနီၢ်ဟၤကၢ်ဟးထီၣ်ကွံာ်ဝဲဒီးလဲၤဝ့ၤဝီၤတၢ်လၢပှၢ်မုၢ် ကနၢဘ့ၢ်ၡဘၤအပူၤန့ၣ်လီၤ.",
			"15": "<sup>15</sup> ဒီးတုၤထံလၢာ်ကွံာ်ဝဲဒၣ်န့ၣ်ဒီးပာ်တီၢ်ဝဲဖိသၣ်လၢတပှီာ် တခိၣ်အဖီလာ်,",
			"16": "<sup>16</sup> ဒီးလဲၤဆ့ၣ်နီၤယံၤဒီးအီၤအပျၢ်ခံကယၤဘျဲၣ်လီၤ. ဒီးစံးလီၤက့ၤအသး, “ယကထံၣ်ယဖိသံန့ၣ်ယတူၢ်တပှဲၤဘၣ်.” ဒီးဖဲအဆ့ၣ်နီၤဝဲဖဲန့ၣ်အခါအမဲာ်ထံလီၤဝဲဒၣ်န့ၣ်လီၤ.",
			"17": "<sup>17</sup> ဒီးကစၢ်ယွၤနၢ်ဟူဖိသၣ်ပိာ်ခွါအံၤဟီၣ်ဝဲအကလုၢ်ဒီးလၢမူ ခိၣ်န့ၣ်ကစၢ်ယွၤအကလူးကတိၤတၢ်ဒီးနီၢ်ဟၤကၢ်စံးဝဲ, “နီၢ်ဟၤကၢ်ဧၢ, နကိၢ်တၢ်လၢမနုၤအဂီၢ်န့ၣ်လဲၣ်. ပျံၤတၢ်တဂ့ၤ. ကစၢ်ယွၤနၢ်ဟူလံဖိသၣ်ပိာ်ခွါအတၢ်ဟီၣ်တၢ်ယၢၤန့ၣ်လီၤ.",
			"18": "<sup>18</sup> ဂဲၤဆၢထၢၣ်. လဲၤဒီးစိာ်ထီၣ်အီၤဒီးမၤမုာ်ထီၣ်က့ၤအီၤန့ၣ်တက့ၢ်. ယကဒုးကဲထီၣ်အစၢၤအသွဲၣ်တဖၣ်လၢပှၤတကလုာ်ဖးဒိၣ်န့ၣ်လီၤ.”",
			"19": "<sup>19</sup> ဒီးကစၢ်ယွၤအိးထီၣ်နီၢ်ဟၤကၢ်အမဲာ်ချံဒီးထံၣ်ဝဲထံပူၤ တပူၤန့ၣ်လီၤ. အဝဲလဲၤဒီးမၤပှဲၤထံဒၢတၢ်ဖံးလၢထံဝံၤဟ့ၣ်ဒုးအီဝဲ ဖိသၣ်ပိာ်ခွါတနီၤန့ၣ်လီၤ.",
			"20": "<sup>20</sup> ကစၢ်ယွၤအိၣ်ဒီးဖိသၣ်ပိာ်ခွါဖဲအဒိၣ်ထီၣ်ဝဲအခါန့ၣ်လီၤ. အဝဲအိၣ်ဝဲဆိးဝဲလၢပၤရၣ်အပှၢ်မုၢ်ကနၢဒီးကဲထီၣ်ပှၤခးတၢ် သ့တဂၤန့ၣ်လီၤ.",
			"21": "<sup>21</sup> အမိၢ်ဃုထံၣ်န့ၢ်အီၤအဲၤကူပတူးမုၣ်တဂၤလၢကကဲထီၣ်အမါအဂီၢ် န့ၣ်လီၤ.",
			"22": "<sup>22</sup> လၢအကတီၢ်ဖဲန့ၣ်စီၤအဘံၤမ့လ့းလဲၤတၢ်ဒီးအသုးမုၢ်အခိၣ်, စီၤဖံကိးလးဒီးစံးဘၣ်စီၤအၤဘြၤဟၣ်, “ကစၢ်ယွၤအိၣ်ဒီးနၤလၢကယဲၢ်တၢ်လၢနမၤအီၤကိးမံၤဒဲးအပူၤ န့ၣ်လီၤ.",
			"23": "<sup>23</sup> လၢတၢ်န့ၣ်အဃိဆိၣ်လီၤနသးဖဲအံၤလၢကစၢ်ယွၤအမဲာ်ညါလၢနသု တလီန့ၢ်ယၤ, ယဖိတဖၣ်ဒီးယစၢၤယသွဲၣ်တဖၣ်န့ၣ်တဂ့ၤ. ယတီတ့ၢ်ဒီးနၤအဃိ အၢၣ်လီၤယၤလၢနကတီစ့ၢ်ကီးဒီးယၤဒီးထံကီၢ်အံၤလၢနအိၣ် နဆိးလၢအပူၤန့ၣ်တက့ၢ်.”",
			"24": "<sup>24</sup> စီၤအၤဘြၤဟၣ်စံးဘၣ်အီၤ, “ယအၢၣ်လီၤ” န့ၣ်လီၤ.",
			"25": "<sup>25</sup> ဒီးစီၤအၤဘြၤဟၣ်ကဒူးကဒ့ၣ်တၢ်လၢစီၤအဘံၤမ့လ့းအလိၤဘၣ်ဃး ထံပူၤတပူၤလၢစီၤအဘံးမ့လ့းအခ့အပှၤတဖၣ်ဂုာ်န့ၢ်ဆူၣ်အီၤ အဂ့ၢ်န့ၣ်လီၤ.",
			"26": "<sup>26</sup> စီၤအဘံးမ့လ့းစံးဝဲ, “ပှၤလၢအမၤတၢ်အံၤန့ၣ်ယတသ့ၣ်ညါဘၣ်. နတတဲယၤတၢ်မၤအသးအံၤန့ၣ်ဘၣ်. ဒီးတၢ်အံၤမ့ၢ်အဆိ ကတၢၢ်တဘျီလၢယနၢ်ဟူဘၣ်အီၤန့ၣ်လီၤ.”",
			"27": "<sup>27</sup> တုၤနုၤတစု, စီၤအၤဘြၤဟၣ်ဟ့ၣ်စီၤအဘံၤမ့လ့းလၢသိတနီၤ ဒီး, ဂီၤဖံးတနီၤ, ဒီးပှၤခံဂၤအံၤမၤသကိးတၢ်အၢၣ်လီၤအီလီၤ န့ၣ်လီၤ.",
			"28": "<sup>28</sup> စီၤအၤဘြၤဟၣ်နီၤဖးသိဖိမိၢ်နွံဒုလၢသိသ့ၣ်တဖၣ်အကျါ,",
			"29": "<sup>29</sup> ဒီးစီၤအဘံၤမ့လ့းသံကွၢ်အီၤ, “ဘၣ်မနုၤလၢနမၤတၢ်အံၤန့ၣ် လဲၣ်.”",
			"30": "<sup>30</sup> စီၤအၤဘြၤဟၣ်စံးဆၢအီၤ, “တူၢ်လိာ်သိဖိမိၢ်နွံဒုအံၤတ က့ၢ်. နမ့ၢ်မၤဒ်အံၤဒီးမ့ၢ်နအၢၣ်လီၤလၢယမ့ၢ်ပှၤတဂၤလၢအခူၣ်ထံပူၤ အဝဲအံၤန့ၣ်လီၤ.”",
			"31": "<sup>31</sup> လၢတၢ်န့ၣ်အဃိ, တၢ်လီၢ်အံၤဘၣ်တၢ်ကိးအီၤလၢဘ့ၢ်ၡဘၤ, မ့ၢ်လၢအဝဲသ့ၣ်ခံဂၤမၤတၢ်အၢၣ်လီၤအီလီၤဖဲန့ၣ်အဃိလီၤ.",
			"32": "<sup>32</sup> ဒီးတုၤအဝဲသ့ၣ်မၤတၢ်အၢၣ်လီၤအီလီၤဖဲဘ့ၢ်ၡဘၤဝံၤအလီၢ်ခံ ဒီး, စီၤအဘံၤမ့လ့းဒီးစီၤဖံကိးလးက့ၤကဒါက့ၤဆူပှၤဖလ့ၡသး ဖိအကီၢ်န့ၣ်လီၤ.",
			"33": "<sup>33</sup> အန့ၣ်ဒီးစီၤအၤဘြၤဟၣ်သူၣ်သ့ၣ်တဖုဖဲဘ့ၢ်ၡဘၤဒီးဘူၣ်ထီၣ်ဘါ ထီၣ်ယွၤ, ကစၢ်ယွၤလီၤထူလီၤယိာ်န့ၣ်လီၤ.",
			"34": "<sup>34</sup> စီၤအၤဘြၤဟၣ်အိၣ်ဝဲဆိးဝဲလၢပှၤဖလ့ၡသးဖိအကီၢ်ပူၤအါနံၣ်အါလါန့ၣ်လီၤ."
		},
		"22": {
			"1": "<sup>1</sup> တၢ်န့ၣ်တဖၣ်ဝံၤအလီၢ်ခံကစၢ်ယွၤမၤကွၢ်စီၤအၤဘြၤဟၣ်န့ၣ်လီၤ. ဒီးကစၢ်ယွၤကိးထီၣ်အီၤ, “စီၤအၤဘြၤဟၣ်ဧၢ,” ဒီးစီၤအၤဘြၤဟၣ်စံးဆၢအီၤ, “ကစၢ်ဧၢ, မ့ၢ်ယၤလီၤ.”",
			"2": "<sup>2</sup> ဒီးကစၢ်ယွၤစံးဘၣ်အီၤ, “ဟံးန့ၢ်နဖိခွါ, နဖိခွါထဲတဂၤဧိၤလၢအမ့ၢ်စီၤအံၤစဲးလၢနအဲၣ်အီၤဒိၣ်မးတ ဂၤ, ဒီးလဲၤဆူကီၢ်မိၤရံယၤန့ၣ်တက့ၢ်. ဒီးဖဲန့ၣ်လၢကစၢၢ် တဖျၢၣ်လၢယကဒုးနဲၣ်နၤအဒီခိၣ်န့ၣ်လုၢ်ထီၣ်အီၤဒ်တၢ်လုၢ်တၢ်ပာ် တမံၤဆူယအိၣ်န့ၣ်တက့ၢ်.”",
			"3": "<sup>3</sup> ဒီးလၢခံတနံၤဂီၤဂီၤန့ၣ်စီၤအၤဘြၤဟၣ်တိသ့ၣ်ဖးသ့ၣ်မုၣ် လၢကလုၢ်တၢ်ပာ်တၢ်အဂီၢ်ဒီးပဒၢးထီၣ်အီၤလၢအကသ့ၣ်ယီၤအလိၤဝံၤ ကိးဝဲစီၤအံၤစဲးဒီးအခ့အပှၤခံဂၤဃုာ်ဒီးအီၤန့ၣ်လီၤ. အဝဲသ့ၣ်စးထီၣ်လဲၤတၢ်ဆူတၢ်လီၢ်လၢကစၢ်ယွၤတဲတ့ၢ်အီၤန့ၣ်လီၤ.",
			"4": "<sup>4</sup> ဒီးလၢသၢသီတသီန့ၣ်စီၤအၤဘြၤဟၣ်ထံၣ်စိတၢ်လီၢ်န့ၣ်လၢအယံၤ လီၤ.",
			"5": "<sup>5</sup> တုၤနုၤတစုစီၤအၤဘြၤဟၣ်စံးဘၣ်အခ့အပှၤတဖၣ်န့ၣ်, “အိၣ်သုဝဲဖဲအံၤဃုာ်ဒီးကသ့ၣ်ယီၤတက့ၢ်. ဖိသၣ်ပိာ်ခွါဒီးယဲဒၣ်အံၤပကလဲၤဆူန့ၣ်, ဖဲန့ၣ်ဒီးဘူၣ်တၢ်ဘါတၢ်ဝံၤဒီးပကဟဲက့ၤဆူသုအိၣ်လီၤ.”",
			"6": "<sup>6</sup> စီၤအၤဘြၤဟၣ်ပာ်ထီၣ်သ့ၣ်မုၣ်လၢတၢ်လုၢ်တၢ်ပာ်အဂီၢ်န့ၣ်လၢစီၤ အံၤစဲးအလိၤဒီးအနီၢ်ကစၢ်ဒၣ်ဝဲစိာ်ဒီတဘ့ၣ်ဒီးမ့ၣ်အူအ့ၣ် လၢကစးထီၣ်မ့ၣ်အူအဂီၢ်န့ၣ်လီၤ.",
			"7": "<sup>7</sup> ဒီးဖဲအလဲၤသကိးတၢ်အခါန့ၣ်, စီၤအံၤစဲးစံးဝဲဒၣ်, “ပၢ်ဧၢ,” ဒီးစီၤအၤဘြၤဟၣ်စံးဆၢဝဲ, “ဘၣ်မနုၤလဲၣ်ယ ဖိခွါဧၢ,” ဒီးစီၤအံၤစဲးသံကွၢ်, “ယထံၣ်လၢနအိၣ်ဒီးမ့ၣ်အူအ့ၣ်ဒီး သ့ၣ်မုၣ်လီၤ. မ့မ့ၢ်သိဖိလၢတၢ်လုၢ်ထီၣ်ပာ်ထီၣ်အဂီၢ်အိၣ်ဖဲလဲၣ်.”",
			"8": "<sup>8</sup> စီၤအၤဘြၤဟၣ်စံးဆၢဝဲ, “ကစၢ်ယွၤအနီၢ်ကစၢ်ဒၣ်ဝဲ ကဟ့ၣ်လီၤသိဖိတဒုန့ၣ်လီၤ.” ဒီးအဝဲသ့ၣ်ခံဂၤလဲၤသကိးတၢ်ဆူညါလီၤ.",
			"9": "<sup>9</sup> အကတီၢ်ဖဲန့ၣ်အဝဲသ့ၣ်ဟဲတုၤတၢ်လီၢ်လၢကစၢ်ယွၤစံးဘၣ်တ့ၢ်အီၤ လၢအဂ့ၢ်န့ၣ်, စီၤအၤဘြၤဟၣ်မၤထီၣ်ဝဲတၢ်လုၢ်တခါဒီးကျဲၤလီၤသ့ၣ်မုၣ်လၢ အဖီခိၣ်န့ၣ်လီၤ. အဝဲစၢဃာ်အဖိခွါဒီးပာ်ထီၣ်ဝဲလၢတၢ်လုၢ်လီၢ်အဖီခိၣ်လၢသ့ၣ် မုၣ်အဖီခိၣ်လီၤ.",
			"10": "<sup>10</sup> အန့ၣ်ဝံၤဒီးအဝဲဟံးထီၣ်ဒီန့ၣ်ဒ်သိးအကမၤသံအီၤန့ၣ်လီၤ.",
			"11": "<sup>11</sup> ဘၣ်ဆၣ်ဒီးယွၤအကလူးကိးဃီၤအီၤလၢမူခိၣ်, “စီၤအၤဘြၤဟၣ်ဧၢ, စီၤအၤဘြၤဟၣ်ဧၢ,” ဒီးစီၤအၤဘြၤဟၣ်စံးဆၢဝဲ, “ကစၢ်ဧၢ, မ့ၢ်ယၤလီၤ.”",
			"12": "<sup>12</sup> ဒီးကလူးန့ၣ်စံးဘၣ်အီၤ, “မၤဆါဖိသၣ်အံၤတဂ့ၤ. မၤအီၤတၢ်နီတမံၤတဂ့ၤ. ဒီးခဲကနံၣ်အံၤယသ့ၣ်ညါလၢနယူးယီၣ် ဒီးစူၢ်ကစၢ်ယွၤန့ၣ်လီၤ. အဂ့ၢ်ဒ်အံၤ, နဖိခွါထဲတဂၤဧိၤဒၣ်လဲာ်, နကလုၢ်ထီၣ်အီၤဆူယအိၣ် န့ၣ်နတလိးကီနဲဘၣ်.”",
			"13": "<sup>13</sup> ဒီးစီၤအၤဘြၤဟၣ်ကွၢ်တၢ်ဆူအခိၣ်အဃၢၤဒီးထံၣ်ဘၣ်သိဖါတဒု အနၢၤတဖၣ်ဘၣ်ဘျးလၢသ့ၣ်တပှီာ်တပှာ်အကျါဒီးအဝဲ လဲၤဖီၣ်န့ၢ်အီၤဒီးလုၢ်ထီၣ်အီၤဒ်တၢ်လုၢ်မ့ၣ်အူတမံၤအသိးလၢ အဖိခွါအလီၢ်န့ၣ်လီၤ.",
			"14": "<sup>14</sup> စီၤအၤဘြၤဟၣ်ယုၢ်တၢ်လီၢ်န့ၣ်အမံၤလၢ, “ယဟိဝၤယံၤရၤ” အခီပညီ, “ယွၤထံၣ်တၢ်ဟ့ၣ်တၢ်” လီၤ. ဒီးတုၤလီၤလၢမုၢ်မဆါတနံၤအံၤဒၣ်လဲာ်ပှၤဂီၢ်မုၢ်စံး, “လၢယွၤအကစၢၢ်ဒီခိၣ်န့ၣ်ယွၤအိၣ်ဖျါထီၣ်ဝဲလီၤ.”",
			"15": "<sup>15</sup> ယွၤအကလူးကိးဃီၤစီၤအၤဘြၤဟၣ်လၢမူခိၣ်ခံဘျီတဘျီဒီး",
			"16": "<sup>16</sup> ယွၤကတိၤတၢ်စံးဝဲ, “ယမၤတၢ်ဆိၣ်တမံၤလၢယမံၤဒၣ်ယဲ အပူၤလၢ, ယကဆိၣ်ဂ့ၤနၤထူးထူးတီၤတီၤလီၤ. အဂ့ၢ်ဒ်အံၤ, နမၤတၢ်အံၤဒီးနဖိခွါထဲတဂၤဧိၤဒၣ်လဲာ်န့ၣ် နကလုၢ်ထီၣ်အီၤဆူယအိၣ်န့ၣ်နတလိးကီအီၤဘၣ်.",
			"17": "<sup>17</sup> ယအၢၣ်လီၤလၢယကဟ့ၣ်လီၤနၤလၢနစၢၤနသွဲၣ်တဖၣ်အါဝဲဂီၢ်ဝဲဒ်ဆၣ် ဧိၤဖီဧိၤလၢမူခိၣ်အသိးမ့ၢ်ဂ့ၤ, ဒ်မဲးဧိၤဟီၣ်ဧိၤလၢပီၣ်လဲၣ်နံၤအသိးမ့ၢ်ဂ့ၤန့ၣ်လီၤ. နစၢၤနသွဲၣ်တဖၣ်ကမၤနၢၤအဒုၣ်အဒါတဖၣ်န့ၣ်လီၤ.",
			"18": "<sup>18</sup> ကယဲၢ်ပှၤကလုာ်တဖၣ်ခဲလၢာ်ကဃ့ယၤလၢယကဆိၣ်ဂ့ၤအဝဲသ့ၣ်ဒ်ယဆိၣ် ဂ့ၤတ့ၢ်နစၢၤနသွဲၣ်တဖၣ်အသိးလီၤ. တၢ်ခဲလၢာ်အံၤမ့ၢ်လၢနစူၢ်တ့ၢ်ယကလုၢ်အဃိန့ၣ်လီၤ.”",
			"19": "<sup>19</sup> ဒီးစီၤအၤဘြၤဟၣ်က့ၤကဒါက့ၤဆူအခ့အပှၤတဖၣ်အအိၣ်ဒီးအဝဲ သ့ၣ်က့ၤသကိးဝဲဆူဝ့ၢ်ဘ့ၢ်ၡဘၤဖဲစီၤအၤဘြၤဟၣ်သူၣ်လီၤဆီ လီၤအတၢ်အိၣ်တၢ်ဆိးအလီၢ်န့ၣ်လီၤ.",
			"20": "<sup>20</sup> တၢ်န့ၣ်တဖၣ်ဝံၤအလီၢ်ခံစီၤအၤဘြၤဟၣ်သ့ၣ်ညါတ့ၢ်ဝဲဒၣ်လၢနီၢ် မံးလကၤဆံးစၢ်န့ၢ်အဖိဃိးဂၤလၢစီၤအၤဘြၤဟၣ်အဒီပုၢ်ဝဲၢ် ခွါစီၤနၤဃိၢ်အဂီၢ်န့ၣ်လီၤ.",
			"21": "<sup>21</sup> စီၤဧူစးမ့ၢ်အဖိဝဲၢ်ကိ, ဒီးအပုၢ်တဖၣ်မ့ၢ်ဝဲစီၤဘူစး, စီၤကမူၤအ့လးလၢအမ့ၢ်စီၤအရၣ်အပၢ်,",
			"22": "<sup>22</sup> စီၤက့ၤစ့းဒီးစီၤဃစိၤ, စီၤပံးလဒၣ်, စီၤယံးဒလာ်, ဒီးစီၤဘသူၤအ့လးလၢအမ့ၢ်နီၢ်ရံးဘကၤအပၢ်န့ၣ်လီၤ.",
			"23": "<sup>23</sup> နီၢ်မံးလကၤဆံးစၢ်န့ၢ်အဖိဃိးဂၤအံၤလၢစီၤအၤဘြၤဟၣ်အဒီ ပုၢ်ဝဲၢ်ခွါစီၤနၤဃိၢ်အဂီၢ်န့ၣ်လီၤ.",
			"24": "<sup>24</sup> ဒီးနီၢ်ရူမၤလၢအမ့ၢ်စီၤနၤဃိၢ်အသံၣ်မါဆံးစၢ်န့ၢ်အီၤလၢ အဖိခွါစီၤတ့ဘာ်, စီၤကဃၣ်, စီၤတဃာ်ဒီးစီၤမၤကၤတဖၣ်န့ၣ်လီၤ."
		},
		"23": {
			"1": "<sup>1</sup> နီၢ်စၤရါအိၣ်မူတ့ၢ်ဝဲတကယၤခံဆံနွံနံၣ်လီၤ. ဒီးနီၢ်စၤရါသံလၢဝ့ၢ်ဃ့ဘြိၣ်လၢအအိၣ်လၢကီၢ်ကနၤဧၣ်အပူၤ န့ၣ်လီၤ. ဒီးစီၤအၤဘြၤဟၣ်လဲၤဒီးပာ်ဖျါထီၣ်အ တၢ်သူၣ်အုးသးအုးလၢအတၢ်သံအဃိန့ၣ်လီၤ.",
			"3": "<sup>3</sup> ဒီးစီၤအၤဘြၤဟၣ်ဟးထီၣ်ကွံာ်လၢတၢ်လီၢ်ဖဲအမါအစိၣ်အိၣ်မံ နီၤဝဲ, ဒီးလဲၤဝဲဆူပှၤဃ့ၤသးဖိတဖၣ်အအိၣ်ဒီးစံးဝဲဒၣ်,",
			"4": "<sup>4</sup> “ယဲဒၣ်အံၤယမ့ၢ်ပှၤတခီဘီမုၢ်ဖိတဂၤလၢအအိၣ်ဆိးဖဲအံၤလၢ သုကျါလီၤ. ဆါန့ၢ်ယၤတၢ်လီၢ်တနီၤဒ်သိးယ ခူၣ်လီၤယမါကသ့အဂီၢ်န့ၣ်တက့ၢ်.”",
			"5": "<sup>5</sup> ဒီးအဝဲသ့ၣ်စံးဆၢဝဲ, “တၢ်ဒိၣ်ဧၢ, ကနၣ်ပှၤတက့ၢ်.",
			"6": "<sup>6</sup> ပပာ်ကဲနၤဒ်ခိၣ်နၢ်တဂၤလၢအစိဒိၣ်ကမီၤထီလီၤ. ခူၣ်လီၤနမါလၢတၢ်သွၣ်ခိၣ်အဂ့ၤကတၢၢ်လၢအအိၣ်ဒီးပှၤန့ၣ်တ က့ၢ်. ပဝဲဒၣ်အကျါတဂၤလၢ်လၢ်ကသးခုဟ့ၣ်နၤတၢ်သွၣ်ခိၣ်တခါလၢနခူၣ် လီၤအီၤကသ့အဂီၢ်လီၤ.”",
			"7": "<sup>7</sup> တုၤနုၤတစု, စီၤအၤဘြၤဟၣ်သကူးလီၤအသးလၢအဝဲသ့ၣ်အမဲာ်ညါ,",
			"8": "<sup>8</sup> ဒီးစံးဝဲဒၣ်, “သုမ့ၢ်သးအိၣ်လၢယကခူၣ်လီၤယမါဖဲအံၤဒီး ဝံသးစူၤသံကွၢ်စီၤစိၤဃၢ်အဖိခွါစီၤဧ့ၤဖရိၣ်,",
			"9": "<sup>9</sup> လၢကဆါန့ၢ်ယၤမးကပ့လးအလၢၢ်ကအိလၢအအိၣ်ဘူးဒီးအပျီအကနူၤ ထံးတက့ၢ်. သံကွၢ်န့ၢ်ယၤလၢစ့ဒ်အပှ့ၤကြၢးအသိးလၢသုမဲာ်ညါဒ်သိးယကဒိး န့ၢ်ဘၣ်အီၤဒ်တၢ်ခူၣ်လီၤဘျၢလီၤအလီၢ်တတီၤအသိးန့ၣ်တက့ၢ်.”",
			"10": "<sup>10</sup> စီၤဧ့ၤဖရိၣ်အနီၢ်ကစၢ်ဒၣ်ဝဲဆ့ၣ်နီၤဃုာ်ဒီးပှၤဃ့ၤသးဖိအဂၤ တဖၣ်ဖဲတၢ်အိၣ်ဖှိၣ်အလီၢ်လၢဝ့ၢ်အတြဲၤန့ၣ်လီၤ. အဝဲစံးဆၢတၢ်လၢကယဲၢ်ပှၤအိၣ်ဝဲဖဲန့ၣ်ခဲလၢာ်နၢ်ဟူဝဲသ့အ လီၢ်,",
			"11": "<sup>11</sup> “တၢ်ဒိၣ်ဧၢ, ဒိကနၣ်တက့ၢ်. ယကဟ့ၣ်နၤပျီဒီဘ့ၣ်ညါန့ၣ်, ဒီးလၢၢ်ကအိလၢအအိၣ်ဝဲလၢအပူၤန့ၣ်လီၤ. ဖဲအံၤ, လၢယပှၤဂီၢ်မုၢ်ဒၣ်ယဲအမဲာ်ညါန့ၣ်, ယကဟ့ၣ်လီၤနၤတၢ်အံၤဒ်သိးနခူၣ်လီၤဘျၢလီၤနမါကသ့ အဂီၢ်န့ၣ်လီၤ.”",
			"12": "<sup>12</sup> ဘၣ်ဆၣ်ဒီး, စီၤအၤဘြၤဟၣ်သကူးလီၤအသးလၢပှၤဃ့ၤသးဖိ တဖၣ်အမဲာ်ညါ,",
			"13": "<sup>13</sup> ဒီးဒ်သိးပှၤကိးဂၤနၢ်ဟူဝဲကသ့အဂီၢ်န့ၣ်, စံးဘၣ်စီၤဧ့ၤဖရိၣ်, “ပျဲယဃ့ကညးနၤ, ဝံသးစူၤဒိကနၣ်တ က့ၢ်. ယကပှ့ၤပျီဒီတဘ့ၣ်လီၤ. တူၢ်လိာ်ယတၢ်ဟ့ၣ်တၢ်အပှ့ၤဒီးယကခူၣ်လီၤ ဘျၢလီၤယမါဖဲန့ၣ်လီၤ.”",
			"14": "<sup>14</sup> ဒီးစီၤဧ့ၤဖရိၣ်စံးဆၢဝဲ, “တၢ်ဒိၣ်ဧၢ, ဟီၣ်ခိၣ်ကဝီၤအံၤအပှ့ၤကၢကီၣ်ဒၣ်စ့ညၣ်နီၢ်နီၢ် လွံၢ်ကယၤဧိၤလီၤ. လၢနၤဒီးယၤအဘၢၣ်စၢၤန့ၣ်တၢ်အံၤမ့ၢ်တၢ်မနုၤလဲၣ်. ခူၣ်လီၤဘျၢလီၤနမါဖဲန့ၣ်တက့ၢ်.”",
			"16": "<sup>16</sup> စီၤအၤဘြၤဟၣ်ဘၣ်သူၣ်ဘၣ်သးဒီးစီၤဝဲစ့ညၣ်အတယၢၢ်လၢစီၤဧ့ၤဖရိၣ် ယၢၤထီၣ်တ့ၢ်ဝဲဒ်ပှၤဂီၢ်မုၢ်နၢ်ဟူတ့ၢ်, စ့ညၣ်နီၢ်နီၢ်လွံၢ်ကယၤဒ်ပှၤကူၣ်တၢ်ကၤတၢ်တဖၣ်ပာ်ဝဲနီၣ်ထိၣ် နီၣ်တယၢၢ်အတီၤလၢအဝဲသ့ၣ်သူဝဲဒၣ်အသိးန့ၣ်လီၤ.",
			"17": "<sup>17</sup> တၢ်န့ၣ်မ့ၢ်တၢ်စုလီၢ်ခီၣ်ခိၣ်လၢအဘၣ်ထွဲတ့ၢ်ဒီးစီၤဧ့ၤဖရိၣ် ဖဲမးကပ့လးလၢဝ့ၢ်မးမရ့အမုၢ်ထီၣ်ကဲထီၣ်က့ၤစီၤအၤဘြၤဟၣ် အတၢ်ဒ်လဲၣ်န့ၣ်လီၤ. တၢ်လီၢ်အံၤအိၣ်ဒီးပျီ, လၢၢ်ကအိလၢအပူၤ, ဒီးကယဲၢ်သ့ၣ်ခဲလၢာ်လၢအအိၣ်လၢပျီပူၤတုၤဃီၤဆူတၢ်စုလီၢ် ခီၣ်ခိၣ်အကနူၤထံးတၢ်လီၢ်အခိၣ်ထိးန့ၣ်လီၤ.",
			"18": "<sup>18</sup> တၢ်အံၤ, ဘၣ်တၢ်သ့ၣ်ညါကွၢ်နီၣ်အီၤဒ်စီၤအၤဘြၤဟၣ်အတၢ်စုလီၢ် ခီၣ်ခိၣ်အသိးလၢကယဲၢ်ပှၤဃ့ၤသးဖိတဖၣ်လၢအအိၣ်ဖဲ တၢ်အိၣ်ဖှိၣ်အကတီၢ်ဖဲန့ၣ်အပူၤန့ၣ်လီၤ.",
			"19": "<sup>19</sup> တုၤနုၤတစုစီၤအၤဘြၤဟၣ်ခူၣ်လီၤဘျၢလီၤအမါနီၢ်စၤရါလၢ လၢၢ်ကအိအဝဲန့ၣ်အပူၤလၢကီၢ်ကနၤဧၣ်အပူၤန့ၣ်လီၤ.",
			"20": "<sup>20</sup> လၢတၢ်န့ၣ်အဃိပျီလၢအမ့ၢ်တ့ၢ်ပှၤဃ့ၤသးဖိအတၢ်ဒီးလၢၢ်ကအိ လၢအအိၣ်လၢအပူၤန့ၣ်ကဲထီၣ်စီၤအၤဘြၤဟၣ်အတၢ်စုလီၢ်ခီၣ်ခိၣ် လၢတၢ်ခူၣ်လီၤဘျၢလီၤတၢ်အလီၢ်တတီၤအဂီၢ်လီၤ."
		},
		"24": {
			"1": "<sup>1</sup> ခဲအံၤစီၤအၤဘြၤဟၣ်အသးပှၢ်ဒိၣ်မးလံ, ဒီးယွၤဆိၣ်ဂ့ၤတ့ၢ် အီၤလၢကယဲၢ်တၢ်လၢအမၤတ့ၢ်ဝဲခဲလၢာ်အပူၤန့ၣ်လီၤ.",
			"2": "<sup>2</sup> စီၤအၤဘြၤဟၣ်စံးဘၣ်အခ့အပှၤလၢအသးပှၢ်ကတၢၢ်, ပှၤလၢတၢ်ဟ့ၣ်စိဟ့ၣ်ကမီၤအီၤဒ်သိးကပၢဆှၢသုးကျဲၤကယဲၢ်တၢ် အိၣ်ဒီးစီၤအၤဘြၤဟၣ်န့ၣ်, “ပာ်နစုလၢယကံၣ်ဒုၣ်အကဆူးဒီးမၤတၢ်ဆိၣ်တမံၤတက့ၢ်.",
			"3": "<sup>3</sup> ယအဲၣ်ဒိးလၢနကမၤတၢ်ဆိၣ်တမံၤလၢယွၤ, မူခိၣ်ဒီးဟီၣ်ခိၣ်အကစၢ်ယွၤအမံၤအပူၤလၢနတဃုထၢန့ၢ်ဘၣ်ယဖိ ခွါအမါတဂၤလၢပှၤဂီၢ်မုၢ်ဖဲအံၤလၢကီၢ်ကနၤဧၣ်အပူၤဘၣ်န့ၣ် လီၤ.",
			"4": "<sup>4</sup> နဘၣ်က့ၤဆူကီၢ်လၢယအိၣ်ဖျဲၣ်ထီၣ်ဝဲဒီးမၤန့ၢ်မါတဂၤလၢယဖိ ခွါစီၤအံၤစဲးအဂီၢ်လၢယဘူးယတံၢ်တဖၣ်အကျါန့ၣ်လီၤ.”",
			"5": "<sup>5</sup> ဘၣ်ဆၣ်ဒီးတၢ်ခ့တၢ်ပှၤန့ၣ်သံကွၢ်အီၤ, “ဖိသၣ်ပိာ်မုၣ်န့ၣ် မ့ၢ်တပာ်တီၢ်အဟံၣ်အဃီလၢအကဟဲဒီးယၤဆူထံကီၢ်အံၤန့ၣ်ယကဘၣ် မၤဒ်လဲၣ်. မ့ၢ်ယကဘၣ်ဆှၢလီၤကဒါက့ၤနဖိ ခွါဆူကီၢ်လၢနဟဲထီၣ်လၢအပူၤန့ၣ်ဧါ.”",
			"6": "<sup>6</sup> စီၤအၤဘြၤဟၣ်စံးဆၢအီၤ, “မၤလီၤတံၢ်လၢနသုတဒုးက့ၤကဒါ က့ၤဘၣ်ယဖိခွါဖဲန့ၣ်တဂ့ၤ.",
			"7": "<sup>7</sup> ယွၤ, မူခိၣ်အကစၢ်ယွၤ, စိာ်ထီၣ်ယၤလၢယပၢ်အဟံၣ်ဒီးယဘူးယတံၢ် သ့ၣ်တဖၣ်အထံအကီၢ်ဒီးအၢၣ်လီၤယၤသညူးသပှၢ်လၢကဟ့ၣ်ဝဲကီၢ်တဘ့ၣ် အံၤလၢယစၢၤယသွဲၣ်တဖၣ်န့ၣ်လီၤ. အဝဲကဆှၢလီၤအကလူးလၢနမဲာ်ညါဒ်သိးနကမၤန့ၢ်မါတဂၤဖဲန့ၣ်လၢ ယဖိခွါအဂီၢ်န့ၣ်လီၤ.",
			"8": "<sup>8</sup> ပိာ်မုၣ်ဖိသၣ်အံၤအသးမ့ၢ်တအိၣ်လၢကဟဲဃုာ်ဒီးနၤဘၣ်ဒီးနက ပူၤဖျဲးဒီးတၢ်ဆိၣ်အံၤန့ၣ်လီၤ. ဘၣ်ဆၣ်ဒီးကွၢ်ဖဲတၢ်ကမၤအသးတမံၤဂ့ၤတမံၤဂ့ၤန့ၣ်နတဘၣ်ဒုး က့ၤကဒါက့ၤယဖိခွါဆူန့ၣ်ဘၣ်.”",
			"9": "<sup>9</sup> မၤသးဒ်န့ၣ်ဒီး, တၢ်ခ့တၢ်ပှၤန့ၣ်ပာ်အစုလၢအကစၢ်စီၤအၤဘြၤဟၣ် အကံၣ်ဒုၣ်အကဆူးဒီးမၤတၢ်ဆိၣ်တမံၤလၢစီၤအၤဘြၤဟၣ်ဃ့တ့ၢ် အီၤန့ၣ်လီၤ.",
			"10": "<sup>10</sup> တၢ်ခ့တၢ်ပှၤလၢတၢ်ဟ့ၣ်စိဟ့ၣ်ကမီၤအီၤဒ်သိးကပၢဆှၢသုးကျဲၤ ဒီးပၢၤစီၤအၤဘြၤဟၣ်အတၢ်စုလီၢ်ခီၣ်ခိၣ်တဂၤအံၤ, ဟံးန့ၢ်အကစၢ်စီၤအၤဘြၤဟၣ်အကီၤလၤအူးအဒုတဆံဒီးလဲၤဝဲဆူ ဝ့ၢ်လၢကီၢ်မ့းစပတၤမံအကလံၤစိးအပူၤဖဲစီၤနၤဃိၢ်အိၣ်ဆိး တ့ၢ်ဝဲန့ၣ်လီၤ.",
			"11": "<sup>11</sup> ဒီးဖဲအလဲၤတုၤဝဲအခါန့ၣ်, အဝဲဒုးကိာ်လီၤကီၤလၤအူးတဖၣ် ဖဲ ထံပူၤအိၣ်လၢဝ့ၢ်အချၢန့ၣ်လီၤ. တၢ်အကတီၢ်အံၤန့ၣ်မ့ၢ်ဝဲ ဘူးမုၢ်ကဟါလီၤအကတီၢ်ဖဲပှၤပိာ်မုၣ်သ့ၣ်တဖၣ်ဟဲထီၣ်ဒ်သိး ကဒၢၣ်ထံန့ၣ်လီၤ.",
			"12": "<sup>12</sup> အဝဲဘါထုကဖၣ်တၢ်, “ယွၤ, ယကစၢ်စီၤအၤဘြၤဟၣ်အကစၢ်ယွၤဧၢ, ဟ့ၣ်ယၤတၢ်မၤနၢၤလၢတနံၤအံၤဒီးဟံးဃာ်နတၢ်အၢၣ်လီၤဒီးယကစၢ် စီၤအၤဘြၤဟၣ်တက့ၢ်.",
			"13": "<sup>13</sup> ခဲအံၤယအိၣ်လၢထံပူၤဖဲပှၤပိာ်မုၣ်သးစၢ်သ့ၣ်တဖၣ်လၢဝ့ၢ်ပူၤ ကဟဲဒ်သိးအကဒၢၣ်ထံအဂီၢ်လီၤ.",
			"14": "<sup>14</sup> ယကစံးဘၣ်အဝဲသ့ၣ်အကျါတဂၤ, ‘ဝံသးစူၤပာ်လီၤနသပၢၤထံဒီး ပျဲယအီထံတက့ၢ်.’ အဝဲမ့ၢ်စံးဝဲလၢ ‘အီတက့ၢ်, ဒီးယကဟဲစိာ်စ့ၢ်ကီးထံလၢနကီၤလၤအူးအဂီၢ်’ န့ၣ်, မ်အဝဲဒၣ်ကမ့ၢ်ပှၤတဂၤလၢနဃုထၢတ့ၢ်အီၤလၢနခ့နပှၤစီၤအံၤ စဲးအဂီၢ်န့ၣ်တက့ၢ်. တၢ်အံၤမ့ၢ်မၤအသးဒီးယကသ့ၣ်ညါလၢနဟံးဃာ်နတၢ်အၢၣ်လီၤဒီး ယကစၢ်စီၤအၤဘြၤဟၣ်န့ၣ်လီၤ.”",
			"15": "<sup>15</sup> တချုးလၢအဘါထုကဖၣ်တၢ်ဝံၤဒံးဘၣ်န့ၣ်နီၢ်ရံးဘကၤဟဲ တုၤလၢထံပူၤဃုာ်ဒီးအသပၢၤထံလၢအဖံဘၣ်ခိၣ်လီၤ. နီၢ်ရံးဘကၤမ့ၢ်စီၤဘသူၤအ့လးအဖိမုၣ်န့ၣ်လီၤ. ဒီးစီၤဘသူၤအ့လးမ့ၢ်ဝဲစီၤအၤဘြၤဟၣ်အဒီပုၢ်ဝဲၢ်ခွါစီၤ နၤဃိၢ်ဒီးနီၢ်မံးလကၤအဖိခွါန့ၣ်လီၤ.",
			"16": "<sup>16</sup> ဒီးနီၢ်ရံးဘကၤန့ၣ်မ့ၢ်ပိာ်မုၣ်သးစၢ်လၢအဃံလၤဝဲဒိၣ်မး ဒီးမ့ၢ်ဒံးဝဲမုၣ်ကနီၤဖိတဂၤန့ၣ်လီၤ. အဝဲလဲၤလီၤဆူထံပူၤ, မၤပှဲၤအသပၢၤထံဝံၤဒီးဟဲက့ၤဝဲဒၣ် လီၤ.",
			"17": "<sup>17</sup> တၢ်ခ့တၢ်ပှၤအံၤလဲၤဃ့ၢ်သဂၢၢ်အီၤဒီးစံးဝဲ, “ဝံသးစူၤဒုးအီၤယၤထံလၢနသပၢၤထံအပူၤတက့ၢ်.”",
			"18": "<sup>18</sup> ဒီးနီၢ်ရံးဘကၤစံးဆၢအီၤ, “တၢ်ဒိၣ်ဧၢ, အီတက့ၢ်.” ဒီးပာ်လီၤဝဲအသပၢၤထံလၢအစုလိၤတဘျီဃီဒီးဒုးအီအီၤလီၤ.",
			"19": "<sup>19</sup> ဒီးတုၤအအီဝဲဝံၤဒီးပိာ်မုၣ်စံးဘၣ်အီၤ, “ယကဟဲစိာ်န့ၢ်စ့ၢ်ကီးထံလၢနကီၤလၤအူးတဖၣ်အဂီၢ်ဒီးဒုးအီ အီၤတုၤအအီဘျဲးအီတက့ၢ်.”",
			"20": "<sup>20</sup> ဒီးနီၢ်ရံးဘကၤလူလီၤထံလၢအထံသပၢၤပူၤဆူဆၣ်ဖိကီၢ်ဖိ တဖၣ်အထံကျိးပူၤဒီးလဲၤဃ့ၢ်ဆူထံပူၤချ့ချ့ဒ်သိးကမၤန့ၢ် အါထီၣ်ထံတုၤအဒုးအီကီၤလၤအူးခဲလၢာ်လၢထံန့ၣ်လီၤ.",
			"21": "<sup>21</sup> ပှၤတဂၤအံၤကွၢ်ဝဲအီၤကစုဒုဒ်သိးကသ့ၣ်ညါဝဲဒၣ်လၢမ့ၢ်ယွၤ ဟ့ၣ်အီၤတၢ်မၤနၢၤလံဧါန့ၣ်လီၤ.",
			"22": "<sup>22</sup> ဖဲပိာ်မုၣ်အံၤမၤတၢ်ဝံၤတစုန့ၣ်ပှၤတဂၤအံၤဟံးန့ၣ်ကွီၤထူ လုၢ်ဒိၣ်ပှ့ၤဒိၣ်တကွီၤဒီးဘျးလီၤစဲၤဝဲလၢနီၢ်ရံးဘကၤအနါ ဒ့ အပူၤဒီးဒုးသိးထီၣ်အီၤထံဖှံၣ်ထူဖးဒိၣ်ခံဘိလၢအစုဒုၣ် အလိၤန့ၣ်လီၤ.",
			"23": "<sup>23</sup> ဒီးစံးဝဲဒၣ်, “ဝံသးစူၤတဲဘၣ်ယၤလၢနပၢ်မ့ၢ်မတၤမတၤတ က့ၢ်. မ့ၢ်ဒၢးအိၣ်လၢအဟံၣ်ပူၤလၢယပှၤတဖၣ်ဒီးယၤကမံတနၤအံၤအဂီၢ် ကစီဒီဧါ.”",
			"24": "<sup>24</sup> ဒီးနီၢ်ရံးဘကၤစံးဆၢအီၤ, “ယပၢ်မ့ၢ်စီၤဘသူၤအ့လးလီၤ. အဝဲဒၣ်မ့ၢ်စီၤနၤဃိၢ်ဒီးနီၢ်မံးလကၤအဖိခွါန့ၣ်လီၤ.”",
			"25": "<sup>25</sup> ဒီးစံးဘၣ်စ့ၢ်ကီးအီၤ, “ဘုလီၢ်ဒီးဆၣ်ဖိကီၢ်ဖိအဆၣ်အိၣ် အါမးလၢပဟံၣ်ဒီးတၢ်လီၢ်အိၣ်တပူၤလၢသုကအိၣ်ကဆိးအဂီၢ်န့ၣ် လီၤ.”",
			"26": "<sup>26</sup> တုၤနုၤတစု, ပှၤတဂၤအံၤချံးခီၣ်တီၤလီၤဒီးဘူၣ်ထီၣ်ဘါထီၣ် ယွၤလီၤ.",
			"27": "<sup>27</sup> အဝဲစံး, “မ်ယွၤ, ယကစၢ်စီၤအၤဘြၤဟၣ်အကစၢ်ယွၤလၢအတီဒီး အတၢ်အၢၣ်လီၤဒီးယကစၢ်စီၤအၤဘြၤဟၣ်တဂၤအံၤဘၣ်တၢ်စံးထီၣ်ပ တြၢၤအီၤတက့ၢ်. ယွၤဆှၢတ့ၢ်ယၤလိၤလိၤဆူယကစၢ်စီၤအၤဘြၤဟၣ်အဒူၣ်ဖိထၢဖိ အအိၣ်လီၤ.”",
			"28": "<sup>28</sup> ဒီးပိာ်မုၣ်သးစၢ်န့ၣ်က့ၤဃ့ၢ်ဆူအမိၢ်အဟံၣ်ဒီးတဲဘၣ်တၢ်မၤ အသးခဲလၢာ်န့ၣ်လီၤ.",
			"29": "<sup>29</sup> နီၢ်ရံးဘကၤန့ၣ်အိၣ်ဒီးအဒီပုၢ်ဝဲၢ်ခွါတဂၤလၢအမံၤမ့ၢ်ဝဲ စီၤလၤဘၣ်န့ၣ်လီၤ. ဒီးစီၤလၤဘၣ်လဲၤဃ့ၢ်ထီၣ်ဆူတၢ်ချၢဒ်သိးအကလဲၤဆူထံပူၤဖဲ စီၤအၤဘြၤဟၣ်အခ့အပှၤအိၣ်ဝဲအလီၢ်န့ၣ်လီၤ.",
			"30": "<sup>30</sup> စီၤလၤဘၣ်ထံၣ်ဝဲနါဒ့ကွီၤထူဒီးထံဖှံၣ်တဖၣ်လၢအအိၣ်လၢအ ဒီ ပုၢ်ဝဲၢ်မုၣ်နီၢ်ရံးဘကၤအစုဒုၣ်လိၤဒီးနၢ်ဟူပိာ်မုၣ်စံးတၢ် လၢပှၤတဂၤန့ၣ်စံးဘၣ်တ့ၢ်အီၤန့ၣ်လီၤ. ဒီးလဲၤဝဲဆူစီၤအၤဘြၤဟၣ်အခ့ အပှၤအအိၣ်လၢအဆၢထၢၣ်လၢအကီၤလၤအူးတဖၣ်အကပၤဖဲ ထံပူၤအဃၢၤန့ၣ်လီၤ.",
			"31": "<sup>31</sup> ဒီးစံးဝဲ, “ဟဲဆူဟံၣ်ဒီးယၤတက့ၢ်. နမ့ၢ်ပှၤတဂၤလၢယွၤ ဆိၣ်ဂ့ၤတ့ၢ်အီၤန့ၣ်လီၤ. ဘၣ်မနုၤလၢနဆၢထၢၣ်ဖဲတၢ်ချၢအံၤန့ၣ်လဲၣ်. ယအိၣ်ဒီးဒၢးတဖျၢၣ်ကတဲာ်ကတီၤအသးလၢနဂီၢ်လၢယဟံၣ်ပူၤဒီးတၢ် လီၢ်တတီၤလၢနကီၤလၤအူးသ့ၣ်တဖၣ်အဂီၢ်စ့ၢ်ကီးလီၤ.”",
			"32": "<sup>32</sup> မၤသးဒ်န့ၣ်ဒီးပှၤတဂၤန့ၣ်လဲၤနုာ်ဆူဟံၣ်ပူၤဒီးစီၤလၤဘၣ် ပာ်လီၤတၢ်ဘိၣ်တၢ်စှၢၤလၢကီၤလၤအူးအလိၤဒီးဟ့ၣ်အီၣ်ဝဲလၢ ဘုလီၢ်ဒီးဆၣ်ဖိကီၢ်ဖိအဆၣ်န့ၣ်လီၤ. ဒီးဟဲစိာ်ဝဲထံလၢစီၤအၤဘြၤဟၣ်အခ့အပှၤဒီးအပှၤတဖၣ်ကသ့ အခီၣ်အဂီၢ်န့ၣ်လီၤ.",
			"33": "<sup>33</sup> ဒီးတုၤတၢ်အီၣ်တၢ်အီဘၣ်တၢ်ဟဲစိာ်အီၤန့ၣ်ပှၤတဂၤအံၤစံးဝဲ, “တချုးလၢယတဲဘၣ်တၢ်လၢယကဘၣ်တဲအီၤဒံးဘၣ်န့ၣ်ယတအီၣ်တၢ်အီၣ် ဒံးဘၣ်.” စီၤလၤဘၣ်စံးအီၤ, “စံးစၢ်ခီတဲစၢ်ခီတက့ၢ်,”",
			"34": "<sup>34</sup> ဒီးအဝဲစးထီၣ်ကတိၤတၢ်, “ယမ့ၢ်စီၤအၤဘြၤဟၣ်အခ့အပှၤလီၤ.",
			"35": "<sup>35</sup> ယွၤဆိၣ်ဂ့ၤယကစၢ်ဒိၣ်မးဒီးဒုးကဲထီၣ်အီၤလၢပှၤထူးပှၤတီၤ တဂၤန့ၣ်လီၤ. ယွၤဟ့ၣ်အီၤလၢသိ, မဲာ်တဲးလဲးဒီးဂီၤဘုၣ်ဂီၤဖံးအဖုအဂီၢ် တဖၣ်, စ့, ထူဒီးကုၢ်ပိာ်မုၣ်ကုၢ်ပိာ်ခွါတဖၣ်, ကီၤလၤအူးဒီးကသ့ၣ် ယီၤတဖၣ်န့ၣ်လီၤ.",
			"36": "<sup>36</sup> နီၢ်စၤရါလၢအမ့ၢ်ယကစၢ်စီၤအၤဘြၤဟၣ်အမါ, ဆံးစၢ်န့ၢ်အီၤလၢအဖိခွါတဂၤဖဲအသးပှၢ်အကတီၢ်ဒီးယကစၢ်ဟ့ၣ် အီၤကယဲၢ်တၢ်ခဲလၢာ်လၢအမ့ၢ်အတၢ်န့ၣ်လီၤ.",
			"37": "<sup>37</sup> ယကစၢ်မၢယအၢၣ်လီၤတၢ်ဃုာ်ဒီးတၢ်ဆိၣ်တမံၤလၢယကစူၢ်အကလုၢ်န့ၣ် လီၤ. အဝဲစံး, ‘ဃုထၢမါတဂၤလၢယဖိခွါအဂီၢ်လၢပိာ်မုၣ်တဖၣ်လၢကီၢ် ကနၤဧၣ်အပူၤအကျါတဂ့ၤ.",
			"38": "<sup>38</sup> အခိၣ်တလိာ်, လဲၤဆူယပၢ်အပှၤဂီၢ်မုၢ်အအိၣ်, ဆူယဘူးယတံၢ်တဖၣ်အအိၣ်ဒီးဃုထၢန့ၢ်မါတဂၤလၢအဂီၢ်တက့ၢ်.’",
			"39": "<sup>39</sup> ဒီးယသံကွၢ်တ့ၢ်ယကစၢ်, ‘ပိာ်မုၣ်ဖိမ့ၢ်တဟဲဃုာ်ဒီးယၤဘၣ်ဒီး ယကဘၣ်မၤဒ်လဲၣ်.’",
			"40": "<sup>40</sup> ဒီးအဝဲစံးဆၢဝဲ, ‘ယွၤလၢယစူၢ်တ့ၢ်လံအီၤထီဘိတဂၤအံၤ ကဆှၢလီၤအကလူးဃုာ်ဒီးနၤဒီးကဟ့ၣ်နၤတၢ်မၤနၢၤလီၤ. နကမၤန့ၢ်မါတဂၤလၢယဖိခွါအဂီၢ်လၢယပှၤဂီၢ်မုၢ်ဒၣ်ယဲ အကျါဒီးလၢယပၢ်အဒူၣ်ဖိထၢဖိဒၣ်ဝဲအကျါန့ၣ်လီၤ.",
			"41": "<sup>41</sup> ကျဲအိၣ်ဝဲဒၣ်ထဲတဘိဧိၤလၢနကပူၤဖျဲးဒီးနတၢ်ဆိၣ်န့ၣ်လီၤ. နမ့ၢ်လဲၤဆူယဘူးယတံၢ်သ့ၣ်တဖၣ်အအိၣ်ဒီးအဝဲသ့ၣ်မ့ၢ်ဂ့ၢ်လိာ် နၤန့ၣ်နကပူၤဖျဲးနဲန့ၣ်လီၤ.’",
			"42": "<sup>42</sup> ဒီးတနံၤအံၤဖဲယဟဲတုၤဆူထံပူၤန့ၣ်ယဘါထုကဖၣ်ယဲ, ‘ယွၤ, ယကစၢ်စီၤအၤဘြၤဟၣ်အကစၢ်ယွၤဧၢ, ဝံသးစူၤဟ့ၣ်ယၤတၢ်မၤ နၢၤလၢတၢ်လၢယမၤအပူၤန့ၣ်တက့ၢ်.",
			"43": "<sup>43</sup> အခဲအံၤယအိၣ်ဖဲထံပူၤအံၤလီၤ. ဒီးတုၤပိာ်မုၣ်သးစၢ်တဂၤဟဲ ထီၣ်ဒ်သိးအကဒၢၣ်ထံန့ၣ်ယကဃ့အီအီၤထံလၢထံသပၢၤအပူၤန့ၣ် လီၤ.",
			"44": "<sup>44</sup> အဝဲမ့ၢ်ဘၣ်သူၣ်ဘၣ်သးဒီးမၤဘျုးတၢ်ဒီးဟဲစိာ်စ့ၢ်ကီးထံလၢ ယကီၤလၤအူးတဖၣ်အဂီၢ်န့ၣ်မ်ပိာ်မုၣ်န့ၣ်ကမ့ၢ်ပှၤတဂၤလၢနဃု ထၢတ့ၢ်အီၤဒ်မါတဂၤလၢယကစၢ်အဖိခွါအဂီၢ်အသိးန့ၣ်တက့ၢ်.’",
			"45": "<sup>45</sup> ဒီးတချုးလၢယမၤကတၢၢ်ဒံးဘၣ်ယတၢ်ထုကဖၣ်ကစုဒု န့ၣ်နီၢ်ရံးဘကၤဟဲဒီးအသပၢၤထံအိၣ်လၢအဖံဘၣ်ခိၣ်ဒီး လဲၤလီၤဆူထံပူၤလၢကဒၢၣ်ထံအဂီၢ်န့ၣ်လီၤ. ယစံးဘၣ်အီၤ, ‘ဝံသးစူၤဟ့ၣ်ဒုးအီယၤလၢထံတစဲးတက့ၢ်.’",
			"46": "<sup>46</sup> အဝဲပာ်လီၤအသပၢၤထံလၢအဖံဘၣ်ခိၣ်တဘျီဃီဒီးစံးဝဲ, ‘အီတက့ၢ်. ဒီးယကဒုးအီစ့ၢ်ကီးနကီၤလၤအူးတဖၣ်လၢထံန့ၣ် လီၤ.’ မၤသးဒ်န့ၣ်ဒီး, ယအီတ့ၢ်ယဲဒီးအဝဲဒုးအီတ့ၢ်စ့ၢ်ကီးကီၤလၤ အူးတဖၣ်လၢထံန့ၣ်လီၤ.",
			"47": "<sup>47</sup> ယသံကွၢ်တ့ၢ်အီၤ, ‘နပၢ်မ့ၢ်မတၤလဲၣ်.’ ဒီးအဝဲစံးဆၢဝဲ, ‘ယပၢ်မ့ၢ်စီၤနၤဃိၢ်ဒီးနီၢ်မံးလကၤအဖိခွါ, စီၤဘသူၤအ့လးလီၤ.’ တုၤနုၤတစု, ယဘျးလီၤစဲၤနါဒ့ကွီၤတဘိလၢအနါဒ့အလိၤဒီး ထံဖှံၣ်တဖၣ်လၢအစုဒုၣ်လိၤန့ၣ်လီၤ.",
			"48": "<sup>48</sup> ဒီးယချံးခီၣ်တီၤလီၤဒီးဘူၣ်ထီၣ်ဘါထီၣ်ယွၤလီၤ. ယစံးထီၣ်ပတြၢၤယွၤ, ယကစၢ်စီၤအၤဘြၤဟၣ်အကစၢ်ယွၤလၢအဆှၢတ့ၢ် ယၤလိၤလိၤဆူယကစၢ်အဘူးအတံၢ်တဖၣ်အအိၣ်ဖဲယထံၣ်န့ၢ်အဖိမုၣ်လၢ ယကစၢ်အဖိခွါအဂီၢ်န့ၣ်လီၤ.",
			"49": "<sup>49</sup> ခဲကနံၣ်အံၤ, သုမ့ၢ်တိာ်သူၣ်ပာ်သးလၢသုကမၤလၢပှဲၤသုမူသု ဒါလၢယကစၢ်အဂီၢ်ဒီးမၤအီၤတီတီန့ၣ်ဝံသးစူၤတဲဘၣ်ယၤတ က့ၢ်. မ့တမ့ၢ်ဘၣ်ဒီးစံးဘၣ်ယၤတက့ၢ်. ဒီးယကဘၣ်မၤတၢ်မနုၤလဲၣ်န့ၣ် ယကစံၣ်ညီၣ်တဲာ်ဒၣ်ယဲလီၤ.”",
			"50": "<sup>50</sup> စီၤလၤဘၣ်ဒီးစီၤမသူၤအ့လးစံးဆၢဝဲ, “တၢ်အံၤဒ်အမ့ၢ်တၢ် ဂ့ၢ်လၢအဟဲလၢယွၤအအိၣ်အသိးန့ၣ်တမ့ၢ်တၢ်တမံၤလၢပဝဲပကဘၣ်စံၣ် ညီၣ်တဲာ်အီၤဘၣ်.",
			"51": "<sup>51</sup> အအံၤမ့ၢ်နီၢ်ရံးဘကၤလီၤ. ဟံးန့ၢ်အီၤဒီးက့ၤက့ၤတက့ၢ်. ဒီးမ်အကကဲထီၣ်နကစၢ်အဖိခွါအမါဒ်ယွၤအနီၢ်ကစၢ်ဒၣ်ဝဲ စံးတ့ၢ်အသိးန့ၣ်တက့ၢ်.”",
			"52": "<sup>52</sup> ဖဲစီၤအၤဘြၤဟၣ်အခ့အပှၤနၢ်ဟူတ့ၢ်တၢ်ကတိၤအံၤဒီးအဝဲတီၤ လီၤဒီးဘူၣ်ထီၣ်ဘါထီၣ်ယွၤန့ၣ်လီၤ.",
			"53": "<sup>53</sup> အန့ၣ်ဝံၤဒီး, အဝဲထုးထီၣ်တၢ်ကူတၢ်သိး, စ့ဒီးထူ, တၢ်ကယၢကယဲလုၢ်ဒိၣ်ပှ့ၤဒိၣ်ဒီးဟ့ၣ်ဝဲနီၢ်ရံးဘကၤန့ၣ်လီၤ. ဒီးဟ့ၣ်စ့ၢ်ကီးဝဲနီၢ်ရံးဘကၤအဒီပုၢ်ဝဲၢ်ခွါဒီးအမိၢ်လၢ တၢ်ဟ့ၣ်လုၢ်ဒိၣ်ပှ့ၤဒိၣ်သ့ၣ်တဖၣ်န့ၣ်လီၤ.",
			"54": "<sup>54</sup> အန့ၣ်ဝံၤဒီး, စီၤအၤဘြၤဟၣ်အခ့အပှၤဒီးပှၤလၢအိၣ်ဒီးအီၤ တဖၣ်အီၣ်တၢ်အီတၢ်ဒီးမံဝဲဖဲန့ၣ်လီၤ. ဒီးတုၤအပၢၢ်ထီၣ်လၢမုၢ်ဂီၤန့ၣ်အဝဲစံး, “ပျဲယက့ၤကဒါက့ၤ ဆူယကစၢ်အအိၣ်တက့ၢ်.”",
			"55": "<sup>55</sup> ဘၣ်ဆၣ်ဒီး, နီၢ်ရံးဘကၤအဒီပုၢ်ဝဲၢ်ခွါဒီးအမိၢ်စံးဝဲဒၣ်, “ပျဲဖိသၣ်မုၣ်အိၣ်ဒီးပှၤတနွံမ့ၢ်ဂ့ၤ, ဆံဆဲၣ်သီမ့ၢ်ဂ့ၤဝံၤဒီးမ်အလဲၤတက့ၢ်.”",
			"56": "<sup>56</sup> ဘၣ်ဆၣ်အဝဲစံးဝဲဒၣ်, “မၤယံာ်မၤနီၣ်ပှၤတဂ့ၤ. ယွၤမၤလၢထီၣ်ပှဲၤထီၣ်တ့ၢ်လံပကျဲဒီးပျဲယက့ၤကဒါက့ၤဆူ ယကစၢ်အအိၣ်န့ၣ်တက့ၢ်.”",
			"57": "<sup>57</sup> အဝဲသ့ၣ်စံးဆၢဝဲ, “မ်ပကကိးဖိသၣ်မုၣ်ဒီးဃုသ့ၣ်ညါတၢ်လၢ အကစံးဝဲန့ၣ်တက့ၢ်.”",
			"58": "<sup>58</sup> မၤသးဒ်န့ၣ်ဒီး, အဝဲသ့ၣ်ကိးနီၢ်ရံးဘကၤဒီးသံကွၢ်အီၤ, “မ့ၢ်နသးအိၣ်လဲၤဃုာ်တၢ်ဒီးပှၤအံၤဧါ.” ဒီးစံးဆၢဝဲဒၣ်, “မ့ၢ်” န့ၣ်လီၤ.",
			"59": "<sup>59</sup> လၢတၢ်န့ၣ်အဃိအဝဲသ့ၣ်ပျဲနီၢ်ရံးဘကၤဒီးအပှၤဒုးအီၣ်နုၢ် လဲၤဃုာ်တၢ်ဒီးစီၤအၤဘြၤဟၣ်အခ့အပှၤဒီးအပှၤတဖၣ်န့ၣ်လီၤ.",
			"60": "<sup>60</sup> ဒီးအဝဲသ့ၣ်ဆိၣ်ဂ့ၤနီၢ်ရံးဘကၤ လၢတၢ်ကတိၤတဖၣ်အံၤလီၤ. “နဲဒၣ်ပဒီပုၢ်ဝဲၢ်မုၣ်ဧၢ, မ်နကကဲထီၣ်ပှၤအကကွဲၢ်တဖၣ်အမိၢ်တက့ၢ်. မ်နစၢၤနသွဲၣ်တဖၣ်မၤန့ၢ်မၤနၢၤအဒုၣ်အဒါတဖၣ်အဝ့ၢ်န့ၣ်တက့ၢ်.”",
			"61": "<sup>61</sup> အန့ၣ်ဝံၤဒီး, နီၢ်ရံးဘကၤဒီးအခ့အပှၤပိာ်မုၣ်သးစၢ်တဖၣ်ဒိးထီၣ်ကီၤလၤအူးတဖၣ်လၢကလဲၤဃုာ်တၢ်ဒီးစီၤအၤဘြၤဟၣ်အခ့အပှၤဒီးအဝဲသ့ၣ်ခဲလၢာ်ဟးထီၣ်ဝဲန့ၣ်လီၤ.",
			"62": "<sup>62</sup> စီၤအံၤစဲးဟဲဆူပှၢ်မုၢ်ကနၢလၢ “ပှၤမူလၢအထံၣ်ယၤတဂၤ အထံပူၤ” ဒီးအိၣ်ဝဲဖဲကီၢ်ကနၤဧၣ်အကလံၤထံးန့ၣ်လီၤ.",
			"63": "<sup>63</sup> ဒီးဖဲမုၢ်ဟါလီၤသီသီအကတီၢ်န့ၣ်အဝဲဟးထီၣ်ဒ်သိးကဟးကသုၣ် ကသီလၢစံာ်ပျီပူၤဒီးထံၣ်ဝဲကီၤလၤအူးတဖၣ်ဟဲဝဲန့ၣ်လီၤ.",
			"64": "<sup>64</sup> ဖဲနီၢ်ရံးဘကၤထံၣ်စိစီၤအံၤစဲးန့ၣ်စံၣ်လီၤဝဲလၢအကီၤလၤ အူးအလိၤ,",
			"65": "<sup>65</sup> ဒီးသံကွၢ်ဝဲစီၤအၤဘြၤဟၣ်အခ့အပှၤန့ၣ်, “ပှၤလၢအဟဲဆူ ပအိၣ်လၢစံာ်ပျီပူၤတဂၤန့ၣ်မ့ၢ်မတၤလဲၣ်.” စီၤအၤဘြၤဟၣ်အကုၢ်န့ၣ်စံးဆၢအီၤ, “အဝဲမ့ၢ်ယကစၢ်လီၤ.” ဒီးနီၢ်ရံးဘကၤဟံးန့ၢ်နီၣ်ကျၢၢ်ဘၢမဲာ်ဒီးကးဘၢအမဲာ်လီၤ.",
			"66": "<sup>66</sup> ဒီးကုၢ်တဂၤအံၤစံးဘၣ်တဲဘၣ်စီၤအံၤစဲးလၢကယဲၢ်တၢ်လၢအမၤ တ့ၢ်ဝဲကိးမံၤဒဲးန့ၣ်လီၤ.",
			"67": "<sup>67</sup> တုၤနုၤတစု, စီၤအံၤစဲးကိးနုာ်နီၢ်ရံးဘကၤဆူအမိၢ်နီၢ်စၤ ရါအဒဲပူၤဒီးနီၢ်ရံးဘကၤကဲထီၣ်အမါန့ၣ်လီၤ. စီၤအံၤစဲးအဲၣ်နီၢ်ရံးဘကၤသတးဒီးအသးမုာ်ထီၣ်က့ၤဝဲလၢတၢ် ဘၣ်မိၣ်ဘၣ်မးလၢအမိၢ်တအိၣ်လၢၤဘၣ်အဂ့ၢ်အဃိလီၤ."
		},
		"25": {
			"1": "<sup>1</sup> ဒီးစီၤအၤဘြၤဟၣ်န့ၢ်အမါလၢပိာ်မုၣ်အဂၤတဂၤလၢအမံၤမ့ၢ်ဝဲ နီၢ်ကတူရၤန့ၣ်လီၤ.",
			"2": "<sup>2</sup> ပိာ်မုၣ်န့ၣ်ဆံးစၢ်န့ၢ်အီၤစီၤစံးမရၣ်, စီၤယးကၡၣ်, စီၤမဒၣ်, စီၤမံးဒယၣ်, စီၤယံးၡဘးဒီးစီၤၡူဧၤန့ၣ်လီၤ.",
			"3": "<sup>3</sup> ဒီးစီၤယးကၡၣ်မ့ၢ်စီၤၡဘၤဒီးစီၤဒဒၣ်အပၢ်လီၤ. ဒီးစီၤဒဒၣ်အစၢၤအသွဲၣ်တဖၣ်မ့ၢ်ဝဲပှၤအၤၡူရးဖိ, ပှၤလတူၡးဖိဒီးပှၤလူမးဖိလီၤ.",
			"4": "<sup>4</sup> ဒီးစီၤမံးဒယၣ်အဖိခွါတဖၣ်မ့ၢ်ဝဲစီၤဧ့ၤဖၣ်, စီၤဧ့ၤဖ့ၢ်, စီၤဃနိာ်, စီၤအဘံဒၤဒီးစီၤအ့ၤလဒါဧၤလီၤ. ပှၤခဲလၢာ်အံၤန့ၣ်မ့ၢ်နီၢ်ကတူရၤအစၢၤအသွဲၣ်တဖၣ်န့ၣ်လီၤ.",
			"5": "<sup>5</sup> ဒီးစီၤအၤဘြၤဟၣ်ဟ့ၣ်တ့ၢ်ကယဲၢ်တၢ်လၢအအိၣ်ဒီးအီၤခဲလၢာ်ဆူ စီၤအံၤစဲးန့ၣ်လီၤ.",
			"6": "<sup>6</sup> မ့မ့ၢ်, ဖဲအအိၣ်မူဒံးဝဲအခါန့ၣ်ဟ့ၣ်ဝဲတၢ်ဟ့ၣ်သ့ၣ်တဖၣ်ဆူ အဖိခွါတဖၣ်လၢအမါအဂၤတဖၣ်ဆံးစၢ်န့ၢ်အီၤန့ၣ်လီၤ. ဒီးဆှၢလီၤအဖိခွါသ့ၣ်တဖၣ်အံၤဆူကီၢ်လၢမုၢ်ထီၣ်လၢအယံၤ ဒီးအဖိခွါစီၤအံၤစဲးန့ၣ်လီၤ.",
			"7": "<sup>7</sup> ဒီးစီၤအၤဘြၤဟၣ်သံဝဲဖဲဒီးအသးအနံၣ်အလါအိၣ်ဝဲတကယၤနွံ ဆံယဲၢ်နံၣ်န့ၣ်လီၤ.",
			"8": "<sup>8</sup> အဝဲအိၣ်ကၢအိၣ်ခိးတုၤအသးပှၢ်တုာ်ဝဲန့ၣ်လီၤ.",
			"9": "<sup>9</sup> အဖိခွါတဖၣ်လၢအမ့ၢ်ဝဲစီၤအံၤစဲးဒီးစီၤယံးၡမၤဧ့လးခူၣ် လီၤဘျၢလီၤအီၤလၢလၢၢ်ကအိမးကပ့လၤလၢအဘၣ်ဃးဒီးပှၤဃ့ၤသး ဖိစီၤစိၤဃၢ်အဖိခွါစီၤဧ့ၤဖရိၣ်, လၢအအိၣ်ဖဲ မးမရ့အမုၢ်ထီၣ်ပျီပူၤန့ၣ်လီၤ.",
			"10": "<sup>10</sup> ဒီးပျီအံၤမ့ၢ်တၢ်လီၢ်လၢစီၤအၤဘြၤဟၣ်ပှ့ၤတ့ၢ်လၢပှၤဃ့ၤသး ဖိအအိၣ်န့ၣ်လီၤ. စီၤအၤဘြၤဟၣ်ဒီးအမါနီၢ်စၤရါဘၣ်တၢ်ခူၣ်လီၤအီၤခံဂၤလိာ် ဖဲန့ၣ်လီၤ.",
			"11": "<sup>11</sup> ဒီးစီၤအၤဘြၤဟၣ်သံဝံၤအလီၢ်ခံကစၢ်ယွၤဆိၣ်ဂ့ၤအဖိခွါစီၤ အံၤစဲးလၢအအိၣ်ဝဲဆိးဝဲဘူးဒီး “ပှၤမူဝဲတဂၤလၢအထံၣ်ယၤ အထံပူၤ” န့ၣ်လီၤ.",
			"12": "<sup>12</sup> စီၤယံးၡမၤဧ့လး, လၢနီၢ်စၤရါအကုၢ်ပိာ်မုၣ်ပှၤအဲၤကူပတူး နီၢ်ဟၤကၢ်ဆံးစၢ်န့ၢ်ဝဲလၢစီၤအၤဘြၤဟၣ်အဂီၢ်န့ၣ်, အိၣ်ဒီးအဖိခွါသ့ၣ်တဖၣ်အံၤလီၤ.",
			"13": "<sup>13</sup> အမံၤဒ်အအိၣ်ဖျဲၣ်ထီၣ်ဝဲတဂၤဝံၤတဂၤအသိးန့ၣ်မ့ၢ်ဝဲစီၤနဘါ ယိး, စီၤက့ဒၢ်, စီၤအးဒဘအ့လး, စီၤမံးကစၢ်,",
			"14": "<sup>14</sup> စီၤမံးၡမၤ, စီၤဒူမၤ, စီၤမၤစၤ, စီၤဃဒၢ်, စီၤတ့မၤ, စီၤယတူၢ်, စီၤနါဖံၣ်ဒီးစီၤက့ဒမၤလီၤ.",
			"16": "<sup>16</sup> အဝဲသ့ၣ်မ့ၢ်ပှၤတဆံခံဒူၣ်အမိၢ်ပၢ်ဖံဖုလၢပျၢၤဒီးအမံၤတဖၣ် ဘၣ်တၢ်ဟ့ၣ်လီၤဆူအဒူသဝီတဖၣ်ဒီးတၢ်လီၢ်လၢအသူၣ်ဒဲ အလီၢ်တဖၣ်အိၣ်ဝဲန့ၣ်လီၤ.",
			"17": "<sup>17</sup> စီၤယံးၡမၤဧ့လးအသးအိၣ်ဝဲတကယၤသၢဆံနွံနံၣ်ဖဲအသံဝဲ န့ၣ်လီၤ.",
			"18": "<sup>18</sup> စီၤယံးၡမၤဧ့လးအစၢၤအသွဲၣ်တဖၣ်အိၣ်ဝဲဆိးဝဲလၢတၢ်လီၢ်လၢ ကီၢ်ဃဝံလၤဒီးကီၢ်ၡူၢ်အဘၢၣ်စၢၤဒီးပၢၢ်လၢကီၢ်အဲၤကူပတူး အမုၢ်ထီၣ်ဒီးဆူကီၢ်အၤၡူၢ်န့ၣ်လီၤ. အဝဲသ့ၣ်အိၣ်လီၤဖးဒီးစီၤအၤဘြၤဟၣ်အစၢၤအသွဲၣ်အဂၤတဖၣ်န့ၣ် လီၤ.",
			"19": "<sup>19</sup> အအံၤမ့ၢ်စီၤအၤဘြၤဟၣ်အဖိခွါစီၤအံၤစဲးအဂ့ၢ်န့ၣ်လီၤ.",
			"20": "<sup>20</sup> ဒီးဖဲစီၤအံၤစဲးန့ၢ်မါလၢနီၢ်ရံးဘကၤ, လၢအမ့ၢ်ပှၤစူၤရံဖိ စီၤဘသူၤအ့လးအိၣ်လၢပၤဒနါရၣ်အပျီပူၤ (ပှၤအမံနယၣ်ဖိလၢ ကီၢ်မ့းစပံတၤမ, အဖိမုၣ်), ပှၤစူၤရံဖိစီၤလၤဘၣ်အဒီပုၢ်ဝဲၢ်မုၣ်န့ၣ်, အသးအိၣ်လံဝဲအနံၣ်လွံၢ်ဆံန့ၣ်လီၤ.",
			"21": "<sup>21</sup> ဒီးမ့ၢ်လၢနီၢ်ရံးဘကၤအဖိတအိၣ်ဘၣ်အဃိစီၤအံၤစဲးဘါထုကဖၣ် လၢအဂီၢ်န့ၣ်လီၤ. ဒီးယွၤစံးဆၢအတၢ်ထုကဖၣ်ဒီးနီၢ်ရံးဘကၤဒၢထီၣ်ဝဲဒၣ်န့ၣ်လီၤ.",
			"22": "<sup>22</sup> နီၢ်ရံးဘကၤကန့ၢ်ဘၣ်အဖိအသဃံာ်ဒီးတချုးအဝဲသ့ၣ်အိၣ်ဖျဲၣ်ထီၣ် ဒံးဘၣ်န့ၣ်အဝဲသ့ၣ်ကနိလိာ်သးလၢအမိၢ်အဟၢဖၢပူၤန့ၣ်လီၤ. ဒီးပိာ်မုၣ်စံးဝဲ, “ဘၣ်မနုၤအဃိတၢ်ဒ်သိးအံၤမၤအသးဒီး ယၤန့ၣ်လဲၣ်.” မၤသးဒ်န့ၣ်ဒီးအဝဲလဲၤသံကွၢ် တၢ်လၢယွၤလၢတၢ်စံးဆၢတမံၤအဂီၢ်န့ၣ်လီၤ.",
			"23": "<sup>23</sup> ဒီးယွၤစံးဘၣ်အီၤ, “ပှၤကလုာ်ခံကလုာ်အိၣ်ဝဲလၢနပူၤလီၤ. နကဆံးစၢ်ထီၣ်, ပှၤဂီၢ်မုၢ်ထီဒါလိာ်သးခံဖုန့ၣ်လီၤ. ပှၤတကလုာ်ကဆူၣ်န့ၢ်အဂၤတကလုာ်လီၤ. ပှၤအဒိၣ်ကဘၣ်မၤတၢ်ခ့တၢ်ပှၤ အတၢ်မၤလၢပှၤအဆံးအဂီၢ်န့ၣ်လီၤ.”",
			"24": "<sup>24</sup> တၢ်ဆၢကတီၢ်ဘၣ်ဝဲလၢအဂီၢ်လၢအကဆံးစၢ်ထီၣ်တၢ်ဒီး, အဝဲမၤန့ၢ်အဖိခွါသဃံာ်ခံဂၤလီၤ.",
			"25": "<sup>25</sup> ပှၤအခီၣ်ထံးတဂၤန့ၣ်အညၣ်ဂီၤဃဲးဝဲဒီးအဖံးမၤအသးဒ်ဆ့ကၤ ဖးထီအိၣ်ဒီးအဆူၣ်အဒံးအဃိဒီးအဝဲဘၣ်တၢ်ယုၢ်န့ၢ်အမံၤလၢ စီၤဧ့ၡီၤလီၤ.",
			"26": "<sup>26</sup> ပှၤခံဂၤတဂၤန့ၣ်အိၣ်ဖျဲၣ်ထီၣ်လၢအစုဟံးဃာ်စီၤဧ့ၡီၤအခီၣ် နၢၣ်ခံဃံးဃံးဒီးဘၣ်တၢ်ကိးအီၤလၢစီၤယၤကိာ်လီၤ. ဒီးလၢအဝဲသ့ၣ်အိၣ်ဖျဲၣ်ထီၣ်ဝဲန့ၣ်စီၤအံၤစဲးအသးအိၣ်ဝဲ အနံၣ်ဃုဆံန့ၣ်လီၤ.",
			"27": "<sup>27</sup> ဒီးဖိသၣ်ပိာ်ခွါတဖၣ်ဒိၣ်ထီၣ်ဝဲ, ဒီးစီၤဧ့ၡီၤကဲထီၣ်ပှၤ ခးတၢ်သ့ ဂ့ၤဂ့ၤ, ပှၤတဂၤလၢအအိၣ်မုာ်လၢခိခိၣ်ပှၢ်လၢ်ကျါလီၤ.",
			"28": "<sup>28</sup> ဒီးစီၤအံၤစဲးဘၣ်အသးလၢစီၤဧ့ၡီၤဒိၣ်တက့ၢ်လီၤ. အဂ့ၢ်ဒ်အံၤ, ဆၣ်ဖိကီၢ်ဖိလၢအဘၣ်တၢ်ခးန့ၢ်အီၤလၢစီၤဧ့ၡီၤ န့ၣ်အီၣ်ဝဲဘဲဒီးအသးမုာ်ဝဲန့ၣ်လီၤ. မ့မ့ၢ်နီၢ်ရံးဘကၤဘၣ်အသးဒိၣ်တက့ၢ်လၢစီၤယၤကိာ်လီၤ.",
			"29": "<sup>29</sup> ဒီးမုၢ်တနံၤဖဲစီၤယၤကိာ်ဖီဝဲသဘ့ကသူထံန့ၣ်စီၤဧ့ၡီၤ ဟဲက့ၤလၢအလူၤခးတၢ်န့ၣ်လီၤ. ဒီးတၢ်သၣ်ဝံၤအသးလီၤ.",
			"30": "<sup>30</sup> ဒီးစံးဘၣ်စီၤယၤကိာ်, “ယသၣ်ဝံၤလီၤဒိလၢာ်လံ. ဟ့ၣ်ယၤလၢတၢ်အီၣ်ဖါဂီၤအံၤတနီၤတက့ၢ်.” (မၤသးဒ်န့ၣ်ဒီးပှၤကိးအမံၤလၢအဒိၣ်လီၤ.)",
			"31": "<sup>31</sup> ဒီးစီၤယၤကိာ်စံးဆၢအီၤ, “နမ့ၢ်ဟ့ၣ်ယၤလၢဖိဝဲၢ်ကိတၢ် န့ၢ်သါအတၢ်ဆိၣ်ဂ့ၤန့ၣ်ယကဟ့ၣ်နၤတၢ်န့ၣ်လီၤ.”",
			"32": "<sup>32</sup> ဒီးစီၤဧ့ၡီၤစံးဝဲဒၣ်, “ဂ့ၤလံ, ဘူးမးလၢယကသံလီၤ. ယတၢ်န့ၢ်သါအတၢ်ဆိၣ်ဂ့ၤန့ၣ်ကမၤဂ့ၤယၤမနုၤလဲၣ်.”",
			"33": "<sup>33</sup> ဒီးစီၤယၤကိာ်စံးဆၢအီၤ, “အဆိန့ၣ်မၤတၢ်ဆိၣ်တမံၤလၢနကဟ့ၣ် ယၤတၢ်န့ၢ်သါအတၢ်ဆိၣ်ဂ့ၤတက့ၢ်.” ဒီးစီၤဧ့ၡီၤမၤတၢ်ဆိၣ်န့ၣ်ဒီးဟ့ၣ်လီၤအတၢ်န့ၢ်သါအတၢ်ဆိၣ် ဂ့ၤဆူစီၤယၤကိာ်န့ၣ်လီၤ.",
			"34": "<sup>34</sup> တုၤနုၤတစု, စီၤယၤကိာ်ဟ့ၣ်အီၤကိၣ်ဒီးသဘ့ကသူထံတနီၤလီၤ. စီၤဧ့ၡီၤအီၣ်တၢ်အီတၢ်ဝံၤဒီးဂဲၤဆၢထၢၣ်ဟးထီၣ်ကွံာ်ဝဲလီၤ. တၢ်န့ၣ်မ့ၢ်စီၤဧ့ၡီၤပာ်ကဲဖိဝဲၢ်ကိတၢ်န့ၢ်သါအတၢ်ဆိၣ်ဂ့ၤ ထဲလဲၣ်အဂ့ၢ်လီၤ."
		},
		"26": {
			"1": "<sup>1</sup> တၢ်သၣ်ဝံၤလီၤဒိမၤအသးလၢညါလၢစီၤအၤဘြၤဟၣ်အဆၢကတီၢ်ဝံၤ အလီၢ်ခံမၤကဒီးအသးတဘျီလၢထံကီၢ်အပူၤန့ၣ်လီၤ. ဒီးစီၤအံၤစဲးလဲၤဝဲဆူပှၤဖလ့ၡသးဖိအစီၤပၤစီၤအဘံၤမ့ လ့းအအိၣ်လၢဝ့ၢ်ကရၢ်န့ၣ်လီၤ.",
			"2": "<sup>2</sup> ဒီးယွၤလီၣ်ဖျါထီၣ်အသးလၢစီၤအံၤစဲးအမဲာ်ညါဒီးစံးဝဲ ဒၣ်, “လဲၤဆူကီၢ်အဲၤကူပတူးအပူၤတဂ့ၤ. အိၣ်လၢကီၢ်လၢယစံးဘၣ် နၤအပူၤတက့ၢ်.",
			"3": "<sup>3</sup> အိၣ်ဖဲအံၤဒီးယကအိၣ်ဒီးနၤဒီးယကဆိၣ်ဂ့ၤနၤလီၤ. ယကဟ့ၣ်လီၤတၢ်လီၢ်ခဲလၢာ်အံၤလၢနၤဒီးနစၢၤနသွဲၣ်တဖၣ်န့ၣ် လီၤ. ယကဟံးဃာ်ယတၢ်အၢၣ်လီၤလၢယမၤတ့ၢ်ဒီးနပၢ်စီၤအၤဘြၤဟၣ်န့ၣ် လီၤ.",
			"4": "<sup>4</sup> ယကဟ့ၣ်နၤနစၢၤနသွဲၣ်တဖၣ်အါဝဲဒ်ဆၣ်ဧိၤဖီဧိၤလၢမူခိၣ်အသိး ဒီးယကဟ့ၣ်အဝဲသ့ၣ်လၢတၢ်လီၢ်ခဲလၢာ်အံၤန့ၣ်လီၤ. ကယဲၢ်ပှၤကလုာ်ခဲလၢာ်ကဃ့ယၤလၢယကဆိၣ်ဂ့ၤအဝဲသ့ၣ်ဒ်ယဆိၣ်ဂ့ၤ တ့ၢ်နစၢၤနသွဲၣ်အသိးန့ၣ်လီၤ.",
			"5": "<sup>5</sup> ယကဆိၣ်ဂ့ၤနၤလီၤ. အဂ့ၢ်ဒ်အံၤ, စီၤအၤဘြၤဟၣ်စူၢ်ယကလုၢ်ဒီး ဟံးဃာ်ကယဲၢ်ယတၢ်သိၣ်တၢ်သီဒီးယတၢ်မၤလိာ်တဖၣ်အဃိန့ၣ်လီၤ.",
			"6": "<sup>6</sup> ဒီးလၢတၢ်န့ၣ်အဃိစီၤအံၤစဲးအိၣ်ဝဲဆိးဝဲဖဲဝ့ၢ်ကရၢ်န့ၣ် လီၤ.",
			"7": "<sup>7</sup> ဒီးဖဲပှၤအိၣ်ဖဲန့ၣ်သ့ၣ်တဖၣ်သံကွၢ်တၢ်ဘၣ်ဃးဒီးအမါအဂ့ၢ် န့ၣ်အဝဲ စံးဆၢဝဲလၢမ့ၢ်အဒီပုၢ်ဝဲၢ်မုၢ်န့ၣ်လီၤ. မ့ၢ်လၢအပျံၤဝဲဒၣ်လၢပှၤအိၣ်ဖဲန့ၣ်ကမၤသံအီၤဒီးဟံးန့ၢ် နီၢ်ရံးဘကၤလၢအဒိၣ်တၢ်ဂ့ၤဒိၣ်မးတဂၤအဃိအဝဲတအၢၣ်လီၤဝဲဒၣ် လၢနီၢ်ရံးဘကၤမ့ၢ်အမါန့ၣ်ဘၣ်.",
			"8": "<sup>8</sup> ဒီးစီၤအံၤစဲးအိၣ်ဝဲဖဲန့ၣ်ယံာ်ထီၣ်တစဲး, ဒီးဖဲစီၤပၤစီၤအဘံၤမ့လ့းကွၢ်လီၤတၢ်လၢအပဲတြီဖိဒီး ထံၣ်ဘၣ်ဝဲဒၣ်လၢစီၤအံၤစဲးမံဃုာ်ဂဲၤဃုာ်ဒီးအမါနီၢ်ရံး ဘကၤန့ၣ်လီၤ.",
			"9": "<sup>9</sup> ဒီးစီၤအဘံၤမ့လ့းကိးန့ၢ်စီၤအံၤစဲးဒီးစံးဝဲဒၣ်, “ဒီးပိာ်မုၣ်အံၤမ့ၢ်နမါလီၤမးလဲၣ်. ဘၣ်မနုၤလၢနစံးလၢ အမ့ၢ်နဒီပုၢ်ဝဲၢ်မုၣ်န့ၣ်လဲၣ်.” ဒီးစီၤအံၤစဲးစံးဆၢအီၤ, “ယဆိကမိၣ်လၢယမ့ၢ်စံးလၢအဝဲ မ့ၢ်ယမါန့ၣ်ဒီးယကဘၣ်တၢ်မၤသံယၤအဃိန့ၣ်လီၤ.”",
			"10": "<sup>10</sup> ဒီးစီၤအဘံၤမ့လ့းစံးဝဲဒၣ်, “နမၤတ့ၢ်ပှၤလၢတၢ်မနုၤတမံၤ န့ၣ်လဲၣ်. ပှၤလၢယခ့ယပှၤအကျါတဂၤကမံဃုာ်ဝဲညီကဒၣ်လၢနမါဒီးနကဒုး လီၤဘၣ်တၢ်ဒဲးဘးလၢပဖီခိၣ်လီၤ.”",
			"11": "<sup>11</sup> ဒီးစီၤအဘံၤမ့လ့းဟ့ၣ်ပလီၢ်ကယဲၢ်ပှၤခဲလၢာ်, “ပှၤတဂၤလၢ်လၢ်လၢအမၤတရီတပါစီၤအံၤစဲးမ့ၢ်ဂ့ၤ, အမါမ့ၢ်ဂ့ၤန့ၣ်ကဘၣ်တၢ်မၤသံအီၤလီၤ.”",
			"12": "<sup>12</sup> ဒီးစီၤအံၤစဲးဖှံတၢ်မုၢ်တၢ်ဘိအချံအသၣ်လၢကီၢ်အံၤအပူၤ ဒီးလၢနံၣ်အဝဲန့ၣ်ကူးဘၣ်က့ၤဝဲတၢ်အါန့ၢ်ဒံးတၢ်လၢအဖှံ လီၤဝဲအါအါဂီၢ်ဂီၢ်အဖီခိၣ်အစးတကယၤလီၤ. အဂ့ၢ်ဒ်အံၤ, ယွၤဆိၣ်ဂ့ၤအီၤန့ၣ်လီၤ.",
			"13": "<sup>13</sup> ဒီးအဝဲဘီၣ်ထီၣ်ညီထီၣ်ဆူညါဒီးကဲထီၣ်ပှၤအထူးအတီၤဒိၣ်မး တဂၤန့ၣ်လီၤ.",
			"14": "<sup>14</sup> မ့ၢ်လၢအဝဲအိၣ်ဒီးအသိအဖုအဂီၢ်တဖၣ်, အဂီၤဘုၣ်ဂီၤဖံးအဖု အဂီၢ်တဖၣ်အါအါဂီၢ်ဂီၢ်ဒီးအကုၢ်အပှၤအါဒံအါဂၤအဃိဒီးပှၤ ဖလ့ၡသးဖိတဖၣ်သးက့ၣ်အီၤလီၤ.",
			"15": "<sup>15</sup> လၢတၢ်န့ၣ်အဃိ, ပှၤဖလ့ၡသးဖိသ့ၣ်တဖၣ်အံၤမၤပှဲၤမၤတံာ်တၢၤ ကယဲၢ်ထံပူၤခဲလၢာ်လၢအပၢ်စီၤအၤဘြၤဟၣ်အခ့အပှၤတဖၣ်ခူၣ်တ့ၢ် ဃာ်ဝဲဖဲစီၤအၤဘြၤဟၣ်အိၣ်မူဒံးဝဲအခါန့ၣ်လီၤ.",
			"16": "<sup>16</sup> တုၤနုၤတစု, စီၤအဘံၤမ့လ့းစံးဘၣ်စီၤအံၤစဲး, “ဟးထီၣ်လၢပထံပကီၢ်အပူၤအံၤတက့ၢ်. အဂ့ၢ်ဒ်အံၤ, နကဲထီၣ်လံပှၤလၢအစိကမီၤဒိၣ်န့ၢ်အါန့ၢ်ပှၤတက့ၢ်လီၤ.”",
			"17": "<sup>17</sup> ဒီးစီၤအံၤစဲးဟးထီၣ်ဝဲဒီးသူၣ်ထီၣ်အဒဲလၢဝ့ၢ်ကရၢ်အတၢ် တြီၤပူၤဒီးအိၣ်ဝဲဖဲန့ၣ်တစိၢ်တလီၢ်န့ၣ်လီၤ.",
			"18": "<sup>18</sup> ဒီးစီၤအံၤစဲးခူၣ်လီၤကဒီးထံပူၤတဖၣ်လၢတၢ်ခူၣ်တ့ၢ်အီၤလၢ စီၤအၤဘြၤဟၣ်အစိၤ, ဒီးဘၣ်တၢ်မၤတံာ်တၢၤကွံာ်အီၤလၢပှၤဖလ့ၡသးဖိတဖၣ်ဖဲစီၤအၤ ဘြၤဟၣ်သံဝံၤအလီၢ်ခံန့ၣ်လီၤ. ဒီးစီၤအံၤစဲးကိးန့ၢ်ထံပူၤသ့ၣ်တဖၣ်အံၤအမံၤဒ်သိးသိး အပၢ်ကိးတ့ၢ်ဝဲန့ၣ်လီၤ.",
			"19": "<sup>19</sup> ဒီးစီၤအံၤစဲးအခ့အပှၤသ့ၣ်တဖၣ်ခူၣ်ထံပူၤဖဲတၢ်တြီၤပူၤ ဒီးထံၣ်န့ၢ်ထံလီၤ.",
			"20": "<sup>20</sup> ဒီးပှၤကရၢ်အပှၤကွၢ်သိတဖၣ်အ့ၣ်လိာ်အသးဒီးစီၤအံၤစဲးအပှၤ ကွၢ်သိသ့ၣ်တဖၣ်ဒီးစံးဝဲ, “ထံအံၤဘၣ်ဃးဒီးပှၤန့ၣ်လီၤ.” လၢတၢ်န့ၣ်အဃိစီၤအံၤစဲးကိးန့ၢ်ထံပူၤအံၤအမံၤလၢ, “ဧ့စ့း” အခီပညီ, “တၢ်အ့ၣ်လိာ်ဆိးက့လိာ်” န့ၣ်လီၤ.",
			"21": "<sup>21</sup> ဒီးစီၤအံၤစဲးအခ့အပှၤသ့ၣ်တဖၣ်ခူၣ်ကဒီးထံပူၤအဂၤတပူၤဒီး တၢ်အ့ၣ်လိာ်ဆိးက့လိာ်အိၣ်ကဒီးလၢထံပူၤအံၤအဃိစ့ၢ်ကီးန့ၣ် လီၤ. လၢတၢ်န့ၣ်အဃိစီၤအံၤစဲးကိးထံပူၤအံၤလၢ, “စံးတနၤ” အခီပညီ, “တၢ်ထီဒုၣ်ထီဒါ” န့ၣ်လီၤ.",
			"22": "<sup>22</sup> ဒီးစီၤအံၤစဲးသုးယံၤကွံာ်အသးဖဲန့ၣ်ဒီးခူၣ်ထံပူၤအဂၤ တပူၤန့ၣ်လီၤ. ဒီးတၢ်ဂ့ၢ်လိာ်ဘီလိာ်တအိၣ်ဘၣ်လၢထံပူၤအံၤအဂ့ၢ်ဘၣ်လီၤ. ဒီးကိးဝဲထံပူၤအံၤအမံၤလၢ, “ရဃိဘိး” အခီပညီ, “တၢ်သဘျ့” န့ၣ်လီၤ. ဒီးစီၤအံၤစဲးစံးဝဲ, “ခဲကနံၣ်အံၤ, ယွၤဟ့ၣ်လံပှၤတၢ်သဘျ့လၢပကအိၣ်ကဆိးလၢကီၢ်အံၤအပူၤဒီး ပကဘီၣ်ထီၣ်ညီထီၣ်ဖဲအံၤန့ၣ်လီၤ.”",
			"23": "<sup>23</sup> ဒီးစီၤအံၤစဲးဟးထီၣ်ဒီးလဲၤဝဲဆူဝ့ၢ်ဘ့ၢ်ၡဘၤလီၤ.",
			"24": "<sup>24</sup> ဒီးလၢမုၢ်နၤဝဲန့ၣ်ယွၤလီၣ်ဖျါထီၣ်အသးလၢအီၤဒီးစံးဝဲ, “ယမ့ၢ်နပၢ်စီၤအၤဘြၤဟၣ်အကစၢ်ယွၤလီၤ. ပျံၤတၢ်တဂ့ၤ. ယအိၣ်ဒီးနၤလီၤ. ယကဆိၣ်ဂ့ၤနၤဒီးဟ့ၣ်လီၤနၤ လၢနစၢၤနသွဲၣ်အါအါဂီၢ်ဂီၢ်လီၤ. အဂ့ၢ်ဒ်အံၤ, တၢ်န့ၣ်မ့ၢ်ယတၢ်အၢၣ်လီၤ, ဒီးယခ့ယပှၤစီၤအၤဘြၤဟၣ်အဃိန့ၣ်လီၤ.”",
			"25": "<sup>25</sup> ဒီးစီၤအံၤစဲးမၤထီၣ်တၢ်လုၢ်လီၢ်တခါဖဲန့ၣ်ဒီးဘူၣ်ထီၣ်ဘါ ထီၣ်ယွၤလီၤ. အန့ၣ်ဝံၤဒီး, သူၣ်ထီၣ်အဒဲဖဲန့ၣ်ဒီးအခ့အပှၤတဖၣ်ခူၣ်ထံပူၤ အဂၤတပူၤဖဲန့ၣ်လီၤ.",
			"26": "<sup>26</sup> ဒီးစီၤအဘံၤမ့လ့းဟဲဝဲလၢဝ့ၢ်ကရၢ်ဃုာ်ဒီးအပှၤဟ့ၣ်ကူၣ်ဟ့ၣ် ဖးတၢ်စီၤအဃူးစး, ဒီးအပှၤသုးမုၢ်ခိၣ်ကျၢၢ်စီၤဖံကိးလးလၢအကဟဲထံၣ်စီၤအံၤ စဲးအဂီၢ်န့ၣ်လီၤ.",
			"27": "<sup>27</sup> ဒီးစီၤအံၤစဲးသံကွၢ်ဝဲ, “လၢညါန့ၣ်သုသးဟ့ယၤဒီးဒုး ဟးထီၣ်ကွံာ်ယၤလၢသုကီၢ်ပူၤလီၤ. ခဲကနံၣ်အံၤ, ဘၣ်မနုၤသုဟဲထံၣ်ယၤန့ၣ်လဲၣ်.”",
			"28": "<sup>28</sup> ဒီးအဝဲသ့ၣ်စံးဆၢဝဲ, “ဒီးခဲကနံၣ်အံၤ, ပသ့ၣ်ညါလၢယွၤအိၣ်ဒီးနၤလီၤ. ဒီးပဆိကမိၣ်လၢတၢ်အၢၣ်လီၤအီ လီၤသညူးသပှၢ်တမံၤကြၢးအိၣ်လၢပဘၢၣ်စၢၤန့ၣ်လီၤ. ပအဲၣ်ဒိးလၢနကအၢၣ်လီၤပှၤ,",
			"29": "<sup>29</sup> လၢနသုတမၤအၢပှၤတဂ့ၤဒ်ပတမၤအၢဘၣ်နၤအသိးန့ၣ်လီၤ. ပသူၣ်အိၣ်သးအိၣ်နၤဒီးပျဲနလဲၤတၢ်ခုၣ်ခုၣ်မုာ်မုာ်န့ၣ်လီၤ. ခဲကနံၣ်အံၤတၢ်အိၣ်ဖျါလီၤတံၢ်လီၤဆဲးလၢယွၤဆိၣ်ဂ့ၤတ့ၢ်နၤ လီၤ.",
			"30": "<sup>30</sup> ဒီးစီၤအံၤစဲးကတဲာ်ကတီၤတၢ်အီၣ်တၢ်အီအမူးတခါလၢအဝဲသ့ၣ် အဂီၢ်ဒီးအဝဲသ့ၣ်အီၣ်သကိးတၢ်န့ၣ်လီၤ.",
			"31": "<sup>31</sup> လၢမုၢ်ဆ့ၣ်ထီၣ်တနံၤဂီၤဂီၤန့ၣ်, တဂၤစုာ်စုာ်မၤအတၢ်အၢၣ်လီၤ ဒီးစဲပနီၣ်တံၢ်အီၤလၢတၢ်ဆိၣ်တမံၤလီၤ. စီၤအံၤစဲးကတိၤတၢ်လီၤမုၢ်လီၤဖးအတၢ်ဆၢဂ့ၤဒီးအဝဲသ့ၣ် ဒီးဟးဖးဝဲဒ်တံၤသကိးတဖၣ်အသိးန့ၣ်လီၤ.",
			"32": "<sup>32</sup> ဒီးလၢမုၢ်တနံၤန့ၣ်စီၤအံၤစဲးအခ့အပှၤတဖၣ်ဟဲဒီးတဲဘၣ်အီၤ လၢထံပူၤလၢအဝဲသ့ၣ်ခူၣ်တ့ၢ်ဝဲတပူၤအဂ့ၢ်န့ၣ်လီၤ. အဝဲသ့ၣ်စံးဝဲ, “ပထံၣ်န့ၢ်ထံလံ.”",
			"33": "<sup>33</sup> ဒီးစီၤအံၤစဲးကိးဝဲထံပူၤအံၤလၢဘ့ၢ်ၡဘၤအခီပညီ, “တၢ်ဆိၣ်” န့ၣ်လီၤ. တၢ်န့ၣ်မ့ၢ်ဝ့ၢ်ဘ့ၢ်ၡဘၤဒိးန့ၢ်မံၤအံၤဒ်လဲၣ်အဂ့ၢ်န့ၣ်လီၤ.",
			"34": "<sup>34</sup> ဒီးဖဲစီၤဧ့ၡီၤအသးအိၣ်ဝဲအနံၣ်လွံၢ်ဆံန့ၣ်အဝဲဟံးန့ၢ်ပှၤ ဃ့ၤသးမုၣ်ဖိခံဂၤ, စီၤဘအ့ရံၤအဖိမုၣ်နီၢ်ယဟူဒံးဒီးစီၤအလိၣ်အဖိမုၣ်နီၢ်ဘၤ စမးန့ၣ်လီၤ.",
			"35": "<sup>35</sup> အဝဲသ့ၣ်ဒုးအိၣ်ထီၣ်တၢ်နးတၢ်ဖှီၣ်အတၢ်အိၣ်မူလၢစီၤအံၤစဲး ဒီးနီၢ်ရံးဘကၤအဂီၢ်န့ၣ်လီၤ."
		},
		"27": {
			"1": "<sup>1</sup> ခဲအံၤ, စီၤအံၤစဲးန့ၣ်အသးပှၢ်ဝဲဒီးအမဲာ်တထံၣ်လၢၤဘၣ်တၢ် ဘၣ်. အဝဲမၢပှၤကိးန့ၢ်အဖိဝဲၢ်ကိစီၤဧ့ၡီၤဒီးစံးဘၣ်အီၤ, “ယဖိခွါဧၢ,” ဒီးစီၤဧ့ၡီၤစံးဆၢအီၤ, “မ့ၢ်, ယၤလီၤ.”",
			"2": "<sup>2</sup> ဒီးစီၤအံၤစဲးစံးဝဲဒၣ်, “နထံၣ်လၢယသးပှၢ်လံဒီးဘူးယကသံ လံ.",
			"3": "<sup>3</sup> ဟံးထီၣ်နချံၣ်ဒီးနပျၢ်တဖၣ်ဒီးလဲၤဆူခိခိၣ်ပှၢ်လၢ်ကျါဒီး မၤသံန့ၢ်ယၤလၢဆၣ်ဖိကီၢ်ဖိတဒုန့ၣ်တက့ၢ်.",
			"4": "<sup>4</sup> ဒီးဖီန့ၢ်ယၤတၢ်အီၣ်အဝံၣ်အဘဲန့ၣ်လၢအဘၣ်ယသးဒီးဟဲစိာ်အီၤ ဆူယအိၣ်တက့ၢ်. ယအီၣ်တၢ်မ့ၢ်ဝံၤဒီးယကဟ့ၣ်နၤယတၢ်ဆိၣ်ဂ့ၤလၢခံကတၢၢ်တချုး ယသံဒံးဘၣ်န့ၣ်လီၤ.”",
			"5": "<sup>5</sup> ဒီးဖဲစီၤအံၤစဲးကတိၤတၢ်ဒီးစီၤဧ့ၡီၤန့ၣ်နီၢ်ရံးဘကၤဒိ ကနၣ်ဝဲဒၣ်န့ၣ်လီၤ. ဒီးဖဲစီၤဧ့ၡီၤဟးထီၣ်လၢကလူၤခးတၢ်န့ၣ်,",
			"6": "<sup>6</sup> ပိာ်မုၣ်န့ၣ်စံးဘၣ်စီၤယၤကိာ်, “ယနၢ်ဟူနပၢ်စံးဘၣ်စီၤဧ့ ၡီၤဖဲမကိာ်န့ၣ်,",
			"7": "<sup>7</sup> ဟဲစိာ်န့ၢ်ယၤဆၣ်ဖိကီၢ်ဖိတဒုဒီးဖီအီၤလၢယဂီၢ်တက့ၢ်. ယအီၣ်တၢ်ဝံၤဒီးယကဟ့ၣ်နၤယတၢ်ဆိၣ်ဂ့ၤလၢယွၤအမဲာ်ညါတချုးလၢ ယသံဒံးဘၣ်န့ၣ်လီၤ.”",
			"8": "<sup>8</sup> ဒီးနီၢ်ရံးဘကၤစံးဝဲဒၣ်, “ခဲကနံၣ်အံၤယဖိခွါဧၢ, ဒိကနၣ်ယၤဒီးမၤတၢ်လၢယစံးဘၣ်နၤန့ၣ်တက့ၢ်.",
			"9": "<sup>9</sup> လဲၤဆူမဲာ်တဲးလဲးတဖုအအိၣ်ဒီးဟံးန့ၢ်မဲာ်တဲးလဲးစၢ်ဖိ အဘီၣ်ခံဒုဒ်သိးယဖီအီၤကသ့ဒီးကတဲာ်ကတီၤတၢ်အီၣ်တနီၤလၢနပၢ် ဘၣ်သူၣ်ဘၣ်သးဒိၣ်မးကသ့န့ၣ်တက့ၢ်.",
			"10": "<sup>10</sup> နလဲၤစိာ်န့ၢ်အီၤလၢကအီၣ်ဝဲကသ့ဒီးအဝဲကဟ့ၣ်နၤလၢအတၢ်ဆိၣ်ဂ့ၤ တချုးအသံဒံးဘၣ်န့ၣ်လီၤ.”",
			"11": "<sup>11</sup> ဘၣ်ဆၣ်စီၤယၤကိာ်စံးဘၣ်အမိၢ်လၢ, “နသ့ၣ်ညါလၢစီၤဧ့ၡီၤ မ့ၢ်ပှၤလၢအအိၣ်ဒီးအဆူၣ်အါမးလီၤ. ဘၣ်ဆၣ်ဒီးယဲဒၣ်အံၤယအိၣ်ဒီးယဖံးအဘျ့လီၤ.",
			"12": "<sup>12</sup> ဘၣ်တဘၣ်ယပၢ်ကကလၢၢ်ယၤဒီးသ့ၣ်ညါဝဲလၢယလီန့ၢ်အီၤလီၤ. လၢကျဲဒ်အံၤန့ၣ်ယကဒုးလီၤဘၣ်တၢ်ဆိၣ်အၢတမံၤလၢယဂီၢ်ဒၣ်ယဲ, လၢတၢ်ဆိၣ်ဂ့ၤအလီၢ်န့ၣ်လီၤ.”",
			"13": "<sup>13</sup> အမိၢ်စံးဆၢအီၤ, “ယဖိခွါဧၢ, မ်တၢ်ဆိၣ်အၢထီဒါနၤတမံၤ ဂ့ၤတမံၤဂ့ၤန့ၣ်လီၤဘၣ်လၢယလိၤတက့ၢ်. မၤဒ်ယတဲနၤအသိး, လဲၤဒီးဟဲက့ၤစိာ်န့ၢ်ယၤလၢမဲာ်တဲးလဲးတဖၣ်န့ၣ်တက့ၢ်.”",
			"14": "<sup>14</sup> မၤသးဒ်န့ၣ်ဒီး, စီၤယၤကိာ်လဲၤဝဲဒ်သိးကမၤန့ၢ်မဲာ်တဲးလဲး တဖၣ်ဒီးဟဲက့ၤစိာ်အီၤဆူအအိၣ်ဒီးအဝဲဖီထီၣ်တၢ်အီၣ်တကလုာ် လၢအပၢ်ဘၣ်သူၣ်ဘၣ်သးဒိၣ်မးန့ၣ်လီၤ.",
			"15": "<sup>15</sup> ဒီးနီၢ်ရံးဘကၤဟံးန့ၢ်စီၤဧ့ၡီၤအကူအသိးအဂ့ၤကတၢၢ်လၢအပာ် ဃာ်ဝဲလၢဟံၣ်ပူၤဒီးဒုးသိးထီၣ်စီၤယၤကိာ်န့ၣ်လီၤ.",
			"16": "<sup>16</sup> ဒီးအဝဲပာ်ထီၣ်မဲာ်တဲးလဲးအဖံးလၢစီၤယၤကိာ်အစုဒုၣ်စုတီၤ အလိၤဒီးအကိာ်လၢအဆူၣ်တအိၣ်ဘၣ်အလိၤန့ၣ်လီၤ.",
			"17": "<sup>17</sup> ဒီးဟ့ၣ်လီၤအီၤတၢ်အီၣ်လၢအဝံၣ်အဘဲဃုာ်ဒီးကိၣ်တဖၣ်လၢအဝဲ ကုၢ်ဝဲဒၣ်န့ၣ်လီၤ.",
			"18": "<sup>18</sup> အန့ၣ်ဝံၤဒီးစီၤယၤကိာ်လဲၤဆူအပၢ်အအိၣ်ဒီးစံးဝဲ, “ပၢ်ဧၢ,” ဒီးစီၤအံၤစဲးစံးဆၢဝဲ, “မ့ၢ်လီၤ, ယဖိခွါဧၢ, နမ့ၢ်ယဖိခွါလၢလဲၣ်တဂၤလဲၣ်.”",
			"19": "<sup>19</sup> ဒီးစီၤယၤကိာ်စံးဆၢအီၤ, “ယမ့ၢ်နဖိဝဲၢ်ကိစီၤဧ့ၤၡီၤ လီၤ. ယမၤလံတၢ်ဒ်နတဲတ့ၢ်ယၤအသိးန့ၣ်လီၤ. ဝံသးစူၤဆ့ၣ်နီၤဒီး အီၣ်တၢ်ညၣ်တနီၤလၢယဟဲစိာ်န့ၢ်နၤဒ်သိးနဟ့ၣ်ယၤနတၢ်ဆိၣ်ဂ့ၤ ကသ့အဂီၢ်န့ၣ်တက့ၢ်.”",
			"20": "<sup>20</sup> ဒီးစီၤအံၤစဲးစံးဝဲဒၣ်, “ယဖိခွါဧၢ, နထံၣ်န့ၢ်တၢ်ချ့ထဲအံၤလၢကျဲ ဒ်လဲၣ်.” ဒီးစီၤယၤကိာ်စံးဆၢအီၤ, “ယွၤ, နကစၢ်ယွၤမၤစၢၤယၤဒ်သိး ယကထံၣ်န့ၢ်အီၤလီၤ.”",
			"21": "<sup>21</sup> ဒီးစီၤအံၤစဲးစံးဘၣ်စီၤယၤကိာ်, “ဝံသးစူၤသုးဘူးနသး ဆူယအိၣ်ဒ်သိးယကလၢၢ်ကွၢ်နၤကသ့အဂီၢ်တက့ၢ်. နမ့ၢ်စီၤဧ့ၡီၤသပှၢ်တၢၢ်ဧါ.”",
			"22": "<sup>22</sup> ဒီးစီၤယၤကိာ်သုးအသးဘူးထီၣ်ဆူအပၢ်အအိၣ်ဒီးအပၢ်ကလၢၢ်အီၤ ဒီးစံးဝဲဒၣ်, “နကလုၢ်လီၤဂာ်ဒ်စီၤယၤကိာ်အကလုၢ်လီၤ. မ့မ့ၢ်နစုလီၤဂာ်ဒ်စီၤဧ့ၡီၤအစုလီၤ.”",
			"23": "<sup>23</sup> ဒီးစီၤအံၤစဲးတိၢ်နီၣ်စီၤယၤကိာ်တဘၣ်ဘၣ်. အဂ့ၢ်ဒ်အံၤ, စီၤယၤကိာ်အစုဒုၣ်စုတီၤတဖၣ်အိၣ်ဒီးအဆူၣ်ဒ်စီၤ ဧ့ၡီၤအသိးန့ၣ်လီၤ. ဖဲလၢအသါကဟ့ၣ်ဝဲအတၢ်ဆိၣ်ဂ့ၤန့ၣ်",
			"24": "<sup>24</sup> သံကွၢ်ကဒီးဝဲ, “နမ့ၢ်စီၤဧ့ၡီၤသပှၢ်တၢၢ်ဧါ” ဒီးစီၤယၤကိာ်စံးဆၢဝဲ, “ယၤလီၤ.”",
			"25": "<sup>25</sup> ဒီးစီၤအံၤစဲးစံးဝဲ, “ဟဲစိာ်န့ၢ်ယၤတၢ်ညၣ်တနီၤတက့ၢ်. ယအီၣ်မ့ၢ်ဝံၤဒီးယကဆိၣ်ဂ့ၤနၤလီၤ.” ဒီးစီၤယၤကိာ်ဟဲစိာ်န့ၢ်အီၤတၢ်န့ၣ်ဆူအအိၣ်လီၤ. ဒီးအဝဲဟဲစိာ်န့ၢ်အီၤစ့ၢ်ကီးစပံးထံလၢကအီဝဲအဂီၢ်န့ၣ် လီၤ.",
			"26": "<sup>26</sup> ဒီးအပၢ်စံးဘၣ်အီၤ, “ယဖိခွါဧၢ, သုးဘူးနသးဆူယအိၣ်ဒီးနၢ မူယၤတက့ၢ်.”",
			"27": "<sup>27</sup> ဒီးဖဲအဟဲလၢကနၢမူအီၤန့ၣ်စီၤအံၤစဲးနၢကွၢ်တ့ၢ်ဝဲအကူ အသိးအစိဒီးဆိၣ်ဂ့ၤအီၤန့ၣ်လီၤ. ဒီးစီၤအံၤစဲးစံးဝဲ, “ယဖိခွါ, အစိလၢအနၢဘၣ်ယၤမုာ်အံၤမၤသးဒ်စံာ်ပျီတပျီ လၢယွၤဆိၣ်ဂ့ၤအီၤအစိအသိးန့ၣ်လီၤ.",
			"28": "<sup>28</sup> မ်ကစၢ်ယွၤဟ့ၣ်လီၤနၤမူခိၣ်အပစီၤထံဒီးမၤပှဲၤနစံာ်ပျီ တဖၣ်လၢဟီၣ်ခိၣ်ညၣ်ထ့ၣ်တက့ၢ်. မ်ယွၤဟ့ၣ်နၤလၢဘုဧိၤဟုဧိၤဒီးစပံးထံအါအါကလဲာ်တက့ၢ်.",
			"29": "<sup>29</sup> မ်ပှၤကလုာ်တဖၣ်ကဲထီၣ်နခ့နပှၤတဖၣ်ဒီးပှၤဂီၢ်မုၢ်တဖၣ်တီၤလီၤ လၢနမဲာ်ညါတက့ၢ်. မ်နပၢဘၣ်နဘူးနတံၢ်ခဲလၢာ်ဒီးမ်နမိၢ်အစၢၤအသွဲၣ်တဖၣ်တီၤ လီၤလၢနမဲာ်ညါတက့ၢ်. မ်ပှၤလၢအဆိၣ်အၢနၤကဘၣ်တၢ်ဆိၣ်အၢဒီးပှၤလၢအဆိၣ်ဂ့ၤနၤကဘၣ် တၢ်ဆိၣ်ဂ့ၤတက့ၢ်.”",
			"30": "<sup>30</sup> စီၤအံၤစဲးဆိၣ်ဂ့ၤစီၤယၤကိာ်ဝံၤဒီးဖဲစီၤယၤကိာ်ဟးထီၣ် ဝဲတကီၢ်ခါန့ၣ်အဝဲၢ်စီၤဧ့ၡီၤဟဲက့ၤလၢအလဲၤလူၤခးတၢ်လီၤ.",
			"31": "<sup>31</sup> အဝဲစ့ၢ်ကီးဖီတၢ်အီၣ်လၢအဝံၣ်အဘဲဒီးဟဲစိာ်ဆူအပၢ်အအိၣ်န့ၣ် လီၤ. အဝဲစံး, “ပၢ်ဧၢ, ဝံသးစူၤဆ့ၣ်နီၤဒီးအီၣ်တၢ်ညၣ်တနီၤလၢ ယဟဲစိာ်န့ၢ်နၤဒ်သိးနဟ့ၣ်ယၤနတၢ်ဆိၣ်ဂ့ၤကသ့န့ၣ်တက့ၢ်.”",
			"32": "<sup>32</sup> စီၤအံၤစဲးသံကွၢ်ဝဲ, “နမ့ၢ်မတၤလဲၣ်.” စီၤဧ့ၡီၤစံးဆၢဝဲ, “နဖိဝဲၢ်ကိစီၤဧ့ၡီၤလီၤ.”",
			"33": "<sup>33</sup> စီၤအံၤစဲးဖုးသံပျီၢ်ဂီၤဒီးကနိးကစုာ်ထီၣ်ဒီဂၤညါဒီး သံကွၢ်ဝဲ, “ပှၤလၢအမၤသံဆၣ်ဖိကီၢ်ဖိဒီးဟဲစိာ်ဆူယအိၣ်န့ၣ်မ့ၢ်မတၤ တဂၤလဲၣ်. ယအီၣ်တ့ၢ်လံတချုးနဟဲန့ၣ်လီၤ. ယဟ့ၣ်လံအီၤယတၢ်ဆိၣ်ဂ့ၤလၢခံကတၢၢ်ဒီးမ့ၢ်အတၢ်လီၤစိၤလီၤ ထီန့ၣ်လီၤ.”",
			"34": "<sup>34</sup> တုၤစီၤဧ့ၡီၤနၢ်ဟူတၢ်အံၤန့ၣ်ဟီၣ်ကိးပသူထီၣ်ဖးဒိၣ်ဒီး နးနးကလဲာ်ဒီးစံးဝဲ, “ပၢ်ဧၢ, ဟ့ၣ်ယၤစ့ၢ်ကီးနတၢ်ဆိၣ်ဂ့ၤတက့ၢ်.”",
			"35": "<sup>35</sup> စီၤအံၤစဲးစံးဝဲ, “နပုၢ်ဟဲဒီးလီန့ၢ်ယၤလံ. အဝဲဟံးန့ၢ်ကွံာ်နတၢ်ဆိၣ်ဂ့ၤလံ.”",
			"36": "<sup>36</sup> စီၤဧ့ၡီၤစံးဝဲ, “အဝဲအံၤမ့ၢ်အတၢ်လိာ်တရံးအသးလၢယဖီ ခိၣ်ခံဘျီတဘျီလီၤ. အမံၤမ့ၢ်စီၤယၤကိာ်န့ၣ်တလီၤကမၢကမၣ်ဘၣ်. အဝဲဟံးန့ၢ်ဖိဝဲၢ်ကိအတၢ်န့ၢ်သါလၢယၤဒီးခဲကနံၣ်အံၤဟံး န့ၢ်ကွံာ်ယတၢ်ဆိၣ်ဂ့ၤလံ. မ့ၢ်နတပာ်တီၣ်တ့ၢ်တၢ်ဆိၣ်ဂ့ၤတမံၤလၢယဂီၢ်လၢၤန့ၣ်ဘၣ်ဧါ.”",
			"37": "<sup>37</sup> စီၤအံၤစဲးစံးဆၢဝဲ, “ယဖိခွါဧၢ, ယဒုးကဲတ့ၢ်အီၤကစၢ်လၢ နဖီခိၣ်လံ. ဒီးယဒုးကဲအဘူးအတံၢ်ခဲလၢာ်လၢအကုၢ်အပှၤတဖၣ်လီၤ. ယဟ့ၣ်တ့ၢ်လံအီၤဘုဧိၤဟုဧိၤဒီးစပံးထံလံ. ခဲအံၤ, ယမၤတၢ်လၢနဂီၢ်တသ့နီတမံၤလၢၤဘၣ်.”",
			"38": "<sup>38</sup> စီၤဧ့ၡီၤဃ့ကညးအပၢ်, “ပၢ်ဧၢ, မ့ၢ်နအိၣ်ဒီးတၢ်ဆိၣ်ဂ့ၤထဲ တမံၤဧိၤလီၤဧါ. ဆိၣ်ဂ့ၤစ့ၢ်ကီးယၤတက့ၢ်.” ဒီးစီၤဧ့ၡီၤဟီၣ်ဝဲလီၤ.",
			"39": "<sup>39</sup> တုၤနုၤတစု, စီၤအံၤစဲးစံးဘၣ်အီၤ, “ပစီၤထံလၢမူခိၣ် တအိၣ်လၢနဂီၢ်ဘၣ်. ပျီတဖၣ်လၢဟီၣ်ခိၣ်ညၣ်ထ့ၣ်ဂ့ၤစ့ၢ်ကီးတအိၣ်လၢနဂီၢ်ဘၣ်.",
			"40": "<sup>40</sup> နကအိၣ်မူခီဖျိနနးလီၤ. ဘၣ်ဆၣ်ဒီးနကမ့ၢ်နပုၢ်အကုၢ်အပှၤလီၤ. ဒီးတုၤနပူထီၣ်အီၤဒီးနကပူၤဖျဲးလၢအတၢ်ပၢနၤလီၤ.”",
			"41": "<sup>41</sup> စီၤဧ့ၤၡီၤသးဟ့စီၤယၤကိာ်လီၤ. အဂ့ၢ်ဒ်အံၤ, အပၢ်ဟ့ၣ်လံစီၤယၤကိာ်လၢတၢ်ဆိၣ်ဂ့ၤအဃိန့ၣ်လီၤ. ဒီးဆိကမိၣ်ထီၣ်ဝဲ, “အကတီၢ်လၢတၢ်ဟီၣ်တၢ်ယၢၤလၢယပၢ်အတၢ်သံ အဂီၢ်အံၤဘူးထီၣ်လံ. တုၤနုၤတစု, ယကမၤသံစီၤယၤကိာ်လီၤ.”",
			"42": "<sup>42</sup> ဒီးတုၤနီၢ်ရံးဘကၤနၢ်ဟူစီၤဧ့ၡီၤအတၢ်ကူၣ်န့ၣ်မၢပှၤလဲၤ ကိးန့ၢ်စီၤယၤကိာ်ဒီးစံးဝဲ, “ကနၣ်, နဝဲၢ်စီၤဧ့ၡီၤကူၣ်ထီၣ်ဝဲဒၣ်လၢကဟ့ၣ်ကၣ်တၢ်လၢနၤ ဒီးမၤသံနၤတက့ၢ်.",
			"43": "<sup>43</sup> ခဲကနံၣ်အံၤ, ဖိခွါဧၢ, မၤဒ်ယစံးဘၣ်နၤအသိးန့ၣ်တက့ၢ်. လဲၤတဘျီဃီဆူယဒီပုၢ်ဝဲၢ်ခွါစီၤလၤဘၣ်အအိၣ်လၢဝ့ၢ်ဟၤရၣ် အပူၤန့ၣ်တက့ၢ်.",
			"44": "<sup>44</sup> ဒီးအိၣ်ဆိးဒီးအီၤတစိၢ်တလီၢ်တုၤနဝဲၢ်အတၢ်သးထီၣ်ခုၣ်လီၤတက့ၢ်.",
			"45": "<sup>45</sup> ဒီးကသးပ့ၤနီၣ်တၢ်လၢနမၤတ့ၢ်အီၤန့ၣ်လီၤ. ဒီးယကဆှၢလီၤပှၤတဂၤလၢကလဲၤက့ၤကိးနၤလီၤ. ဘၣ်မနုၤလၢယဖိခွါခံဂၤလိာ်ကလီၤမၢ်န့ၢ်ယၤလၢတနံၤဃီ အတီၢ်ပူၤန့ၣ်လဲၣ်.”",
			"46": "<sup>46</sup> ဒီးနီၢ်ရံးဘကၤစံးဘၣ်စီၤအံၤစဲး, “ယသးလီၤဘှံးလီၤဘှါ လၢစီၤဧ့ၡီၤအမါပှၤတခီဘီမုၢ်ဖိတဖၣ်အဃိလီၤ. ဒီးစီၤယၤကိာ်မ့ၢ်ဟံးန့ၢ်စ့ၢ်ကီးအမါလၢပှၤဃ့ၤသးမုၣ်ဖိ ဒီးယကသံစ့ၢ်ကီးလီၤ.”"
		},
		"28": {
			"1": "<sup>1</sup> စီၤအံၤစဲးကိးဝဲစီၤယၤကိာ်ဒီးဆၢဂ့ၤဆၢဝါအီၤဒီးတဲဘၣ် အီၤ, “ဟံးန့ၢ်နမါလၢပှၤကနၤဧၣ်မုၣ်ဖိတဂၤတဂ့ၤ.",
			"2": "<sup>2</sup> အခိၣ်တလိာ်, လဲၤဆူကီၢ်မ့းစပတၤမံဆူနဖုစီၤဘသူၤအ့လး အဟံၣ်ဒီးန့ၢ်နမါလၢပိာ်မုၣ်ဖိတဖၣ်အကျါတဂၤလၢအမ့ၢ်နဖါတံၢ် စီၤလၤဘၣ်အဖိမုၣ်အကျါတဂၤန့ၣ်တက့ၢ်.",
			"3": "<sup>3</sup> မ်သ့တၢ်လၢာ်ကစၢ်ယွၤဆိၣ်ဂ့ၤနတၢ်ဖျီဒီးဟ့ၣ်နၤလၢနဖိတဖၣ် အါအါဂီၢ်ဂီၢ်ဒ်သိးနကကဲထီၣ်ပှၤအါကလုာ်အပၢ်န့ၣ်တက့ၢ်.",
			"4": "<sup>4</sup> မ်ယွၤဆိၣ်ဂ့ၤနၤဒီးနစၢၤနသွဲၣ်တဖၣ်ဒ်အဆိၣ်ဂ့ၤတ့ၢ်စီၤအၤ ဘြၤဟၣ်အသိးဒီးမ်နကန့ၢ်သါကီၢ်လၢနအိၣ်တ့ၢ်လံလၢအပူၤလၢ ကစၢ်ယွၤဟ့ၣ်တ့ၢ်စီၤအၤဘြၤဟၣ်န့ၣ်တက့ၢ်.”",
			"5": "<sup>5</sup> စီၤအံၤစဲးဆှၢဝဲစီၤယၤကိာ်ဆူကီၢ်မ့းစပတၤမံ, ဆူစီၤလၤဘၣ်လၢအမ့ၢ်ပှၤစူၤရံဖိစီၤဘသူၤအ့လးအဖိခွါ, စီၤယၤကိာ်ဒီးစီၤဧ့ၡီၤအမိၢ်နီၢ်ရံးဘကၤအဒီပုၢ်ဝဲၢ်ခွါ အအိၣ်န့ၣ်လီၤ.",
			"6": "<sup>6</sup> စီၤဧ့ၡီၤသ့ၣ်ညါဝဲလၢစီၤအံၤစဲးဆိၣ်ဂ့ၤတ့ၢ်လံစီၤယၤ ကိာ်ဒီးဆှၢအီၤဆူကီၢ်မ့းစပတၤဒ်သိးကထံၣ်န့ၢ်အမါတဂၤအဂီၢ် လီၤ. အဝဲသ့ၣ်ညါစ့ၢ်ကီးဝဲဒၣ်လၢဖဲစီၤအံၤစဲးဆိၣ်ဂ့ၤအီၤန့ၣ် မၤလိာ်တ့ၢ်အီၤလၢအသုတဟံးန့ၢ်ပှၤကနၤဧၣ်မုၣ်တဂၤတဂ့ၤန့ၣ် လီၤ.",
			"7": "<sup>7</sup> ဒီးအဝဲထံၣ်ဝဲဒၣ်လၢစီၤယၤကိာ်စူၢ်အမိၢ်ဒီးအပၢ်ဒီးလဲၤဝဲ ဆူကီၢ်မ့းစပတၤမံလံန့ၣ်လီၤ.",
			"8": "<sup>8</sup> တုၤနုၤတစု, စီၤဧ့ၡီၤနၢ်ပၢၢ်ဝဲဒၣ်လၢအပၢ်စီၤအံၤစဲးတဘၣ် ဘၣ်အသးလၢပှၤကနၤဧၣ်မုၣ်ဖိတဖၣ်ဘၣ်န့ၣ်လီၤ.",
			"9": "<sup>9</sup> ဒီးလၢတၢ်န့ၣ်အဃိလဲၤဝဲဆူစီၤအၤဘြၤဟၣ်အဖိခွါစီၤယံး ၡမၤဧ့လးအအိၣ်ဒီးဒိးတ့ဒိးဖျီအသးဒီးနီၢ်မၤဃလးလၢအမ့ၢ် စီၤယံးၡမၤဧ့လးအဖိမုၣ်, စီၤနဘါယိးအဒီပုၢ်ဝဲၢ်မုၣ်န့ၣ်လီၤ.",
			"10": "<sup>10</sup> ဒီးစီၤယၤကိာ်ဟးထီၣ်လၢဝ့ၢ်ဘ့ၢ်ၡဘၤဒီးလဲၤဝဲဆူဝ့ၢ်ဟၤရၣ် န့ၣ်လီၤ.",
			"11": "<sup>11</sup> ဒီးဖဲမုၢ်လီၤနုာ်အကတီၢ်န့ၣ်ဟဲတုၤဝဲဆူတၢ်လီၢ်စီဆှံတတီၤ ဒီးမံဝဲဖဲန့ၣ်လီၤ. ဒီးစူၣ်လီၤအသးဒ်သိးကမံဝဲဒီးပာ်လီၤအခိၣ်လၢလၢၢ်တဖျၢၣ် အလိၤလီၤ.",
			"12": "<sup>12</sup> ဒီးမံမီၢ်ဝဲဒၣ်လၢထံၣ်ဘၣ်ဝဲဒၣ်ဃီတဘိပိာ်ထီၣ်အသးလၢဟီၣ် ခိၣ်တုၤဆူမူခိၣ်, ဃုာ်ဒီးမူခိၣ်ကလူးတဖၣ်လဲၤထီၣ်က့ၤလီၤလၢအဖီခိၣ်န့ၣ်လီၤ.",
			"13": "<sup>13</sup> ဒီးယွၤအိၣ်ဆၢထၢၣ်လၢအကပၤဒီးစံးဝဲ, “ယမ့ၢ်ယွၤ, စီၤအၤဘြၤဟၣ်ဒီးစီၤအံၤစဲးအကစၢ်ယွၤန့ၣ်လီၤ. ယကဟ့ၣ်နၤဒီးနစၢၤနသွဲၣ်တဖၣ်လၢကီၢ်အံၤလၢနမံလီၤလၢအဖီခိၣ် အံၤန့ၣ်လီၤ.",
			"14": "<sup>14</sup> အဝဲသ့ၣ်အနီၣ်ဂံၢ်ကအါဝဲဂီၢ်ဝဲဒ်ဟီၣ်ခိၣ်အကမူၣ်ကမှံၤအဖီးတဖၣ် လၢဟီၣ်ခိၣ်လိၤအသိးန့ၣ်လီၤ. ဒီးကမၤလဲၢ်ထီၣ်အကီၢ်ဆူတၢ်လီၢ်ကိးကပၤဒဲးဒီးယကဆိၣ်ဂ့ၤပှၤ ကလုာ်ခဲလၢာ်ခီဖျိနၤဒီးနစၢၤနသွဲၣ်တဖၣ်န့ၣ်လီၤ.",
			"15": "<sup>15</sup> ဒီးသ့ၣ်နီၣ်လၢယကအိၣ်ဒီးနၤဒီးဒီဒၣ်အိၣ်ပှိၤနၤဖဲနလဲၤတၢ် တပူၤလၢ်လၢ်, ဒီးယကဟဲက့ၤစိာ်နၤဆူကီၢ်အံၤတက့ၢ်. ကယဲၢ်တၢ်လၢယအၢၣ်လီၤနၤတဖၣ်န့ၣ်တချုးယမၤလၢထီၣ်ပှဲၤထီၣ်ဒံး ဘၣ်ဒီးယတလဲၤသဒၣ်ဘၣ်နၤဘၣ်.”",
			"16": "<sup>16</sup> ဒီးစီၤယၤကိာ်ပၢၢ်ထီၣ်ဒီးစံးဝဲ, “ယွၤအိၣ်ဖဲအံၤလီၤ. ယွၤအိၣ်ဖဲတၢ်လီၢ်အံၤဒီးယတသ့ၣ်ညါတ့ၢ်ယဲဘၣ်.”",
			"17": "<sup>17</sup> ဒီးစီၤယၤကိာ်ပျံၤတၢ်ဒီးစံးဝဲ, “တၢ်လီၢ်တပူၤအံၤမ့ၢ်တၢ် လီၤပျံၤအလီၢ်ဆံးဒိၣ်လဲၣ်. တၢ်လီၢ်အံၤကဘၣ်မ့ၢ်ဝဲကစၢ်ယွၤအဟံၣ်လီၤ. ကဘၣ်မ့ၢ်ကျဲစၢၤအိၣ် အိးထီၣ်အသးဆူမူခိၣ်န့ၣ်လီၤ.”",
			"18": "<sup>18</sup> စီၤယၤကိာ်ပၢၢ်ထီၣ်ဂီၤဂီၤလၢမုၢ်ဆ့ၣ်ထီၣ်တနံၤဒီးဟံးန့ၢ် လၢၢ်လၢအတခၢၣ်ဝဲဒီးပာ်ထီၣ်ဝဲဒ်တၢ်သ့ၣ်နီၣ်တမံၤအသိးန့ၣ်လီၤ. ဒီးလူလီၤဝဲသ့ၣ်စၤယံးအသိလၢအဖီခိၣ်ဒ်သိးကပာ်စီဆှံထီၣ် ဝဲဆူကစၢ်ယွၤအအိၣ်န့ၣ်လီၤ.",
			"19": "<sup>19</sup> ဒီးကိးဝဲတၢ်လီၢ်အံၤလၢဝ့ၢ်ဘ့ၤသ့လးန့ၣ်လီၤ. (ဝ့ၢ်လၢအအိၣ်ဖဲအံၤန့ၣ်တဘျီဘၣ်တၢ်သ့ၣ်ညါတ့ၢ်အီၤဒ်ဝ့ၢ်လူး စးအသိးန့ၣ်လီၤ.)",
			"20": "<sup>20</sup> ဒီးစီၤယၤကိာ်မၤတၢ်ဆိၣ်တမံၤဒီးယွၤစံးဝဲ, “နမ့ၢ်အိၣ်ဒီးယၤဒီးဒီဒၣ်အိၣ်ပှိၤယၤလၢယတၢ်လဲၤတၢ်က့ၤ အပူၤဒီးဟ့ၣ်ယၤတၢ်အီၣ်တၢ်အီဒီးတၢ်ကူတၢ်သိး,",
			"21": "<sup>21</sup> ဒီးယမ့ၢ်ဟဲက့ၤတုၤပူၤဒုၣ်ပူၤဒါဆူယပၢ်အဟံၣ်န့ၣ်ဒီးနကမ့ၢ် ယကစၢ်ယွၤန့ၣ်လီၤ.",
			"22": "<sup>22</sup> တၢ်သ့ၣ်နီၣ်ထီၣ်အလၢၢ်လၢယပာ်လီၤအီၤအံၤကမ့ၢ်တၢ်လီၢ်လၢနဘၣ်တၢ်ဘူၣ်ထီၣ်ဘါထီၣ်နၤဒီးယကဟ့ၣ်နၤကယဲၢ်တၢ်လၢနဟ့ၣ်ယၤအကျါဆံဆဲၣ်ပူတပူန့ၣ်လီၤ.”"
		},
		"29": {
			"1": "<sup>1</sup> ဒီးစီၤယၤကိာ်လဲၤဆူညါကွ့ၢ်ကွ့ၢ်ဒီးလဲၤဝဲလိၤလိၤဆူကီၢ် လၢမုၢ်ထီၣ်န့ၣ်လီၤ.",
			"2": "<sup>2</sup> သတူၢ်ကလာ်အဝဲဟဲတုၤဝဲဆူထံပူၤတပူၤလၢအအိၣ်လၢစံာ်ပျီတဖၣ် အပူၤ, အိၣ်ဒီးသိအဖုသၢဖုကိာ်လီၤဝးတရံးအီၤန့ၣ်လီၤ. ထံပူၤအံၤမ့ၢ်တၢ်လီၢ်လၢသိအဖုအဂီၢ်တဖၣ်ဘၣ်တၢ်ဒုးအီအီၤထံ အလီၢ်, ဒီးလၢၢ်ဖးဒိၣ်အိၣ်ဝဲတဖျၢၣ်လၢထံပူၤအံၤအခိၣ်ထိးန့ၣ်လီၤ.",
			"3": "<sup>3</sup> ဒီးဖဲလၢသိအဖုအဂီၢ်ခဲလၢာ်ဟဲတုၤဖှိၣ်ဖဲန့ၣ်တဘျီဂ့ၤ တဘျီဂ့ၤန့ၣ်ပှၤကွၢ်သိတဖၣ်တလ့ၣ်ကွံာ်လၢၢ်န့ၣ်ဒီးဒုးအီသိ တဖၣ်လၢထံန့ၣ်လီၤ. အန့ၣ်ဝံၤဒီး, တလ့ၣ်ကဒါက့ၤလၢၢ်လၢအလီၢ်ဒၣ်ဝဲ န့ၣ်လီၤ.",
			"4": "<sup>4</sup> စီၤယၤကိာ်သံကွၢ်ပှၤကွၢ်သိတဖၣ်, “ယတံၤသကိးသ့ၣ်ဧၢ, သုဟဲလၢလဲၣ်”. ဒီးအဝဲသ့ၣ်စံးဆၢဝဲ, “လၢဝ့ၢ်ဟၤရၣ်န့ၣ်လီၤ.”",
			"5": "<sup>5</sup> အဝဲသံကွၢ်ဝဲ, “မ့ၢ်သုသ့ၣ်ညါစီၤနၤဃိၢ်အဖိခွါစီၤလၤဘၣ် န့ၣ်ဧါ.” ဒီးအဝဲသ့ၣ်စံးဆၢဝဲ, “မ့ၢ်ပသ့ၣ်ညါလီၤ.”",
			"6": "<sup>6</sup> အဝဲသံကွၢ်ဝဲ, “မ့ၢ်အအိၣ်မုာ်ကစီဒီဧါ.” ဒီးအဝဲသ့ၣ်စံးဆၢဝဲ, “အိၣ်မုာ်ဝဲလီၤ. ကွၢ်, အဖိမုၣ်နီၢ်ရၤဃ့လးဟဲလၢန့ၣ်ဃုာ်ဒီးအသိအဖုအဂီၢ်န့ၣ် တက့ၢ်.”",
			"7": "<sup>7</sup> ဒီးစီၤယၤကိာ်စံးဝဲဒၣ်, “မုၢ်တၢ်ကပီၤအိၣ်ဒံးဝဲဖးထီ ဒီးတမ့ၢ်ဘၣ်အဆၢကတီၢ်လၢတၢ်ဝီနုာ်က့ၤသိအဖုအဂီၢ်တဖၣ်ဒံးဘၣ် န့ၣ်, ဘၣ်မနုၤလၢသုတဒုးအီအီၤလၢထံဒီးဆှၢကဒါက့ၤဆူတၢ်အီၣ် အဆၣ်အလီၢ်ဘၣ်န့ၣ်လဲၣ်.”",
			"8": "<sup>8</sup> ဒီးအဝဲသ့ၣ်စံးဆၢဝဲ, “တချုးလၢကယဲၢ်သိအဖုအဂီၢ်တဖၣ်ဟဲတုၤဖှိၣ် ဖဲအံၤဒီးတချုးပှၤတလ့ၣ်ကွံာ်လၢၢ်လၢထံပူၤအခိၣ်ထိး ဘၣ်န့ၣ်ပမၤတသ့ဘၣ်. သိအဖုအဂီၢ်မ့ၢ်ဟဲတုၤဖှိၣ်ဒီး, ပကဒုးအီအဝဲသ့ၣ်လၢထံလီၤ.”",
			"9": "<sup>9</sup> ဖဲစီၤယၤကိာ်ကတိၤဒံးတၢ်ဒီးအဝဲသ့ၣ်အဖၢမုၢ်န့ၣ်နီၢ်ရၤဃ့လး ဟဲတုၤဒီးအသိအဖုအဂီၢ်န့ၣ်လီၤ.",
			"10": "<sup>10</sup> တုၤစီၤယၤကိာ်ထံၣ်နီၢ်ရၤဃ့လးဃုာ်ဒီးအဖါတံၢ်စီၤလၤဘၣ် အသိတဖၣ်န့ၣ်လဲၤဝဲဆူထံပူၤဒီးတလ့ၣ်ကွံာ်လၢၢ်ဝံၤဒုးအီသိ တဖၣ်လၢထံန့ၣ်လီၤ.",
			"11": "<sup>11</sup> ဒီးနၢမူဝဲနီၢ်ရၤဃ့လးဒီးကိးထီၣ်ဝဲလၢတၢ်သူၣ်ခုသးခု အဃိလီၤ.",
			"12": "<sup>12</sup> စီၤယၤကိာ်စံးဘၣ်အီၤ, “ယမ့ၢ်နပၢ်အဘူးအတံၢ်နီၢ်ရံးဘကၤအဖိ ခွါလီၤ.” နီၢ်ရၤဃ့လးဃ့ၢ်ဝဲဒ်သိးကတဲဘၣ်အပၢ်န့ၣ်လီၤ.",
			"13": "<sup>13</sup> ဒီးတုၤစီၤလၤဘၣ်နၢ်ဟူအဖိဒိၣ်ခွါစီၤယၤကိာ်အကစီၣ်န့ၣ်လဲၤ ဃ့ၢ်ဝဲလၢကထံၣ်လိာ်အီၤဒီးဖိးဃုဃာ်အီၤဒီးနၢမူအီၤ, ဒီးဟဲက့ၤကိးအီၤဆူအဟံၣ်ပူၤန့ၣ်လီၤ. တုၤစီၤယၤကိာ်တဲစီၤလၤဘၣ်လၢကယဲၢ်တၢ်ခဲလၢာ်လၢအမၤတ့ၢ်အသး ဝံၤဒီး,",
			"14": "<sup>14</sup> စီၤလၤဘၣ်စံးဘၣ်အီၤ, “နမ့ၢ်ယသွံၣ်ဒီးယညၣ်နီၢ်နီၢ်လီၤ.” ဒီးစီၤယၤကိာ်အိၣ်ဖဲန့ၣ်ဒီတလါန့ၣ်လီၤ.",
			"15": "<sup>15</sup> ဒီးစီၤလၤဘၣ်စံးဘၣ်စီၤယၤကိာ်, “မ့ၢ်လၢနမ့ၢ်ယဘူးယတံၢ်အ ဃိနတကြၢးမၤတၢ်လၢယဂီၢ်ကလီကလီဘၣ်. နသးလီတၢ်အဘူးအလဲဆံးအါလဲၣ်.”",
			"16": "<sup>16</sup> စီၤလၤဘၣ်အိၣ်ဒီးအဖိမုၣ်ခံဂၤန့ၣ်လီၤ. အဒိၣ်တဂၤန့ၣ်အမံၤမ့ၢ်ဝဲနီၢ်လ့ၤအၤဒီးအဆံးတဂၤမ့ၢ်ဝဲ နီၢ်ရၤဃ့လးန့ၣ်လီၤ.",
			"17": "<sup>17</sup> ဒီးနီၢ်လ့ၤအၤန့ၣ်အမဲာ်ချံတဖၣ်ဘံယုၤဝဲဒီးနီၢ်ရၤဃ့လး န့ၣ်အက့ၢ်အဂီၤဂ့ၤဝဲဒီးဃံလၤဝဲလီၤ.",
			"18": "<sup>18</sup> စီၤယၤကိာ်အဲၣ်ဝဲနီၢ်ရၤဃ့လးအဃိဒီးစံးဝဲ, “နမ့ၢ်ပျဲယဖျီဃုာ်ယသးဒီးနီၢ်ရၤဃ့လၤန့ၣ်ယကမၤတၢ်လၢနဂီၢ် နွံနံၣ်လီၤ.”",
			"19": "<sup>19</sup> ဒီးစီၤလၤဘၣ်စံးဆၢအီၤ, “ယသးအိၣ်ဟ့ၣ်အီၤလၢနၤဒိၣ်န့ၢ် ယကဟ့ၣ်ပှၤအဂၤတဂၤလီၤ. အိၣ်ဖဲအံၤတက့ၢ်.”",
			"20": "<sup>20</sup> စီၤယၤကိာ်မၤတ့ၢ်တၢ်နွံနံၣ်ဒ်သိးကဒိးန့ၢ်ဘၣ်နီၢ်ရၤဃ့လး အဂီၢ်လီၤ. တၢ်ဆၢကတီၢ်မၤအသးဒ်စှၤနံၤစှၤသီအသိးလၢအဂီၢ်လီၤ. အဂ့ၢ်ဒ်အံၤ, အဝဲအဲၣ်ဘၣ်ပိာ်မုၣ်န့ၣ်လီၤ.",
			"21": "<sup>21</sup> ဒီးစီၤယၤကိာ်စံးဘၣ်စီၤလၤဘၣ်, “တၢ်ဆၢကတီၢ်ထီၣ်ဘးလံ. ပျဲယဖျီဃုာ်ယသးဒီးနဖိမုၣ်တက့ၢ်.”",
			"22": "<sup>22</sup> ဒီးစီၤလၤဘၣ်မၤတၢ်ဖျီအမူးဒီးကွဲပှၤကိးဂၤဒဲးန့ၣ်လီၤ.",
			"23": "<sup>23</sup> ဘၣ်ဆၣ်ဒီးလၢနၤအဝဲန့ၣ်, အဝဲလဲၤဆှၢနီၢ်လ့ၤအၤလၢနီၢ်ရၤဃ့ လးအလီၢ်, ဆူစီၤယၤကိာ်အအိၣ်ဒီးစီၤယၤကိာ်မံဃုာ်ဂဲၤဃုာ်ဒီးနီၢ်လ့ၤ အၤန့ၣ်လီၤ.",
			"24": "<sup>24</sup> (ဒီးစီၤလၤဘၣ်ဟ့ၣ်လီၤဝဲအကုၢ်ပိာ်မုၣ်ဖိနီၢ်စံၤလပၤဆူအဖိ မုၣ်နီၢ်လ့ၤအၤဒ်အခ့အပှၤပိာ်မုၣ်အသိးန့ၣ်လီၤ.)",
			"25": "<sup>25</sup> ဒီးလၢမုၢ်ဆ့ၣ်ထီၣ်လၢခံတနံၤဖဲစီၤယၤကိာ်သ့ၣ်ညါဝဲလၢ အမ့ၢ်နီၢ်လ့ၤအၤန့ၣ်, ဒီးစီၤယၤကိာ်လဲၤဝဲဆူစီၤလၤဘၣ်အအိၣ်ဒီးစံးဝဲ, “ဘၣ်မနုၤအဃိ, နမၤတၢ်ဒ်အံၤလၢယၤန့ၣ်လဲၣ်. ယမၤတၢ်လၢယကန့ၢ်ဘၣ်နီၢ်ရၤဃ့လးအဂီၢ်လီၤ. ဘၣ်မနုၤလၢနလီယၤန့ၣ်လဲၣ်.”",
			"26": "<sup>26</sup> စီၤလၤဘၣ်စံးဆၢဝဲဒၣ်, “တၢ်ဟ့ၣ်လီၤဆိဖိမုၣ်အဆံးလၢအဒိၣ် အမဲာ်ညါန့ၣ်တမ့ၢ်တၢ်လီၢ်ဖဲအံၤအလုၢ်အလၢ်ဘၣ်.",
			"27": "<sup>27</sup> အိၣ်ခိးတုၤတၢ်တ့တၢ်ဖျီအမူးအကတီၢ်တနွံဝံၤတက့ၢ်. ဒီးယကဟ့ၣ်နၤလၢနီၢ်ရၤဃ့လးဖဲနမၤတၢ်လၢယဂီၢ်ဆူညါနွံနံၣ် န့ၣ်လီၤ.”",
			"28": "<sup>28</sup> စီၤယၤကိာ်ဘၣ်သူၣ်ဘၣ်သးဝဲဒီးဖဲတၢ်တ့တၢ်ဖျီအမူးတနွံဝံၤ အလီၢ်ခံစီၤလၤဘၣ်ဟ့ၣ်အီၤလၢအဖိမုၣ်နီၢ်ရၤဃ့လးဒ်အမါအသိး န့ၣ်လီၤ.",
			"29": "<sup>29</sup> (ဒီးစီၤလၤဘၣ်ဟ့ၣ်အကုၢ်ပိာ်မုၣ်ဖိနီၢ်ဘံၤလဟၤဆူအဖိမုၣ် နီၢ်ရၤဃ့လးဒ်အခ့အပှၤပိာ်မုၣ်အသိးန့ၣ်လီၤ.)",
			"30": "<sup>30</sup> ဒီးစီၤယၤကိာ်မံဃုာ်ဂဲၤဃုာ်စ့ၢ်ကီးဒီးနီၢ်ရၤဃ့လး, ဒီးအဲၣ်ဝဲနီၢ်ရၤဃ့လးအါန့ၢ်နီၢ်လ့ၤအၤန့ၣ်လီၤ. ဒီးမၤကဒီးတၢ်လၢစီၤလၤဘၣ်အဂီၢ်ဆူညါနွံနံၣ်န့ၣ်လီၤ.",
			"31": "<sup>31</sup> ဒီးတုၤယွၤထံၣ်ဝဲဒၣ်လၢနီၢ်လ့ၤအၤဘၣ်တၢ်အဲၣ်အီၤစှၤန့ၢ် နီၢ်ရၤဃ့လးန့ၣ်မၤဝဲဒ်သိးနီၢ်လ့ၤအၤအိၣ်ဒီးအဖိကသ့ဝဲ အဂီၢ်န့ၣ်လီၤ. မ့မ့ၢ်, နီၢ်ရၤဃ့လးအိၣ်ဒံးဝဲဒ်ပှၤတူာ်ဖိအသိးန့ၣ်လီၤ.",
			"32": "<sup>32</sup> ဒီးနီၢ်လ့ၤအၤဒၢထီၣ်ဒီးဆံးစၢ်န့ၣ်အဖိခွါတဂၤလီၤ. ဒီးစံးဝဲ, “ယွၤထံၣ်တ့ၢ်လံယတၢ်ကီတၢ်ခဲလံ, ဒီးခဲကနံၣ်အံၤယဝၤကအဲၣ်ယၤလီၤ.” ဒီးယုၢ်န့ၢ်အမံၤလၢစီၤရူၤဘ့ၣ်လီၤ.",
			"33": "<sup>33</sup> နီၢ်လ့ၤအၤဒၢထီၣ်ကဒီးဝဲဒီးဆံးစၢ်ထီၣ်အဖိခွါလၢခံတဂၤ န့ၣ်လီၤ. ဒီးစံးဝဲ, “ယွၤဟ့ၣ်လံယၤယဖိခွါအံၤစ့ၢ်ကီးလီၤ. အဂ့ၢ်ဒ်အံၤ, ယွၤနၢ်ဟူတ့ၢ်လၢယတဘၣ်တၢ်အဲၣ်ယၤအဃိန့ၣ်လီၤ.” ဒီးယုၢ်အမံၤလၢစီၤစူၤမ့းအိၣ်လီၤ.",
			"34": "<sup>34</sup> ဒီးဒၢထီၣ်ကဒီးဝဲဒီးဆံးစၢ်ထီၣ်အဖိခွါတဂၤန့ၣ်လီၤ. ဒီးစံးဝဲ, “ဒီးခဲကနံၣ်အံၤ, ယဝၤကဘျုးအသးအါထီၣ်ဒီးယၤ လီၤ. အဂ့ၢ်ဒ်အံၤ, ယဆံးစၢ်န့ၢ်အဖိခွါသၢဂၤအဃိလီၤ.” ဒီးယုၢ်အမံၤလၢစီၤလ့ၤဝံလီၤ.",
			"35": "<sup>35</sup> ဒီးဒၢထီၣ်ကဒီးဝဲဒီးဆံးစၢ်န့ၢ်အဖိခွါအဂၤတဂၤစ့ၢ်ကီး လီၤ. ဒီးစံးဝဲ, “အအံၤတဘျီယကစံးထီၣ်ပတြၢၤယွၤလီၤ.” ဒီးယုၢ်န့ၢ်အမံၤလၢစီၤယူဒၤလီၤ. ဒီးပိာ်မုၣ်န့ၣ်ဆိတ့ၢ်ဝဲ တၢ်အိၣ်ဒံၣ်အိၣ်ဖိန့ၣ်လီၤ."
		},
		"30": {
			"1": "<sup>1</sup> မ့မ့ၢ်နီၢ်ရၤဃ့လးန့ၣ်တဆံးစၢ်န့ၢ်အဖိနီတဂၤလၢစီၤယၤကိာ် အဂီၢ်ဘၣ်. ဒီးအသးက့ၣ်အဒီပုၢ်ဝဲၢ်မုၣ်နီၢ်လ့ၤအၤဒီးစံးဘၣ်စီၤယၤကိာ်, “ဟ့ၣ်ယၤလၢဖိတဖၣ်တက့ၢ်. မ့တမ့ၢ်ဘၣ်ဒီးယကသံလီၤ.”",
			"2": "<sup>2</sup> ဒီးစီၤယၤကိာ်အသးထီၣ်နီၢ်ရၤဃ့လးဒီးစံးဝဲဒၣ်, “ယဟံးန့ၢ်ယွၤအလီၢ်တသ့ဘၣ်. ယွၤမ့ၢ်ပှၤတဂၤလၢအတြီ ဃာ်နၤလၢတၢ်အိၣ်ဒံၣ်အိၣ်ဖိတဖၣ်န့ၣ်လီၤ.”",
			"3": "<sup>3</sup> ဒီးနီၢ်ရၤဃ့လးစံးဝဲ, “ယကုၢ်ပိာ်မုၣ်နီၢ်ဘံၤလဟၤအိၣ်ဖဲအံၤလီၤ. မံဒီးအီၤဒ်သိးအဖိကအိၣ်လၢယဂီၢ်န့ၣ်တက့ၢ်. လၢကျဲဒ်အံၤယကကဲထီၣ်မိၢ်တဂၤခီဖျိအီၤန့ၣ်လီၤ.”",
			"4": "<sup>4</sup> ဒီးလၢတၢ်န့ၣ်အဃိနီၢ်ရၤဃ့လးဟ့ၣ်ဝဲအကုၢ်ပိာ်မုၣ်နီၢ်ဘံၤလဟၤ လၢအဝၤစီၤယၤကိာ်န့ၣ်လီၤ. ဒီးစီၤယၤကိာ်မံဃုာ်ဂဲၤဃုာ်ဒီးအီၤန့ၣ်လီၤ.",
			"5": "<sup>5</sup> ဒီးနီၢ်ဘံၤလဟၤဒၢထီၣ်ဒီးဆံးစၢ်န့ၢ်အဖိခွါလၢစီၤယၤကိာ် အဂီၢ်န့ၣ်လီၤ.",
			"6": "<sup>6</sup> ဒီးနီၢ်ရၤဃ့လးစံးဝဲ, “ကစၢ်ယွၤစံၣ်ညီၣ်တီတၢ်လၢတၢ်ကွၢ် မဲာ်ယၤအပူၤလီၤ. အဝဲနၢ်ဟူတ့ၢ်လံယတၢ်ထုကဖၣ်ဒီးဟ့ၣ်ယၤလၢဖိခွါတဂၤလံ.” ဒီးယုၢ်ဝဲအမံၤလၢစီၤဒၣ်န့ၣ်လီၤ.",
			"7": "<sup>7</sup> ဒီးနီၢ်ဘံၤလဟၤဒၢထီၣ်ကဒီးဝဲဒီးဆံးစၢ်န့ၢ်အဖိခွါခံဂၤ လၢစီၤယၤကိာ်အဂီၢ်လီၤ.",
			"8": "<sup>8</sup> ဒီးနီၢ်ရၤဃ့လးစံးဝဲ, “ယဒုးတၢ်ဒုးလၢအဆူၣ်ဒီးယဒီပုၢ် ဝဲၢ်မုၣ်လီၤ. ဘၣ်ဆၣ်ယမၤနၢၤအီၤလံ.” ဒီးယုၢ်န့ၢ်ဝဲအမံၤလၢစီၤနးသၤလံလီၤ.",
			"9": "<sup>9</sup> ဒီးတုၤနီၢ်လ့ၤအၤသ့ၣ်ညါလၢတဆံးစၢ်န့ၢ်အဖိလၢၤဘၣ်န့ၣ်ဟ့ၣ် ဝဲအကုၢ်ပိာ်မုၣ်နီၢ်စံၤလပၤဆူစီၤယၤကိာ်ဒ်အမါအသိးန့ၣ်လီၤ.",
			"10": "<sup>10</sup> ဒီးနီၢ်စံၤလပၤဆံးစၢ်န့ၢ်အဖိလၢစီၤယၤကိာ်အဂီၢ်လီၤ.",
			"11": "<sup>11</sup> ဒီးနီၢ်လ့ၤအၤစံးဝဲဒၣ်, “ယဘူၣ်ယတီၤဂ့ၤဝဲလီၤ.” ဒီးယုၢ်ဝဲအမံၤလၢစီၤကးလီၤ.",
			"12": "<sup>12</sup> ဒီးနီၢ်စံၤလပၤဆံးစၢ်န့ၢ်အဖိလၢခံတဂၤလၢစီၤယၤကိာ်အဂီၢ် န့ၣ်လီၤ.",
			"13": "<sup>13</sup> ဒီးနီၢ်လ့ၤအၤစံးဝဲဒၣ်, “ယသးခုဆံးဒိၣ်လဲၣ်. ဒီးခဲကနံၣ်အံၤပှၤပိာ်မုၣ်တဖၣ်ကကိးယၤလၢတၢ်သးခုလီၤ.” ဒီးယုၢ်ဝဲအမံၤလၢစီၤအၤၡ့ၢ်လီၤ.",
			"14": "<sup>14</sup> ဒီးလၢတၢ်ကူးဘုကၠူၣ်အကတီၢ်န့ၣ်စီၤရူၤဘ့ၣ်လဲၤတၢ်လၢစံာ် ပျီပူၤဒီးထံၣ်န့ၢ်ဒူးဒးသၣ်ဒီးဟဲက့ၤစိာ်ဝဲဆူအမိၢ်နီၢ် လ့ၤအၤအအိၣ်န့ၣ်လီၤ. ဒီးနီၢ်ရၤဃ့လးစံးဘၣ်နီၢ်လ့ၤအၤ, “ဝံသးစူၤဟ့ၣ်ယၤလၢ နဖိခွါအဒူးဒးသၣ်တနီၤတက့ၢ်.”",
			"15": "<sup>15</sup> ဒီးနီၢ်လ့ၤအၤစံးဆၢဝဲ, “နဟံးန့ၢ်ကွံာ်ယဝၤန့ၣ်မ့ၢ်တလၢ ဒံးဘၣ်ဧါ. ဒီးခဲကနံၣ်အံၤဒၣ်လဲာ်နဂုာ်ကျဲးစၢးဟံးန့ၢ်ကွံာ်ယဖိခွါ အဒူးဒးသၣ်န့ၣ်လီၤ.” ဒီးနီၢ်ရၤဃ့လးစံးဝဲဒၣ်, “နမ့ၢ်ဟ့ၣ်ယၤလၢနဖိခွါအဒူးဒးသၣ်န့ၣ်တနၤအံၤနမံလၢစီၤ ယၤကိာ်သ့လီၤ.”",
			"16": "<sup>16</sup> ဒီးတုၤမုၢ်ဟါလီၤန့ၣ်စီၤယၤကိာ်ဟဲက့ၤလၢစံာ်ပျီပူၤဒီး နီၢ်လ့ၤအၤလဲၤထီၣ်သဂၢၢ်အီၤဒီးစံးဝဲ, “တနၤအံၤနကဘၣ်မံလၢၤယၤမ့ၢ်လၢယဟ့ၣ်တ့ၢ်ယဖိခွါအဒူးဒးသၣ် လၢနဂီၢ်အဃိလီၤ.” ဒီးစီၤယၤကိာ်မံဃုာ်ဂဲၤဃုာ်ဒီးအီၤလၢမုၢ်တနၤန့ၣ်လီၤ.",
			"17": "<sup>17</sup> ဒီးကစၢ်ယွၤဒိကနၣ်နီၢ်လ့ၤအၤအတၢ်ထုကဖၣ်, ဒီးအဝဲဒၣ်ဒၢထီၣ်ဝဲဒီးဆံးစၢ်န့ၢ်အဖိခွါယဲၢ်ဂၤတဂၤလၢ စီၤယၤကိာ်အဂီၢ်န့ၣ်လီၤ.",
			"18": "<sup>18</sup> ဒီးနီၢ်လ့ၤအၤစံးဝဲ, “ကစၢ်ယွၤဟ့ၣ်လီၤယၤလၢယတၢ်န့ၢ်ဘျုး လီၤ. အဂ့ၢ်ဒ်အံၤ, ယဟ့ၣ်ယကုၢ်ပိာ်မုၣ်လၢယဝၤအဃိန့ၣ်လီၤ.” ဒီးယုၢ်ဝဲအမံၤလၢစီၤယံးစၣ်ကၢ်လီၤ.",
			"19": "<sup>19</sup> ဒီးနီၢ်လ့ၤအၤဒၢထီၣ်ကဒီး, ဒီးဆံးစၢ်န့ၢ်အဖိခွါဃုဂၤ တဂၤလၢစီၤယၤကိာ်အဂီၢ်န့ၣ်လီၤ.",
			"20": "<sup>20</sup> ဒီးနီၢ်လ့ၤအၤစံးဝဲ, “ကစၢ်ယွၤဟ့ၣ်ယၤတၢ်ဟ့ၣ်လၢအဂ့ၤလံ. ဒီးခဲကနံၣ်အံၤယဝၤကတူၢ်လိာ်ယၤမ့ၢ်လၢယဆံးစၢ်န့ၢ်အီၤဖိ ခွါဃုဂၤလၢအဂီၢ်အဃိလီၤ.” ဒီးယုၢ်ဝဲအမံၤလၢစီၤစဘူလိၣ်လီၤ.",
			"21": "<sup>21</sup> ဒီးလၢခံက့ၤဆံးစၢ်န့ၢ်အဖိမုၣ်တဂၤဒီးယုၢ်ဝဲအမံၤလၢနီၢ်ဒံနၤလီၤ.",
			"22": "<sup>22</sup> ဒီးကစၢ်ယွၤသ့ၣ်နီၣ်နီၢ်ရၤဃ့လး, ဒီးစံးဆၢအတၢ်ထုကဖၣ် လၢကအိၣ်ဒီးအဖိ အဂီၢ်လီၤ.",
			"23": "<sup>23</sup> ဒီးနီၢ်ရၤဃ့လးဒၢထီၣ်ဒီးဆံးစၢ်န့ၢ်အဖိခွါတဂၤလီၤ. ဒီးစံးဝဲ, “ကစၢ်ယွၤထုးထီၣ်ကွံာ်ယတၢ်ဘၣ်ဒုၣ်ဒွဲၣ်ခီဖျိ တၢ်ဟ့ၣ်ယၤဖိခွါတဂၤန့ၣ်လီၤ.",
			"24": "<sup>24</sup> မ်ယွၤဟ့ၣ်ယၤလၢဖိခွါအဂၤတဂၤတက့ၢ်.” ဒီးယုၢ်ဝဲအမံၤလၢစီၤယိၤသးလီၤ.",
			"25": "<sup>25</sup> ဒီးစီၤယိၤသးအိၣ်ဖျဲၣ်ဝံၤအလီၢ်ခံစီၤယၤကိာ်စံးဘၣ်စီၤလၤ ဘၣ်, “ပျၢ်ယၤဒ်သိးယကက့ၤကဒါက့ၤဆူယဟံၣ်တက့ၢ်.",
			"26": "<sup>26</sup> ဟ့ၣ်ယၤယမါတဖၣ်ဒီးယဖိတဖၣ်လၢယမၤန့ၢ်အီၤခီဖျိလၢယမၤနတၢ် လၢအဃိ, ဒီးယကဟးထီၣ်လီၤ. ယမၤတ့ၢ်တၢ်လၢနဂီၢ်ဂ့ၤဝဲအါဝဲဆံးဒိၣ်လဲၣ်န့ၣ်နသ့ၣ်ညါလီၤ.”",
			"27": "<sup>27</sup> စီၤလၤဘၣ်စံးဘၣ်အီၤ, “ပျဲယစံးတၢ်အံၤတက့ၢ်. ယမၤလိန့ၢ်တၢ်ခီဖျိတၢ်ဖးပှၤကညီအဘူၣ်အတီၤဒီးယနၢ်ပၢၢ်လၢ ယွၤဆိၣ်ဂ့ၤတ့ၢ်ယၤလၢနဃိလီၤ.",
			"28": "<sup>28</sup> တဲနတၢ်မၤအဘူးအလဲတက့ၢ်. ဒီးယကဟ့ၣ်နၤလီၤ.”",
			"29": "<sup>29</sup> ဒီးစီၤယၤကိာ်စံးဆၢဝဲ, “နသ့ၣ်ညါလၢယမၤတ့ၢ်တၢ်လၢနဂီၢ်ထဲ လဲၣ်ထဲလဲၣ်, ဒီးနသိအဖုအဂီၢ်တဖၣ်အါထီၣ်ဂီၢ်ထီၣ်လၢယတၢ်အံးထွဲကွၢ်ထွဲ အဖီလာ်န့ၣ်ဆံးအါဆံးအါန့ၣ်လီၤ.",
			"30": "<sup>30</sup> တၢ်ဆံးကိာ်ဖိလၢအအိၣ်ဒီးနၤဖဲတချုးယဟဲန့ၣ်, ဒိၣ်ထီၣ်အါထီၣ်ဒိၣ်ဒိၣ်ကလဲာ်လီၤ. ဒီးကစၢ်ယွၤဆိၣ်ဂ့ၤတ့ၢ်နၤ ဖဲယလဲၤတၢ်တပူၤလၢ်လၢ်န့ၣ်လီၤ. ဒီးခဲကနံၣ်အံၤတၢ်ဆၢကတီၢ်တုၤဝဲလၢယဂီၢ်လၢယကဃုယတၢ်ဘၣ် ဘျုးဘၣ်ဖှိၣ်ဒၣ်ယဲအဂီၢ်န့ၣ်လီၤ.”",
			"31": "<sup>31</sup> ဒီးစီၤလၤဘၣ်သံကွၢ်အီၤ, “ယကဘၣ်ဟ့ၣ်နၤတၢ်မနုၤလဲၣ်.” ဒီးစီၤယၤကိာ်စံးဆၢ, “ယတသးလီတၢ်အဘူးအလဲနီတမံၤဘၣ်. နမ့ၢ်ဘၣ်နသးလၢတၢ်ဟ့ၣ်ကူၣ်အံၤတမံၤဒီးယကအံးထွဲကွၢ်ထွဲ နသိအဖုအဂီၢ်တဖၣ်ဆူညါ, ဆူညါန့ၣ်လီၤ.",
			"32": "<sup>32</sup> ပျဲယကွၢ်သမံသမိးနသိအဖုအဂီၢ်ခဲလၢာ်လၢမုၢ်မဆါတနံၤအံၤ ဒီးဟံးန့ၢ်ကယဲၢ်သိအသူအဃးခဲလၢာ်ဒီးမဲာ်တဲးလဲးသးစၢ်လၢ အကံၣ်စံၣ်ဘှဲမ့ၢ်ဂ့ၤကံၣ်ဖျၢၣ်သလၣ်မ့ၢ်ဂ့ၤန့ၣ်တက့ၢ်. တၢ်န့ၣ်မ့ၢ်တၢ်ဘူးတၢ်လဲလၢယသးလီအီၤန့ၣ်လီၤ.",
			"33": "<sup>33</sup> ခါဆူညါန့ၣ်, မ့ၢ်ယတီဒီးနၤကစီဒီဧါန့ၣ်နကထံၣ်ဘၣ်ညီကဒၣ် လီၤ. ဖဲနဟဲလၢနကသမံသမိးယတၢ်ဘူးတၢ်လဲန့ၣ်, နမ့ၢ်ထံၣ်လၢယအိၣ်ဒီးမဲာ်တဲးလဲးလၢအတကံၣ်စံၣ်ဘှဲမ့ၢ်ဂ့ၤ တကံၣ်ဖျၢၣ်သလၢၣ်မ့ၢ်ဂ့ၤ, သိလၢအတသူအတဃးမ့ၢ်ဂ့ၤန့ၣ်ဒီးနကသ့ၣ်ညါလၢအဘၣ်တၢ်ဟုၣ်န့ၢ် အီၤလံန့ၣ်လီၤ.”",
			"34": "<sup>34</sup> စီၤလၤဘၣ်စံးဆၢဝဲ, “ယဘၣ်ယသးလီၤ. ယကမၤဒ်နဟ့ၣ်ကူၣ်အသိး လီၤ.”",
			"35": "<sup>35</sup> ဘၣ်ဆၣ်ဒီး, လၢမုၢ်တနံၤန့ၣ်စီၤလၤဘၣ်သုးကွံာ်မဲာ်တဲးလဲး အဖါတဖၣ်လၢအကံၣ်တပလူာ်တပလူာ်ဒီးကံၣ်ဖျၢၣ်သလၢၣ်, ဒီးကယဲၢ်မဲာ်တဲးလဲးမိၢ်လၢအကံၣ်စံၣ်ဘှဲ, ဒီးကံၣ်ဖျၢၣ်သလၢၣ်ဒီးကယဲၢ်တၢ်လၢအအိၣ်ဒီးတၢ်အဝါလၢအလိၤ လီၤ. ဒီးအဝဲသုးကွံာ်စ့ၢ်ကီးသိအသူအဃးခဲလၢာ်န့ၣ်လီၤ. ဒီးမၢအဖိခွါတဖၣ်ကွၢ်ထွဲဝဲဒၣ်သိတဖၣ်န့ၣ်လီၤ.",
			"36": "<sup>36</sup> ဒီးဟးထီၣ်ကွံာ်ဃုာ်ဒီးအသိတဖုအံၤ, ယံၤဒီးစီၤယၤကိာ်တသ့ ဖဲအသ့တုၤအလဲၤဝဲသ့အယံၤကတၢၢ်လၢသၢသီကျဲန့ၣ်လီၤ. စီၤယၤကိာ်အံးထွဲကွၢ်ထွဲစီၤလၤဘၣ်အသိအဖုအဂီၢ်တဖၣ်လၢ အအိၣ်လီၤတဲာ်န့ၣ်လီၤ.",
			"37": "<sup>37</sup> စီၤယၤကိာ်ဟံးန့ၢ်သ့ၣ်အဒ့သံကစဲာ်လၢသ့ၣ်လံးဘန့ၤ, သ့ၣ်လူးစး, သ့ၣ်ဧၢ်မိၣ်ဒီးအုၣ်လီၤအဖံးတနီၤ ဒ်သိးလၢသ့ၣ်ဒ့ တဖၣ်န့ၣ် အလိၤတၢ်အလွဲၢ်အဝါကဖျါထီၣ်ဝဲန့ၣ်လီၤ.",
			"38": "<sup>38</sup> ဒီးပာ်လီၤဝဲသ့ၣ်ဒ့တဖၣ်အံၤလၢသိအဖုအဂီၢ်တဖၣ်အီထံအကျိး တဖၣ်အမဲာ်ညါန့ၣ်လီၤ. အဝဲပာ်လီၤဝဲတၢ်န့ၣ်တဖၣ်ဖဲန့ၣ်, မ့ၢ်လၢဆၣ်ဖိကီၢ်ဖိတဖၣ်လူၤလိာ်အသးဖဲအဝဲသ့ၣ်ဟဲလၢဒီးကအီ ထံအကတီၢ်န့ၣ်လီၤ.",
			"39": "<sup>39</sup> မၤသးဒ်န့ၣ်ဒီး, ဖဲမဲာ်တဲးလဲးတဖၣ်ဖှံလီၤလၢနီၣ်ဘိတဖၣ် အမဲာ်ညါန့ၣ်, ဒုးကဲထီၣ်မဲာ်တဲးလဲးဖိတဖၣ်လၢအကံၣ်တပလူာ်တပလူာ်, ကံၣ်စံၣ်ဘှဲဒီးကံၣ်ဖျၢၣ်သလၢၣ်လီၤ.",
			"40": "<sup>40</sup> ဒီးစီၤယၤကိာ်ပာ်လီၤဖးသိဖိတဖၣ်ယံၤဒီးမဲာ်တဲးလဲးသ့ၣ် တဖၣ်ဒီးမၢအဃၣ်အမဲာ်ဆူတၢ်လၢအကံၣ်တပလူာ်တပလူာ်ဒီးဆၣ်ဖိကီၢ် ဖိအသူအဃးတဖၣ်လၢစီၤလၤဘၣ်အသိတဖု အကျါလီၤ. ဒီးလၢကျဲဒ်အံၤန့ၣ်, စီၤယၤကိာ်ဒုးအိၣ်ထီၣ်အသိ အဖုအဂီၢ်ဒၣ်ဝဲဒီးပာ်လီၤဖးအီၤယံၤဒီးစီၤလၤဘၣ်အသိအဖု အဂီၢ်န့ၣ်လီၤ.",
			"41": "<sup>41</sup> ဒီးဖဲဆၣ်ဖိကီၢ်ဖိလၢအအိၣ်ဆူၣ်အိၣ်ချ့သ့ၣ်တဖၣ်လူၤလိာ်အသး အခါန့ၣ်စီၤယၤကိာ်ပာ်ဝဲသ့ၣ်တဖၣ်လၢအဝဲသ့ၣ်အိထံအကျိးတဖၣ် အမဲာ်ညါဒ်သိးကဒၢထီၣ်ဝဲလၢသ့ၣ်ဒ့တဖၣ်အကျါန့ၣ်လီၤ.",
			"42": "<sup>42</sup> ဘၣ်ဆၣ်တပာ်ဝဲသ့ၣ်အဒ့တဖၣ်လၢဆၣ်ဖိကီၢ်ဖိလၢအဂံၢ်စၢ်ဘါစၢ် တဖၣ်အမဲာ်ညါန့ၣ်ဘၣ်. တယံာ်ဘၣ်ဒီးစီၤလၤဘၣ်ဒိးန့ၢ်ဘၣ်ထဲ ဆၣ်ဖိကီၢ်ဖိလၢအဂံၢ်စၢ်အဘါစၢ်တဖၣ်ဒီးစီၤယၤကိာ်မၤန့ၢ် ကယဲၢ်တၢ်လၢအအိၣ်ဆူၣ်အိၣ်ချ့တဖၣ်လီၤ.",
			"43": "<sup>43</sup> လၢကျဲဒ်အံၤန့ၣ်, စီၤယၤကိာ်ထူးတီၤထီၣ်ဝဲအါအါကလဲာ်လီၤ. အဝဲအိၣ်ဒီးအသိအဖုတဖၣ်, အကုၢ်သ့ၣ်တဖၣ်, ကီၤလၤအူးတဖၣ်, ဒီးကသ့ၣ်ယီၤတဖၣ်န့ၣ်လီၤ."
		},
		"31": {
			"1": "<sup>1</sup> စီၤယၤကိာ်နၢ်ဟူဝဲလၢစီၤလၤဘၣ်အဖိခွါတဖၣ်စံးဝဲ, “စီၤယၤကိာ်ဟံးန့ၢ်လံတၢ်လၢအဘၣ်ဃးဒီးပပၢ်န့ၣ်လံ. ကယဲၢ်အတၢ်ထူးတၢ်တီၤခဲလၢာ်န့ၣ်ဟဲလၢတၢ်လၢအဘၣ်ဃးဒီးပပၢ် လီၤ.”",
			"2": "<sup>2</sup> ဒီးစီၤယၤကိာ်သ့ၣ်ညါနၢ်ပၢၢ်စ့ၢ်ကီးဝဲဒၣ်လၢစီၤလၤဘၣ်တသူၣ် အိၣ်သးအိၣ်အီၤဒ်လၢညါအသိးလၢၤဘၣ်န့ၣ်လီၤ.",
			"3": "<sup>3</sup> အန့ၣ်ဒီးယွၤစံးဘၣ်စီၤယၤကိာ်, “က့ၤကဒါက့ၤဆူနပၢ်ဒီး နဘူးနတံၢ်တဖၣ်အကီၢ်တက့ၢ်. ယကအိၣ်ဒီးနၤလီၤ.”",
			"4": "<sup>4</sup> မၤသးဒ်န့ၣ်ဒီးစီၤယၤကိာ်မၤလိာ်ဝဲလၢနီၢ်ရၤဃ့လးဒီးနီၢ် လ့ၤအၤကဟဲထံၣ်အီၤလၢပျီပူၤဖဲအဆၣ်ဖိကီၢ်ဖိတဖၣ်အိၣ်ဝဲ အလီၢ်န့ၣ်လီၤ.",
			"5": "<sup>5</sup> ဒီးစံးဘၣ်အဝဲသ့ၣ်, “ယပာ်သူၣ်ပာ်သးလၢသုပၢ်တသူၣ်အိၣ်သး အိၣ်ယၤဒ်အညီနုၢ်မၤဝဲအသိးဘၣ်. ဘၣ်ဆၣ်ဒီးယပၢ်အကစၢ်ယွၤအိၣ်ဒီးယၤလီၤ.",
			"6": "<sup>6</sup> ဒီးသုခံဂၤလိာ်သုသ့ၣ်ညါလၢယမၤတ့ၢ်လံတၢ်လၢသုပၢ်အဂီၢ် လၢာ်ဂံၢ်လၢာ်ဘါလီၤ.",
			"7": "<sup>7</sup> အန့ၣ်ဒၣ်လဲာ်အဝဲလီန့ၢ်ယၤဒီးလဲလိာ်ယဘူးယလဲအဘျီတဆံလီၤ. ဘၣ်ဆၣ်ဒီးကစၢ်ယွၤတပျဲအမၤဆါယၤဘၣ်.",
			"8": "<sup>8</sup> တဘျီလၢ်လၢ်ဖဲစီၤလၤဘၣ်စံးဝဲမဲာ်တဲးလဲးတဖၣ်လၢအကံၣ်စံၣ် ဘှဲန့ၣ်ကမ့ၢ်နဘူးနလဲ, ဒီးကယဲၢ်သိဧိၤမဲာ်တဲးလဲးဧိၤခဲလၢာ်ဖှံလီၤအကံၣ်စံၣ်ဘှဲ န့ၣ်လီၤ. ဒီးဖဲအစံးမဲာ်တဲးလဲးတဖၣ်လၢအတိၤပျ့ကမ့ၢ်နဘူးနလဲ, ဒီးကယဲၢ်သိဧိၤမဲာ်တဲးလဲးဧိၤခဲလၢာ်ဖှံလီၤတၢ်လၢအတိၤ ပျ့တဖၣ်လီၤ.",
			"9": "<sup>9</sup> ကစၢ်ယွၤဟံးထီၣ်ကွံာ်သိဧိၤမဲာ်တဲးလဲးဧိၤလၢသုပၢ်အအိၣ် ဒီးဟ့ၣ်လီၤတၢ်တဖၣ်န့ၣ်လၢယၤလံန့ၣ်လီၤ.",
			"10": "<sup>10</sup> ဖဲဆၣ်ဖိကီၢ်ဖိတဖၣ်လူၤလိာ်သးအဆၢကတီၢ်န့ၣ်, ယမံမီၢ်တၢ်တခါဒီးယထံၣ်မဲာ်တဲးလဲးအဖါတဖၣ်လၢအလူၤတၢ်န့ၣ် မ့ၢ်ဝဲအတိၤပျ့, အကံၣ်စံၣ်ဘှဲ, ဒီးအကံၣ်စံၣ်ပိၣ်န့ၣ်လီၤ.",
			"11": "<sup>11</sup> ကစၢ်ယွၤအကလူးစံးဘၣ်ယၤလၢတၢ်မံမီၢ်အပူၤဒီးစံးဝဲ, ‘စီၤယၤကိာ်ဧၢ,’ ဒီးယစံးဆၢအီၤ, ‘မ့ၢ်ယၤလီၤ.’",
			"12": "<sup>12</sup> အဝဲဒၣ်စံးကဒီးဆူညါ, ‘ကွၢ်, ကယဲၢ်မဲာ်တဲးလဲးလၢအလူၤလိာ် အသးသ့ၣ်တဖၣ်အံၤမ့ၢ်ထဲအတိၤပျ့, အကံၣ်စံၣ်ဘှဲ, ဒီးအကံၣ်စံၣ်ပိၣ်တဖၣ်န့ၣ်လီၤ. ယဒုးကဲထီၣ်တၢ်အံၤမ့ၢ်လၢ ယထံၣ်ကယဲၢ်တၢ်လၢစီၤလၤဘၣ်မၤနၤသ့ၣ်တဖၣ်အဃိန့ၣ်လီၤ.",
			"13": "<sup>13</sup> ယမ့ၢ်ကစၢ်ယွၤလၢအလီၣ်ဖျါထီၣ်အသးဒီးနၤလၢဘ့ၤသ့လးဖဲနပာ် စီဆှံလၢၢ်တဖျၢၣ်လၢတၢ်သ့ၣ်နီၣ်အဂီၢ်ခီဖျိနလူလီၤသိလၢနမၤ တၢ်အၢၣ်လီၤအီလီၤတမံၤဒီးယၤန့ၣ်လီၤ. ခဲကနံၣ်အံၤ, ကတဲာ်ကတီၤနသးဒီးက့ၤဆူကီၢ်လၢနအိၣ်ဖျဲၣ်ထီၣ် န့ၣ်တက့ၢ်.’ ”",
			"14": "<sup>14</sup> ဒီးနီၢ်ရၤဃ့လးဒီးနီၢ်လ့ၤအၤစံးဆၢစီၤယၤကိာ်, “တၢ်လၢပကန့ၢ်သါလၢပပၢ်အအိၣ်န့ၣ်တအိၣ်တ့ၢ်လၢၤနီတမံၤလၢၤ ဘၣ်.",
			"15": "<sup>15</sup> အဝဲမၤပှၤဒ်ပှၤတခီဘီမုၢ်ဖိတဖၣ်အသိးလီၤ. အဝဲဆါလီၤကွံာ်ပှၤ, ဒီးခဲကနံၣ်အံၤသူကွံာ်စ့ခဲလၢာ်လၢအဘၣ်တၢ်ဟ့ၣ်အီၤလၢပဂီၢ် န့ၣ်လီၤ.",
			"16": "<sup>16</sup> ကယဲၢ်တၢ်ထူးတၢ်တီၤခဲလၢာ်အံၤလၢကစၢ်ယွၤဟံးထီၣ်ကွံာ်လၢပပၢ် အအိၣ်န့ၣ်, ဘၣ်ဃးဒီးပှၤဒီးပဖိပလံၤတဖၣ်လီၤ. မၤတၢ်တမံၤလၢ်လၢ်ဒ်ကစၢ်ယွၤစံးတ့ၢ်နၤအသိးတက့ၢ်.”",
			"17": "<sup>17</sup> မၤသးဒ်န့ၣ်ဒီးစီၤယၤကိာ်ကတဲာ်ကတီၤထီၣ်အသးဒီးပာ်ထီၣ်အဖိ သ့ၣ်တဖၣ်ဒီးအမါနီၤရၤဃ့လးဒီးနီၢ်လ့ၤအၤလၢကီၤလၤအူး တဖၣ်အလိၤ,",
			"18": "<sup>18</sup> ဒီးနီၣ်ထီၣ်အသိဧိၤမဲာ်တဲးလဲးဧိၤလၢအမဲာ်ညါဃုာ်ဒီးကယဲၢ် တၢ်လၢအဒိးန့ၢ်ဘၣ်ဝဲလၢကီၢ်မ့းစပတၤမံဒ်သိးကက့ၤဆူအပၢ် အအိၣ်လၢကီၢ်ကနၤဧၣ်အပူၤန့ၣ်လီၤ.",
			"19": "<sup>19</sup> ဖဲစီၤလၤဘၣ်လဲၤတံာ်အသိးအဆူၣ်န့ၣ်နီၢ်ရၤဃ့လးဟုၣ်န့ၢ်အပၢ် အတၢ်ဂီၤတရၤဖးတဖၣ်န့ၣ်လီၤ.",
			"20": "<sup>20</sup> စီၤယၤကိာ်လီန့ၢ်စီၤလၤဘၣ်ခီဖျိတၢ်တဒုးသ့ၣ်ညါအီၤလၢအတၢ် ဟးထီၣ်အဂ့ၢ်ဘၣ်န့ၣ်လီၤ.",
			"21": "<sup>21</sup> စီၤယၤကိာ်ဟံးန့ၢ်တၢ်လၢအဘၣ်ဃးဒီးအီၤခဲလၢာ်ဒီးဟးထီၣ် ကွံာ်ချ့သဒံးန့ၣ်လီၤ. ဒီးလဲၤခီဂာ်ထံကျိဖးဒိၣ်ဖရၤသးဒီးလဲၤဝဲဆူ ကီၢ်အိၣ်ဒီးတၢ်လူၢ်တၢ်တြီၤလၢကီၢ်ကံးလဧးန့ၣ်လီၤ.",
			"22": "<sup>22</sup> သၢသီပူၤကွံာ်အလီၢ်ခံစီၤလၤဘၣ်ဘၣ်တၢ်တဲအီၤလၢစီၤယၤကိာ် ဃ့ၢ်ကွံာ်လံန့ၣ်လီၤ.",
			"23": "<sup>23</sup> စီၤလၤဘၣ်ကိးဃုာ်အပှၤဒီးလူၤဖီၣ်စီၤယၤကိာ်နွံသီဒီးချုး န့ၢ်အီၤဖဲ ကီၢ်အိၣ်ဒီးတၢ်လူၢ်တၢ်တြီၤဖဲကီၢ်ကံးလဧးအပူၤန့ၣ်လီၤ.",
			"24": "<sup>24</sup> လၢမုၢ်နၤအဝဲန့ၣ်လၢတၢ်မံမီၢ်အပူၤကစၢ်ယွၤဟဲဆူစီၤလၤဘၣ် အအိၣ်ဒီးစံးအီၤ, “ပလီၢ်နသးလၢနသုတမၤပျံၤမၤဖုးစီၤယၤကိာ်လၢကျဲနီတဘိတ ဂ့ၤ.”",
			"25": "<sup>25</sup> စီၤယၤကိာ်သူၣ်ထီၣ်အဒဲလၢကစၢၢ်တဖျၢၣ်အလိၤဒီးစီၤလၤဘၣ်သူၣ် ထီၣ်အဒဲဃုာ်ဒီးအဘူးအတံၢ်လၢကီၢ်အိၣ်ဒီးတၢ်လူၢ်တၢ်တြီၤဖဲ ကီၢ်ကံးလဧးအပူၤန့ၣ်လီၤ.",
			"26": "<sup>26</sup> ဒီးစီၤလၤဘၣ်စံးဘၣ်စီၤယၤကိာ်, “ဘၣ်မနုၤလၢနလီန့ၢ်ယၤ ဒီးစိာ်ထီၣ်ကွံာ်ယဖိမုၣ်တဖၣ်ဒ်ပိာ်မုၣ်တဖၣ်လၢတၢ်ဖီၣ်န့ၢ်အီၤ လၢတၢ်ဒုးတၢ်ယၤအပူၤအသိးန့ၣ်လဲၣ်.",
			"27": "<sup>27</sup> ဘၣ်မနုၤလၢနလီယၤဒီးဟးထီၣ်ကစုဒုဒီးတဒုးသ့ၣ်ညါယၤဘၣ် န့ၣ်လဲၣ်. နမ့ၢ်တဲယၤဒီးယကဆှၢနၤလၢတၢ်သူၣ်ခုသးခုအပူၤဒီးသးဝံၣ် တၢ်လၢဒၢဧိၤတြၤဧိၤဒီးတနၢ်သီတူၢ်လီၤ.",
			"28": "<sup>28</sup> နတပျဲယဆၢဂ့ၤဆၢဝါထွဲယလံၤတဖၣ်ဒီးယဖိမုၣ်တဖၣ်ဒၣ်လဲာ်ဘၣ်. တၢ်န့ၣ်မ့ၢ်ပှၤအမၢးအတၢ်မၤလီၤ.",
			"29": "<sup>29</sup> ယအိၣ်ဒီးတၢ်စိတၢ်ကမီၤလၢယကမၤဆါနၤလီၤ. ဘၣ်ဆၣ်ဒီးမုၢ်နၤကၢၣ်န့ၣ်နပၢ်အကစၢ်ယွၤဟ့ၣ်ပလီၢ်ယၤဒ်သိး ယသုတမၤပျံၤမၤဖုးနၤလၢကျဲနီတဘိတဂ့ၤအဂီၢ်န့ၣ်လီၤ.",
			"30": "<sup>30</sup> ယသ့ၣ်ညါလၢနအဲၣ်ဒိးက့ၤဆူနဟံၣ်ဒိၣ်မးလီၤ. ဘၣ်ဆၣ်ဒီးဘၣ်မနုၤလၢနဟုၣ်န့ၢ်ယပှၤဟံၣ်ဖိဃီဖိအကစၢ်တဖၣ်န့ၣ် လဲၣ်.”",
			"31": "<sup>31</sup> စီၤယၤကိာ်စံးဆၢဝဲ, “ယဘၣ်ယိၣ်လၢနကဟံးန့ၢ်က့ၤနဖိမုၣ် တဖၣ်လၢယအိၣ်န့ၣ်လီၤ.",
			"32": "<sup>32</sup> ဘၣ်ဆၣ်ဒီး, နမ့ၢ်ထံၣ်ပှၤဖဲအံၤတဂၤဂၤအိၣ်ဒီးနကစၢ်တဖၣ်န့ၣ် ကဘၣ်တၢ်မၤသံအီၤလီၤ. ပာ်, ယပှၤသ့ၣ်တဖၣ်အံၤဒ်ပှၤအုၣ်အသးအသိးဒီးဃုဒီးဟံးန့ၢ်က့ၤ တၢ်လၢအဘၣ်ဃးဒီးနၤန့ၣ်တက့ၢ်.” ဒီးစီၤယၤကိာ်တသ့ၣ်ညါဝဲဒၣ်လၢနီၢ်ရၤဃ့လးဟုၣ်န့ၢ်အပၢ် အကစၢ်တဖၣ်န့ၣ်ဘၣ်.",
			"33": "<sup>33</sup> စီၤလၤဘၣ်လဲၤဃုစီၤယၤကိာ်အဒဲ, ဝံၤဒီးလဲၤဆူနီၢ်လ့ၤအၤ အဒဲဒီးကုၢ်ပိာ်မုၣ်ခံဂၤအဒဲန့ၣ်လီၤ. ဘၣ်ဆၣ်ဒီး, တထံၣ်န့ၢ်အကစၢ်တဖၣ်န့ၣ်ဘၣ်. တုၤနုၤတစု, အဝဲလဲၤနုာ်ဆူနီၢ် ရၤဃ့လးအဒဲပူၤန့ၣ်လီၤ.",
			"34": "<sup>34</sup> နီၢ်ရၤဃ့လးဟံးန့ၢ်တၢ်ဂီၤတရၤဖးတဖၣ်ဒီးပာ်ဝဲလၢကီၤလၤ အူးအဂီၤကၢ်အထၢၣ်ပူၤဒီးဆ့ၣ်နီၤဝဲလၢအဖီခိၣ်န့ၣ်လီၤ. စီၤလၤဘၣ်ဃုဝဲလၢဒဲဒီတဖျၢၣ်အပူၤသနာ်က့တထံၣ်န့ၢ်ဝဲဒၣ် ဘၣ်.",
			"35": "<sup>35</sup> နီၢ်ရၤဃ့လးစံးဘၣ်အပၢ်, “တၢ်ဒိၣ်ဧၢ, တဘၣ်သးဒိၣ်တဂ့ၤ. မ့ၢ်လၢပိာ်မုၣ်အလုၢ်အလၢ်အိၣ်လၢယလိၤအဃိယတကြၢးဆၢထၢၣ်ဝဲလၢ နမဲာ်ညါဘၣ်.” စီၤလၤဘၣ်ဃုဝဲဘၣ်ဆၣ်ဒီးတထံၣ်န့ၢ်အကစၢ်တဖၣ်န့ၣ်ဘၣ်.",
			"36": "<sup>36</sup> တုၤနုၤတစု, စီၤယၤကိာ်အသးထီၣ်ဒီးသံကွၢ်ဝဲလၢတၢ်သးဒိၣ် အပူၤ, “ယလုၣ်သ့ၣ်ခါပတာ်တ့ၢ်တၢ်သိၣ်တၢ်သီမနုၤလဲၣ်. ယမၤဟးဂီၤတၢ်သိၣ်တၢ်သီမနုၤလၢအဟ့ၣ်နၤတၢ်ခွဲးတၢ်ယာ်ဒ်သိး နကလူၤဖီၣ်ယၤန့ၣ်လဲၣ်.",
			"37": "<sup>37</sup> ဒီးခဲကနံၣ်အံၤ, နဃုတ့ၢ်တၢ်ဘၣ်ဃးဒီးယၤခဲလၢာ်ဒီးနထံၣ်န့ၢ် နဟံၣ်နဃီအတၢ်ပီးတၢ်လီဘၣ်ဃးဒီးနၤမနုၤန့ၣ်လဲၣ်. ပာ်လီၤအီၤဖဲအံၤလၢနပှၤဒီးယပှၤအမဲာ်ညါဒီးပျဲအဝဲသ့ၣ်စံၣ် ညီၣ်တဲာ်တၢ်လၢနၤဒီးယၤမတၤအတၢ်ဘၣ်လဲၣ်န့ၣ်တက့ၢ်.",
			"38": "<sup>38</sup> ယအိၣ်တ့ၢ်ဒီးနၤတုၤခဲကနံၣ်အံၤထီၣ်ဘးအနံၣ်ခံဆံလံ. နသိဧိၤမဲာ်တဲးလဲးဧိၤတလီၤလူးနီတဘျီလၢကဖှံလီၤအဂီၢ် န့ၣ်ဘၣ်. ဒီးယတအီၣ်တ့ၢ်နသိဖါနီတဒုလၢနသိတဖၣ်အကျါန့ၣ်ဘၣ်.",
			"39": "<sup>39</sup> တဘျီဂ့ၤတဘျီဂ့ၤနသိမ့ၢ်ဘၣ်တၢ်မၤသံအီၤလၢဆၣ်ဖိကီၢ်ဖိ အမံၤန့ၣ်ယလိးက့ၤယဲလီၤ. ယတဟဲက့ၤစိာ်ဒီးဒုးနဲၣ်နၤလၢတၢ်န့ၣ်တမ့ၢ်ယတၢ်ကမၣ်န့ၣ်ဘၣ်. လၢမုၢ်ဆါခီမ့ၢ်ဂ့ၤမုၢ်နၤခီမ့ၢ်ဂ့ၤတၢ်တမံၤလၢ်လၢ်လၢအဘၣ် တၢ်ဟုၣ်အီၤန့ၣ်နအဲၣ်ဒိးလၢယကမၤပှဲၤထီၣ်က့ၤအီၤလီၤ.",
			"40": "<sup>40</sup> အါစုအါဘျီယတူၢ်ဘၣ်တၢ်ကိၢ်တၢ်ကဲၤလၢမုၢ်ဆါခီဒီးတၢ်ဂိၢ် တၢ်ခုၣ်လၢမုၢ်နၤခါလီၤ. ယမံဒၣ်လဲာ်တန့ၢ်ဘၣ်.",
			"41": "<sup>41</sup> တၢ်မၤအသးဒ်န့ၣ်အသိးဖဲယအိၣ်ဒီးနၤအနံၣ်ခံဆံန့ၣ်လီၤ. ဒ်သိးယကဒိးန့ၢ်နဖိမုၣ်ခံဂၤအဂီၢ်ယမၤနတၢ်တဆံလွံၢ်နံၣ်ဒီး လၢနဆၣ်ဖိကီၢ်ဖိအဂီၢ်ယမၤနတၢ်ဃုနံၣ်လီၤ. ဒီးလၢတၢ်အံၤအပူၤဒၣ်လဲာ်နလဲလိာ်ကဒံကဒါယဘူးယလဲ အဘျီတဆံလီၤ.",
			"42": "<sup>42</sup> ယပၢ်တဖၣ်အကစၢ်ယွၤ, စီၤအၤဘြၤဟၣ်ဒီးစီၤအံၤစဲးအက စၢ်ယွၤမ့ၢ်တအိၣ်ဒီးယၤဘၣ်ဒီးနကဆှၢဖျိးကွံာ်ယၤစုယၢ်ခီ န့ၣ်လီၤ. ဘၣ်ဆၣ်ကစၢ်ယွၤထံၣ်တ့ၢ်လံယတၢ်ကိၢ်တၢ်ဂီၤဒီးတၢ်လၢ ယမၤတ့ၢ်ယဲလီၤ. ဒီးဖဲမုၢ်နၤကၢၣ်န့ၣ်အဝဲစံၣ်ညီၣ်တီလံတၢ်လံ.”",
			"43": "<sup>43</sup> ဒီးစီၤလၤဘၣ်စံးဆၢဝဲ, “ပိာ်မုၣ်တဖၣ်အံၤမ့ၢ်ယဖိမုၣ်တ ဖၣ်, ဒီးအဖိတဖၣ်ဘၣ်ဃးဒီးယၤလီၤ. ဒီးဆၣ်ဖိကီၢ်ဖိတဖၣ်အံၤမ့ၢ် ယတၢ်လီၤ. နီၢ်နီၢ်န့ၣ်ကယဲၢ်တၢ်လၢနထံၣ်အီၤဖဲအံၤခဲလၢာ်ဒၣ်လဲာ်မ့ၢ်ယတၢ် လီၤ. ဘၣ်ဆၣ်မ့ၢ်လၢယမၤလၢၤတၢ်တသ့နီတမံၤဘၣ်လၢယကဟံးဃာ်ယဖိမုၣ် ဒီးအဖိသ့ၣ်တဖၣ်အဂီၢ်အဃိ,",
			"44": "<sup>44</sup> ယအိၣ်ကတဲာ်ကတီၤယသးလၢယကမၤတၢ်သးလီၤပလိာ်တမံၤဒီးနၤလီၤ. မ်ပပာ်ဖှိၣ်သကိးလၢၢ်ဒီးဒုးကဲထီၣ်ထူၣ်တထူၣ်လၢကဒုးသ့ၣ်နီၣ် ထီၣ်က့ၤပှၤပတၢ်သးလီၤပလိာ်န့ၣ်တက့ၢ်.”",
			"45": "<sup>45</sup> မၤသးဒ်န့ၣ်ဒီးစီၤယၤကိာ်ဟံးန့ၢ်လၢၢ်တဖျၢၣ်ဒီးပာ်ထီၣ်အီၤဒ် အမ့ၢ်တၢ်သ့ၣ်နီၣ်ထီၣ်အပနီၣ်န့ၣ်လီၤ.",
			"46": "<sup>46</sup> အဝဲစံးဘၣ်အခ့အပှၤတဖၣ်လၢကထၢထီၣ်လၢၢ်ဒီးပာ်ဖှိၣ်ထီၣ်အီၤ န့ၣ်လီၤ. ဒီးအဝဲသ့ၣ်အီၣ်သကိးတၢ်ဖဲလၢၢ်ပာ်ဖှိၣ်သးအထူၣ်အကပၤန့ၣ်လီၤ.",
			"47": "<sup>47</sup> စီၤလၤဘၣ်ကိးထူၣ်န့ၣ်အမံၤဝဲလၢယကၢ်စဃၤဒူသၤဒီးစီၤယၤ ကိာ်ကိးန့ၢ်ဝဲလၢကံးလဧးလီၤ.",
			"48": "<sup>48</sup> စီၤလၤဘၣ်စံးဘၣ်စီၤယၤကိာ်, “လၢၢ်ပာ်ဖှိၣ်အထူၣ်အံၤမ့ၢ်တၢ် အုၣ်သးလၢယၤဒီးနၤအဘၢၣ်စၢၤန့ၣ်လီၤ. လၢတၢ်န့ၣ်အဃိတၢ်လီၢ်ဝဲန့ၣ်ဘၣ်တၢ်ကိးအီၤလၢကံးလဧးလီၤ.”",
			"49": "<sup>49</sup> စီၤလၤဘၣ်စံးစ့ၢ်ကီးဝဲ, “မ်ယွၤအမဲာ်ကွၢ်လီၤပှၤဖဲပအိၣ် လီၤဖးလိာ်ပသးတဂၤဒီးတဂၤန့ၣ်တက့ၢ်.” လၢတၢ်န့ၣ်အဃိတၢ်လီၢ်အံၤဘၣ်တၢ်ကိးစ့ၢ်ကီးအီၤလၢမံးစပၤ လီၤ.",
			"50": "<sup>50</sup> ဒီးစီၤလၤစံးဘၣ်ကဒီးဝဲ, “နမ့ၢ်မၤအၢမၤသီယဖိမုၣ်တဖၣ် မ့ၢ်ဂ့ၤ, နမ့ၢ်ဟံးန့ၢ်ပှၤပိာ်မုၣ်အဂၤတဖၣ်မ့ၢ်ဂ့ၤ, ယမ့ၢ်တသ့ၣ်ညါနာ်သက့ သ့ၣ်နီၣ်ထီၣ်လၢကစၢ်ယွၤကွၢ်လီၤပှၤန့ၣ်တက့ၢ်.",
			"51": "<sup>51</sup> အအံၤမ့ၢ်လၢၢ်တဖၣ်လၢယပာ်ဖှိၣ်ထီၣ်လၢပဘၢၣ်စၢၤဒီးအအံၤမ့ၢ်တၢ် သ့ၣ်နီၣ်ထီၣ်အလၢၢ်ထူၣ်န့ၣ်လီၤ.",
			"52": "<sup>52</sup> လၢၢ်ပာ်ဖှိၣ်ထီၣ်အသးအံၤဒီးတၢ်သ့ၣ်နီၣ်အလၢၢ်ထူၣ်အံၤမ့ၢ်တၢ် မၤသ့ၣ်နီၣ်ထီၣ်ပှၤလီၤ. ယတလဲၤပူၤထီၣ်လၢၢ်ထူၣ်အံၤလၢယကထီဒါနၤအဂီၢ်နီတစုဘၣ်. ဒီးနဲစ့ၢ်ကီးနတဘၣ်လဲၤပူၤထီၣ်လၢၢ်ထူၣ်အံၤဒီးထီဒါယၤဘၣ်.",
			"53": "<sup>53</sup> စီၤအၤဘြၤဟၣ်အကစၢ်ယွၤဒီးစီၤနၤဃိာ်အကစၢ်ယွၤကစံၣ်ညီၣ်တၢ် လၢပဘၢၣ်စၢၤန့ၣ်လီၤ.” တုၤနုၤတစုစီၤယၤကိာ်မၤတၢ်အၢၣ်လီၤသညူးသပှၢ်လၢကပၢၤဃးဝဲ လၢကစၢ်ယွၤလၢအပၢ်စီၤအံၤစဲးဘူၣ်ထီၣ်ဘါထီၣ်ဝဲတဂၤအမံၤ အပူၤန့ၣ်လီၤ.",
			"54": "<sup>54</sup> စီၤယၤကိာ်မၤသံဆၣ်ဖိကီၢ်ဖိတဒုဒီးလုၢ်ထီၣ်ဝဲဒ်တၢ်လုၢ်ထီၣ် ပာ်ထီၣ်တမံၤအသိးလၢကစၢၢ်လိၤဒီးကွဲဃီၤဝဲအပှၤတဖၣ်လၢကဟဲ အီၣ်တၢ်န့ၣ်လီၤ. အဝဲသ့ၣ်အီၣ်တၢ်ဝံၤဒီးမံဝဲလၢကစၢၢ်လိၤန့ၣ်လီၤ.",
			"55": "<sup>55</sup> လၢခံတနံၤမုၢ်ဆ့ၣ်ထီၣ်ဂီၤဂီၤန့ၣ်စီၤလၤဘၣ်နၢမူဆိၣ်ဂ့ၤ အလံၤတဖၣ်ဒီးအဖိမုၣ်တဖၣ်ဝံၤက့ၤကဒါက့ၤဆူအဟံၣ်န့ၣ်လီၤ."
		},
		"32": {
			"1": "<sup>1</sup> ဒီးဖဲစီၤယၤကိာ်လဲၤတၢ်လၢအကျဲန့ၣ်ကလူးတနီၤဟဲသဂၢၢ်အီၤ န့ၣ်လီၤ.",
			"2": "<sup>2</sup> တုၤအထံၣ်အဝဲသ့ၣ်န့ၣ်စီၤယၤကိာ်စံးဝဲ, “တၢ်လီၢ်အံၤမ့ၢ် ကစၢ်ယွၤသူၣ်ဒဲအလီၢ်လီၤ.” လၢတၢ်န့ၣ်အဃိကိးဝဲတၢ်လီၢ်အံၤ လၢ ‘မၤဃန့ၤ’ လီၤ.",
			"3": "<sup>3</sup> စီၤယၤကိာ်မၢပှၤစိာ်တၢ်ကစီၣ်တဖၣ်လဲၤဆိလၢအမဲာ်ညါဆူ အဒီပုၢ်ဝဲၢ်ခွါစီၤဧ့ၡီၤအအိၣ်ဖဲကစၢၢ်စံဧ့ၢ်လၢကီၢ်အဒိၣ် အပူၤန့ၣ်လီၤ.",
			"4": "<sup>4</sup> စီၤယၤကိာ်မၤလိာ်အဝဲသ့ၣ်လၢကစံး, “ယၤ, စီၤယၤကိာ်, နခ့နပှၤလၢအဒိကနၣ်နၤစံးဘၣ်ယကစၢ်စီၤဧ့ၡီၤလၢ, ယအိၣ်တ့ၢ်လၢ စီၤလၤဘၣ်အအိၣ်ဒီးအိၣ်ဖဲန့ၣ်ယံာ်တုၤခဲကနံၣ်အံၤလီၤ.",
			"5": "<sup>5</sup> ယအိၣ်ဒီးဂီၤဘုၣ်ဂီၤဖံး, ကသ့ၣ်ယီၤ, သိဒီးမဲာ်တဲးလဲးဒီး ကုၢ်သ့ၣ်တဖၣ်လီၤ. တၢ်ဒိၣ်ဧၢ, ယဆှၢလီၤတၢ်ကစီၣ်လၢတၢ်မုၢ်လၢ်အပူၤဒ်သိးယကဒိး န့ၢ်ဘၣ်နတၢ်သးကညီၤကွၢ်မဲာ်ယၤလီၤ.”",
			"6": "<sup>6</sup> ဖဲပှၤစိာ်တၢ်ကစီၣ်တဖၣ်ဟဲက့ၤတုၤဆူစီၤယၤကိာ်အအိၣ်န့ၣ်, အဝဲသ့ၣ်စံး, “ပလဲၤဆူနဝဲၢ်စီၤဧ့ၡီၤအအိၣ်, ဒီးအဝဲဟဲ ထီၣ်လံဝဲဒ်သိးအကဟဲသဂၢၢ်နၤလီၤ. အဝဲအိၣ်ဒီးအပှၤအဂၤလွံၢ်ကယၤလီၤ.”",
			"7": "<sup>7</sup> စီၤယၤကိာ်ပျံၤတၢ်ဒီးဘၣ်ကိၢ်ဘၣ်ဂီၤဝဲလီၤ. ဒီးနီၤဖးလီၤဝဲပှၤလၢအအိၣ်ဒီးအီၤတဖၣ်န့ၣ်ခံဖုဒီးပှၤလၢ အကွၢ်ထွဲသိ, မဲာ်တဲးလဲး, ဒီးဂီၤဘုၣ်ဂီၤဖံးဒီးကီၤလၤအူးတဖၣ်န့ၣ်လီၤ.",
			"8": "<sup>8</sup> အဝဲဆိကမိၣ်ဝဲဒၣ်, “စီၤဧ့ၡီၤမ့ၢ်ဟဲဒုးပှၤအခီၣ်ထံးတဖု ဒီးအဂၤတဖုပူၤဖျဲးဝဲကသ့န့ၣ်လီၤ.”",
			"9": "<sup>9</sup> ဒီးစီၤယၤကိာ်ဃ့ဘါထုကဖၣ်တၢ်, “ယဖုစီၤအၤဘြၤဟၣ်အကစၢ် ယွၤ, ယပၢ်စီၤအံၤစဲးအကစၢ်ယွၤဧၢ, ဒိကနၣ်လၢ်ယၤတက့ၢ်. ယွၤဧၢ, နတဲယၤလၢယဘၣ်က့ၤဆူ ယကီၢ်ဒီးယဘူးယတံၢ်သ့ၣ်တဖၣ်အအိၣ်ဒီးနကမၤတၢ်ကိးမံၤဒဲးဂ့ၤ ဂ့ၤဘၣ်ဘၣ်လၢယဂီၢ်န့ၣ်လီၤ.",
			"10": "<sup>10</sup> ယၤ, နခ့နပှၤတကၢကီၣ်ဘၣ်ဒီးကယဲၢ်နတၢ်သးကညီၤဒီးနတၢ်တီတၢ် လိၤလၢနဒုးနဲၣ်တ့ၢ်ယၤန့ၣ်ဘၣ်. ယခီဂာ်ထံကျိယၢ်ဒ့ၣ်ထဲစုယၢ်ခီဒီးအိၣ်ဒၣ်ထဲနီၣ်ထိးဘိတ ဘိ ဧိၤန့ၣ်လီၤ. ဒီးခဲကနံၣ်အံၤ, ယဟဲက့ၤကဒါက့ၤဃုာ်ဒီးပှၤခံ ဖုအံၤန့ၣ်လီၤ.",
			"11": "<sup>11</sup> ယဃ့ထုကဖၣ်လၢနကအုၣ်က့ၤခီၣ်က့ၤယၤလၢယဝဲၢ်စီၤဧ့ၡီၤအစု ပူၤလီၤ. ယပျံၤတၢ်, ယပျံၤလၢအဝဲကဟဲဒုးပှၤဒီးမၤဟးဂီၤကွံာ်ပှၤတုၤ ဒၣ်လဲာ်ဖိသၣ်ဒီးပှၤပိာ်မုၣ်တဖၣ်ခဲလၢာ်န့ၣ်လီၤ.",
			"12": "<sup>12</sup> သ့ၣ်နီၣ်ထီၣ်က့ၤလၢနအၢၣ်လီၤတၢ်လၢနကမၤတၢ်ကိးမံၤဒဲးဂ့ၤ ဂ့ၤဘၣ်ဘၣ်လၢယဂီၢ်ဒီးနကဟ့ၣ်လီၤယၤယစၢၤယသွဲၣ်အါန့ၢ်ဒံးပှၤ ဂံၢ်အီၤသ့တက့ၢ်, အါဒ်မဲးဧိၤဟီၣ်ဧိၤလၢပီၣ်လဲၣ်နံၤအသိးန့ၣ်တက့ၢ်.”",
			"13": "<sup>13</sup> အိၣ်ဝဲဖဲန့ၣ်ဝံၤမုၢ်တနၤဒီး, စီၤယၤကိာ်ဃုထၢဆၣ်ဖိကီၢ်ဖိ တနီၤလၢကဟ့ၣ်အဝဲခွါစီၤဧ့ၡီၤအဂီၢ်ဒ်တၢ်ဟ့ၣ်ကနၢၤလၢမ့ၢ်ဝဲ,",
			"14": "<sup>14</sup> မဲာ်တဲးလဲးမိၢ်ခံကယၤဒီးအဖါခံဆံ,",
			"15": "<sup>15</sup> သိအမိၢ်ခံကယၤဒီးအဖါခံဆံ, ကီၤလၤအူးအမိၢ်အိၣ်ဒီးအဖိဆံးသၢဆံ, ဂီၤဖံးမိၢ်လွံၢ်ဆံ ဒီးဂီၤဖံးဖါတဆံ, ကသ့ၣ်ယီၤအမိၢ်ခံဆံဒီးအဖါအဒုတဆံန့ၣ်လီၤ.",
			"16": "<sup>16</sup> အဝဲနီၤဖးလီၤတၢ်တဖၣ်န့ၣ်တဖုတဖုဒီးပာ်လီၤဝဲပှၤတဂၤစုာ် စုာ်လၢအကုၢ်အပှၤတဖၣ်အကျါဒ်ပှၤကွၢ်ထွဲဆၣ်ဖိကီၢ်ဖိတဖုဘၣ်တဖု အဂီၢ်အသိးန့ၣ်လီၤ. ဒီးအဝဲစံးဘၣ်အဝဲသ့ၣ်, “လဲၤဆိလၢယမဲာ်ညါဒီးပာ်တၢ်လီၢ် လီၤဟိလၢဆၣ်ဖိကီၢ်ဖိတဖုဘၣ်တဖုအဘၢၣ်စၢၤန့ၣ်တက့ၢ်.”",
			"17": "<sup>17</sup> အဝဲမၤလိာ်အခ့အပှၤအခီၣ်ထံးတဂၤစံးဝဲ, “ဖဲယဒီပုၢ်ဝဲၢ်ခွါစီၤဧ့ၡီၤဘၣ်သဂၢၢ်နၤဒီးသံကွၢ်နၤလၢ, နကစၢ်မ့ၢ်မတၤလဲၣ်, နကလဲၤဆူလဲၣ်, ဆၣ်ဖိကီၢ်ဖိတဖၣ်လၢနမဲာ်ညါ အံၤအကစၢ်မ့ၢ်မတၤလဲၣ်န့ၣ်,",
			"18": "<sup>18</sup> နကဘၣ်စံးဆၢအီၤ, ‘တၢ်တဖၣ်န့ၣ်ဘၣ်ဃးဒီးနကုၢ်အပှၤစီၤယၤကိာ် န့ၣ်လီၤ. အဝဲဆှၢလီၤဝဲဒၣ်တၢ်တဖၣ်အံၤဒ်တၢ်ဟ့ၣ်ကနၢၤအသိးဆူ အကစၢ်စီၤဧ့ၡီၤအအိၣ်လီၤ. စီၤယၤကိာ်အနီၢ်ကစၢ်ဒၣ်ဝဲအိၣ်လၢပလီၢ်ခံလီၤ.’",
			"19": "<sup>19</sup> ဒီးစီၤယၤကိာ်မၤလိာ်ဝဲပှၤခံဂၤတဂၤမ့ၢ်ဂ့ၤ, ပှၤသၢဂၤတဂၤမ့ၢ်ဂ့ၤ, ဒီးကယဲၢ်ပှၤအဂၤခဲလၢာ်လၢအဘၣ်ကွၢ်ထွဲပၢဆှၢဆၣ်ဖိကီၢ်ဖိ အဖုအဂီၢ်တဖၣ်, ‘အအံၤမ့ၢ်တၢ်လၢသုကဘၣ်စံးဘၣ်တဲဘၣ်စီၤဧ့ ၡီၤဖဲသုထံၣ်အီၤန့ၣ်လီၤ.",
			"20": "<sup>20</sup> သုကဘၣ်စံး, ‘အၢၣ်, နခ့နပှၤစီၤယၤကိာ်ဟဲလၢပလီၢ်ခံ ဖိအံၤလီၤ.’ ” ဒီးစီၤယၤကိာ်ဆိကမိၣ်ဝဲဒၣ်လၢ, “ယကမၤန့ၢ်စီၤဧ့ၡီၤအတၢ်ဘၣ်သူၣ်ဘၣ်သးယၤခီဖျိတၢ်ဟ့ၣ် ကနၢၤတဖၣ်အံၤဒီးဖဲယထံၣ်အီၤန့ၣ်ဘၣ်သ့ၣ်သ့ၣ်အဝဲကပျၢ်ယတၢ်ကမၣ် န့ၣ်လီၤ.”",
			"21": "<sup>21</sup> စီၤယၤကိာ်ဆှၢလီၤဆိတၢ်ဟ့ၣ်ကနၢၤသ့ၣ်တဖၣ်လၢအမဲာ်ညါဒီးမုၢ် တနၤန့ၣ်အဝဲအိၣ်ဝဲဆိးဝဲလၢအဒဲပူၤန့ၣ်လီၤ.",
			"22": "<sup>22</sup> ဒီးတနၤဃီန့ၣ်, စီၤယၤကိာ်ဂဲၤထၢၣ်ဒီးကိးထီၣ်အမါခံဂၤ, သံၣ်မါခံဂၤဒီးအဖိတဆံတဂၤဒီးခီဂာ်ထံကျိယးဘိးန့ၣ် လီၤ.",
			"23": "<sup>23</sup> ဖဲအဝဲဆှၢခီဃီၤအဝဲသ့ၣ်တဖၣ်ဝံၤန့ၣ်, အဝဲဆှၢခီဃီၤစ့ၢ် ကီးတၢ်လၢအအိၣ်ဒီးအီၤခဲလၢာ်လီၤ.",
			"24": "<sup>24</sup> မ့မ့ၢ်အဝဲအိၣ်လီၤတဲာ်တ့ၢ်ထဲတဂၤဧိၤန့ၣ်လီၤ. ဖဲန့ၣ်ပှၤတဂၤဟဲဒီးကနိတၢ်ဒီးအီၤတုၤမုၢ်ဘူးကဆ့ၣ်ထီၣ်န့ၣ် လီၤ.",
			"25": "<sup>25</sup> တုၤပှၤတဂၤအံၤသ့ၣ်ညါဝဲလၢကနိတၢ်တနၢၤလၢၤဘၣ်န့ၣ်အဝဲမၤဘၣ် ဒိစီၤယၤကိာ်ဖဲအခံကွီၢ်ဒီးအကံၢ်ဒုၣ်အဆၢတလံာ်ကွံာ်ဝဲလီၤ.",
			"26": "<sup>26</sup> ပှၤတဂၤန့ၣ်စံးဘၣ်အီၤ, “ပျၢ်ယၤတက့ၢ်. မုၢ်ဆ့ၣ်ထီၣ်လံ.” ဒီးစီၤယၤကိာ်စံးဆၢအီၤ, “မ့တမ့ၢ်ဘၣ်လၢနဆိၣ်ဂ့ၤယၤဘၣ် န့ၣ်, ယတပျၢ်နၤဘၣ်.”",
			"27": "<sup>27</sup> ပှၤတဂၤန့ၣ်သံကွၢ်အီၤ, “နမံၤဒ်လဲၣ်” ဒီးအဝဲစံးဆၢဝဲ, “စီၤယၤကိာ်လီၤ.”",
			"28": "<sup>28</sup> ဒီးပှၤတဂၤန့ၣ်စံးဘၣ်အီၤ, “နမံၤတမ့ၢ်လၢၤဘၣ်စီၤယၤကိာ် ဘၣ်. နဂဲၤပျုၢ်ပြၢလိာ်တ့ၢ်နသးဒီးကစၢ်ယွၤဒီးပှၤကညီ, ဒီးနမၤနၢၤလံတၢ်လံ. အဃိဒီးနမံၤကမ့ၢ်စီၤအံၣ်စရ့လးလီၤ.”",
			"29": "<sup>29</sup> စီၤယၤကိာ်စံးဘၣ်အီၤ, “ခဲကနံၣ်အံၤတဲယၤလၢနမံၤတက့ၢ်.” ဘၣ်ဆၣ်အဝဲသံကွၢ်ဝဲ, “ဘၣ်မနုၤလၢနအဲၣ်ဒိးသ့ၣ်ညါယမံၤန့ၣ် လဲၣ်.” ဒီးအဝဲဆိၣ်ဂ့ၤစီၤယၤကိာ်လီၤ.",
			"30": "<sup>30</sup> စီၤယၤကိာ်စံးဝဲ, “ယထံၣ်ဘၣ်လံကစၢ်ယွၤမဲာ်သကိးမဲာ်, ဒီးယမူဒံးယဲလီၤ.” အန့ၣ်ဒီးကိးန့ၢ်တၢ်လီၢ်န့ၣ်အမံၤလၢ ပနံၤအ့လးလီၤ.",
			"31": "<sup>31</sup> မုၢ်ဟဲထီၣ်တ့ၢ်လံဖဲစီၤယၤကိာ်ဟးထီၣ်လၢပနံၤအ့လးလီၤ. ဒီးအဝဲဟးတကျဲၢ်တကျဲၢ်လၢအကံၣ်ဒုၣ်အဆၢလီၤတလံာ်အဃိလီၤ.",
			"32": "<sup>32</sup> တုၤလၢမုၢ်မဆါတနံၤအံၤဒၣ်လဲာ်, ပှၤအံၣ်စရ့လးဖိအစၢၤအသွဲၣ် တဖၣ်တအီၣ်ဘၣ်တၢ်အညၣ်ထူၣ်လၢအိၣ်လၢခံကွီၢ်အ လိၤန့ၣ်ဘၣ်. အဂ့ၢ်ဒ်အံၤ, စီၤယၤကိာ်ဘၣ်တၢ်မၤဘၣ်ဒိအီၤဖဲ တၢ်အညၣ်ထူၣ်အဝဲန့ၣ်လီၤ."
		},
		"33": {
			"1": "<sup>1</sup> စီၤယၤကိာ်ထံၣ်ဃီၤစီၤဧ့ၡီၤဟဲဝဲဒီးအပှၤလွံၢ်ကယၤဂၤန့ၣ် လီၤ. လၢတၢ်န့ၣ်အဃိအဝဲနီၤဖးလီၤန့ၢ်နီၢ်လ့ၤအၤ, နီၢ်ရၤဃ့လးဒီးအသံၣ်မါခံဂၤလၢအဖိဒၣ်ဝဲတဖၣ်စုာ်စုာ်လီၤ.",
			"2": "<sup>2</sup> အဝဲပာ်လီၤအသံၣ်မါခံဂၤဒီးအဖိတဖၣ်လၢတၢ်မဲာ်ညါကတၢၢ်, ဝံၤနီၢ်လ့ၤအၤဒီးအဖိတဖၣ်, ဒီးလၢခံကတၢၢ်နီၢ်ရၤဃ့လးဒီး စီၤယိၤသးအိၣ်ဝဲလၢတၢ်လီၢ်ခံကတၢၢ်န့ၣ်လီၤ.",
			"3": "<sup>3</sup> စီၤယၤကိာ်လဲၤဆိတၢ်လၢအဝဲသ့ၣ်အမဲာ်ညါဒီးဖဲအဘူးထီၣ်ဒီး အဒီပုၢ်ဝဲၢ်ခွါန့ၣ်အဝဲထိၣ်လီၤပှီၤအသးတုၤလၢဟီၣ်ခိၣ်လိၤ နွံဘျီန့ၣ်လီၤ.",
			"4": "<sup>4</sup> မ့မ့ၢ်စီၤဧ့ၡီၤဃ့ၢ်သဂၢၢ်အီၤ, ဖိးဟုအီၤဒီးနၢမူအီၤန့ၣ် လီၤ. အဝဲသ့ၣ်ခံဂၤလိာ်ဟီၣ်ဝဲဒၣ်န့ၣ်လီၤ.",
			"5": "<sup>5</sup> တုၤစီၤဧ့ၡီၤကွၢ်တၢ်ဝးဝးဒီးထံၣ်ဝဲပှၤပိာ်မုၣ်တဖၣ်ဒီးဖိ သၣ်တဖၣ်န့ၣ်သံကွၢ်ဝဲ, “ပှၤအိၣ်ဒီးနၤတဖၣ်အံၤမ့ၢ်မတၤလဲၣ်.” စီၤယၤကိာ်စံးဆၢဝဲ, “တၢ်ဒိၣ်ဧၢ, အဝဲသ့ၣ်တဖၣ်အံၤမ့ၢ်ဖိ သၣ်တဖၣ်လၢကစၢ်ယွၤဟ့ၣ်သးကညီၤယၤန့ၣ်လီၤ.”",
			"6": "<sup>6</sup> တုၤနုၤတစု, စီၤယၤကိာ်အသံၣ်မါခံဂၤဟဲဝဲဒီးအဖိတဖၣ်ဒီး ထိၣ်လီၤပှီၤအသးန့ၣ်လီၤ.",
			"7": "<sup>7</sup> ဒီးနီၢ်လ့ၤအၤဒီးအဖိတဖၣ်ဟဲဝဲဒီးလၢခံကတၢၢ်န့ၣ်နီၢ်ရၤ ဃ့လးဟဲဝဲဒီးထိၣ်လီၤပှီၤအသးန့ၣ်လီၤ.",
			"8": "<sup>8</sup> စီၤဧ့ၡီၤသံကွၢ်ဝဲ, “ဆၣ်ဖိကီၢ်ဖိလၢနဟဲနီၣ်ဃုာ်ဒီးနၤ တဖၣ်တခီ, အခီပညီဒ်လဲၣ်.” စီၤယၤကိာ်စံးဆၢဝဲ, “တၢ်န့ၣ်မ့ၢ်လၢယက ဒိးန့ၢ်နတၢ်သးကညီၤကွၢ်မဲာ်ယၤအဂီၢ်လီၤ.”",
			"9": "<sup>9</sup> ဘၣ်ဆၣ်ဒီး, စီၤဧ့ၡီၤစံးဝဲ, “ယပုၢ်ဧၢ, ယတၢ်အိၣ်လၢလၢပှဲၤပှဲၤလီၤ. ပၢၤဃာ်နတၢ်အိၣ်ဒီးနၤတက့ၢ်.”",
			"10": "<sup>10</sup> စီၤယၤကိာ်စံးဝဲ, “တမ့ၢ်ဘၣ်. နမ့ၢ်သးကညီၤကွၢ်မဲာ်ယၤဒီး ဝံသးစူၤတူၢ်လိာ်ယတၢ်ဟ့ၣ်တက့ၢ်. တၢ်ထံၣ်ဘၣ်နမဲာ်ဒ်လၢအခဲအံၤဖျါပှဲၤဒီးတၢ်သးကညီၤကွၢ်မဲာ် န့ၣ်, လၢယဂီၢ်လီၤဂာ်ဒ်တၢ်ထံၣ်ဘၣ်ကစၢ်ယွၤအမဲာ်အသိးလီၤ.",
			"11": "<sup>11</sup> ဝံသးစူၤတူၢ်လိာ်တၢ်ဟ့ၣ်လၢယဟဲစိာ်လၢနဂီၢ်န့ၣ်တက့ၢ်. ကစၢ်ယွၤသူၣ်ကညီၤသးကညီၤတ့ၢ်ယၤဒီးဟ့ၣ်တ့ၢ်ယၤကယဲၢ်တၢ်လၢ ယလိၣ်ခဲလၢာ်န့ၣ်လီၤ.” စီၤယၤကိာ်ဃ့ကညးအီၤသပှၢ်ပှၢ်တုၤလၢစီၤဧ့ၡီၤတူၢ်လိာ်ဝဲ န့ၣ်လီၤ.",
			"12": "<sup>12</sup> စီၤဧ့ၡီၤစံးဝဲ, “မ်ပကတဲာ်ကတီၤပသးလၢပကဟးထီၣ်တက့ၢ်. ယကလဲၤဆိတၢ်လၢနမဲာ်ညါလီၤ.”",
			"13": "<sup>13</sup> စီၤယၤကိာ်စံးဆၢဝဲ, “နသ့ၣ်ညါလၢဖိသၣ်တဖၣ်အဂံၢ်စၢ်ဘါစၢ် ဝဲ, ဒီးယကဘၣ်ဆိကမိၣ်တၢ်လၢသိ, ဂီၤဘုၣ်ဂီၤဖံးဒီးအဖိတဖၣ်အဂီၢ် လီၤ. အဝဲသ့ၣ်မ့ၢ်ဘၣ်တၢ်မိၤဆူၣ်အီၤလၢတနံၤဃီအတီၢ်ပူၤန့ၣ်, ဆၣ်ဖိကီၢ်ဖိဒီတဖုကသံဝဲလီၤ.",
			"14": "<sup>14</sup> ဝံသးစူၤလဲၤဆိတၢ်လၢယမဲာ်ညါ, ဒီးယကပိာ်ထွဲထီၣ်ကယီ ကယီ, လဲၤတၢ်တချ့ဖဲအချ့ဒ်ယသ့ဃုာ်ဒီးယဂီၤဘုၣ်ဂီၤဖံးဒီး ဖိသၣ်တဖၣ်တုၤယချုးန့ၢ်နၤလၢကီၢ်အဒိၣ်အပူၤန့ၣ်တက့ၢ်.”",
			"15": "<sup>15</sup> စီၤဧ့ၡီၤစံးဝဲ, “ပမ့ၢ်မၤဒ်န့ၣ်ဒီးပျဲယပာ်တီၢ်ယပှၤတနီၤ ဒီးနၤတက့ၢ်.” ဘၣ်ဆၣ်စီၤယၤကိာ်စံးဆၢဝဲ, “အဝဲန့ၣ်အလီၢ်တအိၣ်ဘၣ်. အဂ့ၢ်ဒ်အံၤ, ယအဲၣ်ဒိးထဲနတၢ်သးကညီၤကွၢ်မဲာ်ဧိၤလီၤ.”",
			"16": "<sup>16</sup> ဒီးလၢတနံၤဃီန့ၣ်စီၤဧ့ၡီၤစးထီၣ်က့ၤကဒါက့ၤဝဲဆူကီၢ် အဒိၣ်န့ၣ်လီၤ.",
			"17": "<sup>17</sup> မ့မ့ၢ်စီၤယၤကိာ်လဲၤဝဲဆူစူးကိၤသးဖဲအသူၣ်ထီၣ်ဟံၣ်တဖျၢၣ် လၢအဂီၢ်ဒၣ်ဝဲဒီးတၢ်အိၣ်ကဒုအလီၢ်လၢအဂီၤဘုၣ်ဂီၤဖံးတဖၣ်အ ဂီၢ်န့ၣ်လီၤ. လၢတၢ်န့ၣ်အဃိတၢ်လီၢ်န့ၣ်ဘၣ်တၢ်ကိးအီၤလၢစူး ကိၤသးန့ၣ်လီၤ.",
			"18": "<sup>18</sup> လၢအတၢ်ဟဲက့ၤကဒါက့ၤလၢကီၢ်မ့းစပတၤမံန့ၣ်စီၤယၤကိာ်ဟဲ တုၤဘၣ်ဝဲဂ့ၤဂ့ၤဘၣ်ဘၣ်ဆူဝ့ၢ်ၡက့ၣ်အိၣ်လၢကီၢ်ကနၤဧၣ်အပူၤ ဒီးပာ်လီၤအသူၣ်ဒဲအလီၢ်လၢပျီတဘ့ၣ်အပူၤဘူးဒီးဝ့ၢ်န့ၣ် လီၤ.",
			"19": "<sup>19</sup> အဝဲပှ့ၤန့ၢ်ဝဲပျီတတီၤန့ၣ်လၢစီၤၡက့ၣ်အပၢ်ပှၤဃမိၣ်ဖိအစၢၤ အသွဲၣ်တဖၣ်အအိၣ်လၢစ့ညၣ်အဘ့ၣ်တကယၤလီၤ.",
			"20": "<sup>20</sup> ဒီးဖဲန့ၣ်မၤထီၣ်ဝဲတၢ်လုၢ်လီၢ်တခါဒီးကိးဝဲအမံၤလၢ “အ့ၤလံ,” ဒ်ပစံးတၢ်အသိး, “အံၣ်စရ့လးအကစၢ်ယွၤ” န့ၣ်လီၤ."
		},
		"34": {
			"1": "<sup>1</sup> ဘၣ်မုၢ်တနၤန့ၣ်, စီၤယၤကိာ်ဒီးနီၢ်လ့ၤအၤအဖိမုၣ်နီၢ်ဒံနၤ လဲၤအိၣ်သကိးပှၤကနၤဧၣ်ဖိပိာ်မုၣ်တနီၤလီၤ.",
			"2": "<sup>2</sup> တုၤပှၤဃံၤဝံၤဖိစီၤဃမိၢ်အဖိခွါစီၤၡက့ၣ်, ပဒိၣ်ဖဲလီၢ်ကဝီၤန့ၣ်ထံၣ်အီၤဒီးဟံးန့ၢ်အီၤဒီးမၤဆူၣ်မၤ စိးအီၤန့ၣ်လီၤ.",
			"3": "<sup>3</sup> ဘၣ်ဆၣ်အဝဲထံၣ်ဘၣ်ဝဲလၢပိာ်မုၣ်ဖိသၣ်န့ၣ်အိၣ်ဒီးအတၢ်ရဲၢ်သံ တုၤဒၣ်လဲာ်အဝဲအဲၣ်ဘၣ်အီၤဒီးကျဲးစၢးမၤန့ၢ်အတၢ်အဲၣ်န့ၣ် လီၤ.",
			"4": "<sup>4</sup> အဝဲစံးဘၣ်အပၢ်, “မၤန့ၢ်ယၤလၢပိာ်မုၣ်ဖိသၣ်အံၤဒ်သိးကကဲ ထီၣ်ယမါန့ၣ်တက့ၢ်.”",
			"5": "<sup>5</sup> စီၤယၤကိာ်သ့ၣ်ညါဘၣ်ဝဲဒၣ်လၢအဖိမုၣ်ဘၣ်တၢ်မၤမဲာ်ဆှးတ့ၢ် လံအီၤန့ၣ်လီၤ. ဘၣ်ဆၣ်မ့ၢ်လၢအဖိခွါတဖၣ်အိၣ်ဒံးဒၣ်လၢပျီပူၤ ဃုာ်ဒီးအဂီၤဘုၣ်ဂီၤဖံးတဖၣ်အဃိ, တချုးလၢအဝဲသ့ၣ်ဟဲက့ၤဒံးဘၣ်န့ၣ်, အဝဲတမၤတၢ်နီတမံၤဘၣ်.",
			"6": "<sup>6</sup> စီၤၡက့ၣ်အပၢ်စီၤဃမိၢ်ဟးထီၣ်ဒ်သိးကကတိၤတၢ်ဒီးစီၤယၤကိာ်,",
			"7": "<sup>7</sup> ဖဲစီၤယၤကိာ်အဖိခွါတဖၣ်ဟဲက့ၤတုၤဝဲလၢပျီပူၤန့ၣ်လီၤ. တုၤအဝဲသ့ၣ်နၢ်ဟူတၢ်ဂ့ၢ်န့ၣ်ဒီးအဝဲသ့ၣ်အသးဘၣ်ဒိဘၣ်ထံး ဒီးအတၢ်သးဒိၣ်ကဲၤထီၣ်ဝဲလၢစီၤၡက့ၣ်မၤတ့ၢ်လံတၢ်တမံၤလၢ အမၤဘၣ်ဒုၣ်ဒွဲၣ်တ့ၢ်အံၣ်စရ့လးအပှၤဂီၢ်မုၢ်ခီဖျိမၤဆူၣ်မၤ စိးစီၤယၤကိာ်အဖိမုၣ်အဃိန့ၣ်လီၤ.",
			"8": "<sup>8</sup> စီၤဃမိၢ်စံးဘၣ်အီၤ, “ယဖိခွါစီၤၡက့ၣ်အဲၣ်လိာ်အသိးဒီး နဖိမုၣ်လီၤ. ဝံသးစူၤပျဲအဖျီအသးဒီးအီၤတက့ၢ်.",
			"9": "<sup>9</sup> မ်ပမၤသကိးတၢ်သးလီၤပလိာ်တမံၤလၢတၢ်တ့ဃုာ်ဖျီဃုာ်ကအိၣ်ဝဲ လၢပပှၤဂီၢ်မုၢ်ဒီးသုအဘၢၣ်စၢၤတက့ၢ်.",
			"10": "<sup>10</sup> ဒီးသုကအိၣ်ဖဲအံၤလၢပထံလီၢ်ကီၢ်ပူၤဒီးပှၤ, သုကအိၣ်ဖဲ သုအဲၣ်ဒိးအိၣ်တပူၤပူၤ, မၤကူၣ်မၤကၤသဘျ့သူၣ်သဘျ့သးဒီး အိၣ်ဒီးသုစုလီၢ်ခီၣ်ခိၣ်ဒၣ်ဝဲလီၤ.”",
			"11": "<sup>11</sup> ဒီးစီၤၡက့ၣ်စံးဘၣ်နီၢ်ဒံနၤအပၢ်ဒီးအဒီပုၢ်ဝဲၢ်ခွါတဖၣ်, “မ်သုသးကညီၤကွၢ်မဲာ်ယၤတက့ၢ်. ဒီးယကဟ့ၣ်သုတၢ်လၢသုအဲၣ် ဒိးတမံၤလၢ်လၢ်လီၤ.",
			"12": "<sup>12</sup> သုအဲၣ်ဒိးတၢ်ဟ့ၣ်ကနၢၤမနုၤတဖၣ်လဲၣ်န့ၣ်တဲဘၣ်ယၤတက့ၢ်. ပာ်တလးမူးပိာ်မုၣ်အပှ့ၤဖဲသုအဲၣ်ဒိးဃ့တက့ၢ်. ထဲသုမ့ၢ်ပျဲယဒိးတ့ဒိးဖျီယသးဒီးအီၤန့ၣ်, ယကဟ့ၣ်သုတၢ်တမံၤလၢ်လၢ်လၢသုဃ့န့ၣ်လီၤ.”",
			"13": "<sup>13</sup> မ့ၢ်လၢစီၤၡက့ၣ်မၤမဲာ်ဆှးတ့ၢ်လံအဝဲသ့ၣ်အဒီပုၢ်ဝဲၢ်မုၣ် နီၢ်ဒံနၤအဃိဒီးစီၤယၤကိာ်အဖိခွါတဖၣ်စံးဆၢစီၤၡက့ၣ်ဒီး အပၢ်စီၤဃမိၢ်လၢတၢ်လီတၢ်ဝ့ၤအပူၤန့ၣ်လီၤ.",
			"14": "<sup>14</sup> အဝဲသ့ၣ်စံးဘၣ်အီၤ, “ပပျဲပဒီပုၢ်ဝဲၢ်မုၣ်ဒိးတ့ဒိးဖျီ အသးဒီးပှၤတဂၤလၢအတဒိးကူးတရံးအသးတသ့ဘၣ်. တၢ်န့ၣ်ကမ့ၢ်တၢ်လီၤမဲာ်ဆှးတမံၤလၢပဂီၢ်လီၤ.",
			"15": "<sup>15</sup> တၢ်အဂ့ၢ်အခၢးထဲတမံၤဧိၤလၢကဒုးသးလီၤပလိာ်ပှၤဒီးသုန့ၣ် မ့ၢ်ဒၣ်သုကကဲထီၣ်တၢ်ဒ်သိးဒီးပှၤခီဖျိသုပှၤပိာ်ခွါခဲ လၢာ်ဒိးဘၣ်တၢ်ကူးတရံးအီၤန့ၣ်လီၤ.",
			"16": "<sup>16</sup> တုၤနုၤတစု, ပကသးလီၤပလိာ်လၢတၢ်တ့တၢ်ဖျီဃုာ်လိာ်သးအပူၤ န့ၣ်လီၤ. ဒီးပကအိၣ်ကဆိးလၢသုကျါဒီးကဲထီၣ်ပှၤဂီၢ်မုၢ်တဖုဃီဒီးသု န့ၣ်လီၤ.",
			"17": "<sup>17</sup> မ့မ့ၢ်သုမ့ၢ်တတူၢ်လိာ်ပတၢ်ဂ့ၢ်တၢ်ကျိၤလၢပပာ်လီၤအီၤတဖၣ် ဒီးဒိးတၢ်ကူးတရံးဘၣ်န့ၣ်ပကဟံးန့ၢ်အီၤဒီးဟးထီၣ်ကွံာ်န့ၣ်လီၤ.”",
			"18": "<sup>18</sup> တၢ်ဂ့ၢ်တၢ်ကျိၤတဖၣ်အံၤဖျါကြၢးဝဲဘၣ်ဝဲလၢစီၤဃမိၢ်ဒီးအဖိ ခွါစီၤၡက့ၣ်အဂီၢ်,",
			"19": "<sup>19</sup> ဒီးစီၤၡက့ၣ်တသုးဆၢသုးကတီၢ်လၢကမၤတၢ်ဒ်အဘၣ်တၢ်ဟ့ၣ်ကူၣ်အီၤ ဘၣ်လီၤ. အဂ့ၢ်ဒ်အံၤ, အဝဲအဲၣ်လိာ်အသးဒီးစီၤယၤကိာ်အဖိမုၣ်န့ၣ်လီၤ. အဝဲဒၣ်န့ၣ်မ့ၢ်ပှၤအကါဒိၣ်ကတၢၢ်တဂၤလၢအဟံၣ်ဒူၣ်ဃီထၢအပူၤ န့ၣ်လီၤ.",
			"20": "<sup>20</sup> စီၤဃမိၢ်ဒီးအဖိခွါစီၤၡက့ၣ်လဲၤဆူတၢ်အိၣ်ဖှိၣ်အလီၢ်လၢဝ့ၢ် အတြဲၤန့ၣ်, ဒီးကတိၤတၢ်ဆူအပှၤဝ့ၢ်ဖိကဒဲကဒဲတဖၣ်, ဒီးစံးဝဲ,",
			"21": "<sup>21</sup> “ပှၤတဖၣ်အံၤမ့ၢ်တံၤသကိးအဂ့ၤလၢပဂီၢ်လီၤ. မ်အအိၣ်သကိးဒီးပှၤလၢကီၢ်အံၤအပူၤဒီးဟးထီၣ်က့ၤလီၤလၢတၢ် သဘျ့အပူၤတက့ၢ်. ကီၢ်အံၤလဲၢ်ဝဲလၢလၢလီၣ်လီၣ်လၢအဝဲသ့ၣ်အဂီၢ်စ့ၢ်ကီးလီၤ. မ်ပကဒိးတ့ဒိးဖျီပသးဒီးအဖိမုၣ်တဖၣ်ဒီးဟ့ၣ်အဝဲသ့ၣ်လၢ ပဖိမုၣ်တဖၣ်လၢတၢ်တ့တၢ်ဖျီ အဂီၢ်တက့ၢ်.",
			"22": "<sup>22</sup> ဘၣ်ဆၣ်ပှၤတဖၣ်အံၤကသးလီၤပလိာ်ဒ်သိးကအိၣ်ဆိးလၢပကျါဒီးကဲ ထီၣ်ပှၤဂီၢ်မုၢ်တဖုဃီဒီးပှၤထဲဒၣ်လၢတၢ်အဂ့ၢ်အခၢးတမံၤဧိၤ အဖီခိၣ်လၢအမ့ၢ်ပပှၤပိာ်ခွါခဲလၢာ်ကဘၣ်ဒိးတၢ်ကူးတရံးဒ်အဝဲ သ့ၣ်အသိးန့ၣ်လီၤ.",
			"23": "<sup>23</sup> မ့ၢ်အဝဲသ့ၣ်အဂီၤဘုၣ်ဂီၤဖံးခဲလၢာ်ဒီးကယဲၢ်အတၢ်တမံၤလၢ်လၢ် ကဲထီၣ်ပတၢ်တသ့ဘၣ်ဧါ. မ့မ့ၢ်ဒ်န့ၣ်ဒီး, မ်ပသးလီၤပလိာ်လၢအဝဲသ့ၣ်အိၣ်ဆိးလၢပကျါ ကသ့အဂီၢ်တက့ၢ်.”",
			"24": "<sup>24</sup> ကယဲၢ်ဝ့ၢ်အထံဖိကီၢ်ဖိခဲလၢာ်အသးလီၤပလိာ်ဒီးတၢ်ဂ့ၢ်လၢစီၤ ဃမိၢ်ဒီးစီၤၡက့ၣ်ဆှၢထီၣ်တ့ၢ်ဝဲ, ဒီးကယဲၢ်ပှၤပိာ်ခွါခဲလၢာ်ဒိးတၢ်ကူးတရံးအီၤန့ၣ်လီၤ.",
			"25": "<sup>25</sup> သၢသီဝံၤအလီၢ်ခံ, ဖဲပှၤပိာ်ခွါတဖၣ်အပူၤလီၢ်ဆါဒံးဝဲ လၢတၢ်ကူးတရံးအဃိန့ၣ်, နီၢ်ဒံနၤအဒီပုၢ်ဝဲၢ်ခွါ, စီၤစူးမ့ၤအိၣ်ဒီးစီၤလ့ၤဝံလၢအမ့ၢ်စီၤယၤကိာ်အဖိခွါခံ ဂၤ, ဟံးထီၣ်အနးတဖၣ်ဒီးလဲၤနုာ်ဝဲဆူဝ့ၢ်ပူၤဖဲပှၤတပာ်သူၣ်ပာ် သးဘၣ်အခါဒီးမၤသံကွံာ်ပှၤပိာ်ခွါခဲလၢာ်,",
			"26": "<sup>26</sup> ဃုာ်ဒီးစီၤဃမိၢ်ဒီးစီၤၡက့ၣ်န့ၣ်လီၤ. ဒီးအဝဲသ့ၣ်ဟံးန့ၢ် နီၢ်ဒံနၤလၢစီၤၡက့ၣ်အဟံၣ်ဒီးဟးထီၣ်ကွံာ်ဝဲဒၣ်န့ၣ်လီၤ.",
			"27": "<sup>27</sup> ဖဲတၢ်မၤသံမၤဝီဒ်အံၤဝံၤန့ၣ်စီၤယၤကိာ်အဖိခွါအဂၤတဖၣ် ဂုာ်ဆူၣ်ပျီဆူၣ်ဝ့ၢ်လၢတၢ်ဟ့ၣ်ကၣ်ဆၢက့ၤအဝဲသ့ၣ်အဒီပုၢ်ဝဲၢ် မုၣ်အတၢ်မဲာ်ဆှးအဂီၢ်န့ၣ်လီၤ.",
			"28": "<sup>28</sup> အဝဲသ့ၣ်ဟံးန့ၢ်ကွံာ်သိအဖုတဖၣ်, ဂီၤဘုၣ်ဂီၤဖံးတဖၣ်, ကသ့ၣ်ယီၤတဖၣ်ဒီးကယဲၢ်တၢ်အိၣ်လၢဝ့ၢ်ပူၤဒီးပျီပူၤခဲလၢာ် န့ၣ်လီၤ.",
			"29": "<sup>29</sup> အဝဲသ့ၣ်ဟံးန့ၢ်ကွံာ်တၢ်လုၢ်ဒိၣ်ပှ့ၤဒိၣ်ခဲလၢာ်, ဖီၣ်န့ၢ်ကယဲၢ်ပှၤပိာ်မုၣ်ဒီးဖိသၣ်ခဲလၢာ်ဒီးစိာ်ကွံာ်ကယဲၢ် တၢ်အိၣ်လၢဟံၣ်တဖၣ်အပူၤန့ၣ်လီၤ.",
			"30": "<sup>30</sup> စီၤယၤကိာ်စံးဘၣ်စီၤစူၤမ့းအိၣ်ဒီးစီၤလ့ၤဝံ, “သုဒုးလီၤဘၣ်ယၤလၢတၢ်ကိၢ်တၢ်ဂီၤအပူၤလံ. ခဲကနံၣ်အံၤပှၤကနၤဧၣ်ဖိ တဖၣ်, ပှၤပရးစးဖိတဖၣ်ဒီးကယဲၢ်ပှၤအိၣ်လၢကီၢ်ပူၤတဂၤလၢ်လၢ် ကသးဟ့ယၤလီၤ. ယတအိၣ်ဒီးပှၤပိာ်ခွါအါဂၤဘၣ်. အဝဲသ့ၣ်ခဲလၢာ်မ့ၢ်ပာ်ဖှိၣ်ထီၣ်အသး, ထီဒါယၤဒီးဒုးယၤန့ၣ် ပဒူၣ်ဖိထၢဖိဒီတဒူၣ်ညါကဟးဂီၤကွံာ်ဝဲန့ၣ်လီၤ.”",
			"31": "<sup>31</sup> ဘၣ်ဆၣ်အဝဲသ့ၣ်စံးဆၢဝဲ, “ပပျဲပဒီပုၢ်ဝဲၢ်မုၣ်ဘၣ်တၢ်မၤ အီၤဒ်ပှၤဃဲသဲမုၣ်ပတီၢ်မုၢ်တဂၤအသိးတကဲဘၣ်.”"
		},
		"35": {
			"1": "<sup>1</sup> ကစၢ်ယွၤစံးဘၣ်စီၤယၤကိာ်, “လဲၤဆူဝ့ၢ်ဘ့ၤသ့လးခဲအံၤ တဘျီဃီ, ဒီးအိၣ်ဆိးဖဲန့ၣ်တက့ၢ်. ဖဲန့ၣ်ဘှီထီၣ်တၢ်လုၢ်လီၢ်တခါလၢ ယၤ, ကစၢ်ယွၤလၢအလီၣ်ဖျါတ့ၢ်အသးလၢနၤအဂီၢ်ဖဲ နဃ့ၢ်ထီၣ်ကွံာ်တ့ၢ်လၢနဒီပုၢ်ဝဲၢ်ခွါစီၤဧ့ၡီၤအအိၣ်အခါ, န့ၣ်တက့ၢ်.”",
			"2": "<sup>2</sup> လၢတၢ်န့ၣ်အဃိစီၤယၤကိာ်စံးဘၣ်အပှၤဟံၣ်ဖိဃီဖိဒီးကယဲၢ်ပှၤ အိၣ်ဒီးအီၤခဲလၢာ်, “ကွံာ်တ့ၢ်ကွံာ်ပှၤတခီဘီမုၢ်ဖိအကစၢ်တဖၣ်လၢအအိၣ်ဒီးသု, မၤကဆှီထီၣ်သုသးဒီးသိးထီၣ်တၢ်ကူတၢ်သိးလၢအကဆှီတဖၣ်တ က့ၢ်.",
			"3": "<sup>3</sup> ပကဘၣ်ဟးထီၣ်ကွံာ်ဖဲအံၤဒီးလဲၤဆူဝ့ၢ်ဘ့ၤသ့လးဖဲယကဘှီ ထီၣ်တၢ်လုၢ်လီၢ်တခါလၢကစၢ်ယွၤအဂီၢ်, လၢကစၢ်ယွၤလၢအမၤစၢၤတ့ၢ်ယၤဖဲယအိၣ်လၢတၢ်ကိၢ်တၢ်ဂီၤအကတီၢ် ဒီးအိၣ်တ့ၢ်ဒီးယၤဖဲယလဲၤတပူၤလၢ်လၢ်အဂီၢ်န့ၣ်လီၤ.”",
			"4": "<sup>4</sup> လၢတၢ်န့ၣ်အဃိအဝဲသ့ၣ်ဟ့ၣ်လီၤစီၤယၤကိာ်လၢကယဲၢ်ပှၤတခီဘီ မုၢ်ဖိအကစၢ်တဖၣ်လၢအအိၣ်ဒီးအီၤခဲလၢာ်ဒီးနၢ်ဒံးလၢအဝဲသ့ၣ် ဒံးဝဲတဖၣ်န့ၣ်လီၤ. အဝဲခူၣ်လီၤကွံာ်တၢ်န့ၣ်တဖၣ်ခဲ လၢာ်ဖဲသ့ထိးဖၣ်အခီၣ်ထံးလၢအအိၣ်ဘူးဒီးဝ့ၢ်ၡက့ၣ်န့ၣ်လီၤ.",
			"5": "<sup>5</sup> တုၤစီၤယၤကိာ်ဒီးအဖိခွါတဖၣ်စးထီၣ်ဟးထီၣ်န့ၣ်တၢ်ပျံၤတၢ် ဖုးဖးဒိၣ်လီၤဘၣ်လၢပှၤဂီၢ်မုၢ်လၢအအိၣ်လၢဝ့ၢ်အိၣ်ဘူးအိၣ် တံၢ်တဖၣ်အလိၤဒီးတလူၤဘၣ်အဝဲသ့ၣ်ဘၣ်.",
			"6": "<sup>6</sup> စီၤယၤကိာ်ဟဲဃီၤဝဲဒီးအပှၤဂီၢ်မုၢ်ခဲလၢာ်ဆူဝ့ၢ်လူးစးလၢ ခဲအံၤဘၣ်တၢ်သ့ၣ်ညါအီၤဒ်ဝ့ၢ်ဘ့ၤသ့လး, လၢအအိၣ်လၢကီၢ်ကနၤဧၣ်အပူၤန့ၣ်လီၤ.",
			"7": "<sup>7</sup> အဝဲဘှီထီၣ်တၢ်လုၢ်လီၢ်တခါဖဲန့ၣ်ဒီးကိးထွဲတၢ်လီၢ်န့ၣ် အမံၤဒ်ဝ့ၢ်ဘ့ၤသ့လးအကစၢ်ယွၤ, မ့ၢ်လၢကစၢ်ယွၤလီၣ်ဖျါတ့ၢ်အသးဒီးအီၤဖဲန့ၣ်, ဖဲအဝဲဃ့ၢ်ထီၣ်ကွံာ်လၢအဝဲၢ်အအိၣ်အခါအဃိ န့ၣ်လီၤ.",
			"8": "<sup>8</sup> နီၢ်ဒဘိရၣ်, ပှၤလၢအကွၢ်နီၢ်ရံးဘကၤသံဝဲဒီးဘၣ်တၢ်ခူၣ်လီၤ အီၤဖဲသ့ၣ်သ့ထိးဖၣ်အခီၣ်ထံးလၢအအိၣ်ဝဲဖဲဝ့ၢ်ဘ့ၤသ့လးအက လံၤထံးန့ၣ်လီၤ. ဒီးတၢ်လီၢ်အံၤဘၣ်တၢ်ကိးအီၤလၢ “အးလိၣ်ဘၤ ကူာ်” အခီပညီ, “တၢ်ဟီၣ်တၢ်ယၢၤအသ့ၣ်သ့ထိးဖၣ်” န့ၣ်လီၤ.",
			"9": "<sup>9</sup> ဖဲစီၤယၤကိာ်ဟဲက့ၤကဒါက့ၤလၢကီၢ်မ့းစပတၤမံန့ၣ်, ကစၢ်ယွၤလီၣ်ဖျါထီၣ်ကဒီးအသးလၢအီၤဒီးဆိၣ်ဂ့ၤအီၤန့ၣ်လီၤ.",
			"10": "<sup>10</sup> ကစၢ်ယွၤစံးဘၣ်အီၤ, “နမံၤမ့ၢ်စီၤယၤကိာ်, ဘၣ်ဆၣ်စးထီၣ်ခဲအံၤဒီးဆူညါန့ၣ်ကမ့ၢ်ဝဲစီၤအံၣ်စရ့လးန့ၣ် လီၤ.” လၢတၢ်န့ၣ်အဃိကစၢ်ယွၤကိးအမံၤလၢစီၤအံၣ်စရ့လးလီၤ.",
			"11": "<sup>11</sup> ဒီးကစၢ်ယွၤစံးဘၣ်အီၤ, “ယမ့ၢ်သ့တၢ်လၢာ်ကစၢ်ယွၤလီၤ. ထီၣ်ဖိအါအါဂီၢ်ဂီၢ်တက့ၢ်. ပှၤကလုာ်တဖၣ်ကလီၤစၢၤလီၤသွဲၣ် လၢနၤဒီးနကမ့ၢ်ပှၤလၢစီၤပၤတဖၣ်ဟဲလီၤစၢၤလီၤသွဲၣ်လၢအီၤ န့ၣ်လီၤ.",
			"12": "<sup>12</sup> ယကဟ့ၣ်နၤထံဧိၤကီၢ်ဧိၤလၢယဟ့ၣ်တ့ၢ်စီၤအၤဘြၤဟၣ်, စီၤအံၤစဲးဒီးယကဟ့ၣ်စ့ၢ်ကီးအီၤဆူနၤဒီးနစၢၤနသွဲၣ်လၢ နလီၢ်ခံတဖၣ်န့ၣ်လီၤ.”",
			"13": "<sup>13</sup> ဒီးကစၢ်ယွၤဟးထီၣ်ကွံာ်လၢအအိၣ်လီၤ.",
			"14": "<sup>14</sup> ဖဲန့ၣ်, ဖဲတၢ်လီၢ်လၢကစၢ်ယွၤကတိၤတ့ၢ်တၢ်ဒီးအီၤန့ၣ်စီၤယၤ ကိာ်ပာ်လီၤတၢ်သ့ၣ်နီၣ်အလၢၢ်တဖျၢၣ်ဒီးပာ်စီဆှံ အီၤခီဖျိလူလီၤစပံးထံဒီးသ့ၣ်စၤယံးအသိလၢအဖီခိၣ်န့ၣ် လီၤ.",
			"15": "<sup>15</sup> ဒီးယုၢ်တၢ်လီၢ်န့ၣ်အမံၤလၢဝ့ၢ်ဘ့ၤသ့လးလီၤ.",
			"16": "<sup>16</sup> စီၤယၤကိာ်ဒီးအပှၤဟံၣ်ဖိဃီဖိတဖၣ်ဟးထီၣ်ကွံာ်လၢဝ့ၢ်ဘ့ၤ သ့လး, ဒီးဖဲအဝဲသ့ၣ်အိၣ်တယံၤကဲာ်ဆိးဒီးဝ့ၢ်ဖရၤသးဘၣ်အခါန့ၣ်, အဆၢကတီၢ်ဘၣ်ဝဲဒၣ်လၢနီၢ်ရၤဃ့လးကဆံးစၢ်အဖိ, ဒီးအဟုးကီဝဲလီၤ.",
			"17": "<sup>17</sup> ဒီးဖဲအဟုးဆါနးကတၢၢ်အခါန့ၣ်ပှၤကွၢ်ပဟုးစံးဘၣ်အီၤ, “နီၢ်ရၤဃ့လးဧၢပျံၤတၢ်တဂ့ၤ. မ့ၢ်ပိာ်ခွါဖိအသီတဂၤ လီၤ.”",
			"18": "<sup>18</sup> ဘၣ်ဆၣ်ဘူးလၢအကသံ, ဖဲအတၢ်သါလၢခံကတၢၢ်န့ၣ်, အဝဲယုၢ်န့ၢ်အဖိခွါအမံၤလၢစီၤဘံၣ်အိနံလီၤ. မ့မ့ၢ်အပၢ်ယုၢ်န့ၢ်အမံၤလၢစီၤဘံၣ်ယၤမံၣ်လီၤ.",
			"19": "<sup>19</sup> ဖဲနီၢ်ရၤဃ့လးသံဝဲန့ၣ်, ဘၣ်တၢ်ခူၣ်လီၤအီၤဖဲကျဲလဲၤဆူ ဝ့ၢ်အ့ဖရးသးအကပၤလၢခဲအံၤဘၣ်တၢ်သ့ၣ်ညါအီၤလၢဝ့ၢ်ဘ့ၤသလ့ ဃ့ၣ်န့ၣ်လီၤ.",
			"20": "<sup>20</sup> စီၤယၤကိာ်ပာ်လီၤတၢ်သ့ၣ်နီၣ်အလၢၢ်တဖျၢၣ်ဖဲန့ၣ်ဒီးဘၣ်တၢ်မၤ နီၣ်ဒံးအီၤဒ်နီၢ်ရၤဃ့လးအတၢ်သွၣ်ခိၣ်တုၤလၢမုၢ်မဆါတနံၤ အံၤန့ၣ်လီၤ.",
			"21": "<sup>21</sup> စီၤယၤကိာ်လဲၤကဒီးဆူညါဒီးသူၣ်လီၤအဒဲဖဲတၢးထီ ဧ့ၤဒ့ၢ်အဝၢ်ဘးခီန့ၣ်လီၤ.",
			"22": "<sup>22</sup> ဖဲစီၤယၤကိာ်အိၣ်ဝဲဆိးဝဲလၢကီၢ်န့ၣ်အခါ, စီၤရူၤဘ့ၣ်လဲၤမံဃုာ်ဒီးနီၢ်ဘံၤလဟၤ, လၢအမ့ၢ်အပၢ်အသံၣ်မါ ကျါတဂၤန့ၣ်လီၤ. စီၤယၤကိာ်နၢ်ဟူတၢ်န့ၣ်ဒီးအသးကဲၤထီၣ်ဝဲဒၣ်န့ၣ်လီၤ. စီၤယၤကိာ်အိၣ်ဒီးအဖိခွါတဆံခံဂၤန့ၣ်လီၤ.",
			"23": "<sup>23</sup> နီၢ်လ့ၤအၤအဖိခွါတဖၣ်မ့ၢ်ဝဲ, စီၤရူၤဘ့ၣ် (စီၤယၤကိာ်အဖိ ဝဲၢ်ကိ) စီၤစူၤမ့းအိၣ်, စီၤလ့ၤဝံ, စီၤယူဒၤ, စီၤယံးစၣ်ကၢ်ဒီး စီၤစဘူလိၣ်လီၤ.",
			"24": "<sup>24</sup> နီၢ်ရၤဃ့လးအဖိခွါတဖၣ်မ့ၢ်ဝဲ, စီၤယိၤသးဒီးစီၤဘံၣ်ယၤ မံၣ်န့ၣ်လီၤ.",
			"25": "<sup>25</sup> နီၢ်ရၤဃ့လးအကုၢ်ပိာ်မုၣ်နီၢ်ဘံၤလဟၤအဖိခွါမ့ၢ်ဝဲစီၤဒၣ် ဒီးစီၤနးသၤလံလီၤ.",
			"26": "<sup>26</sup> နီၢ်လ့ၤအၤအကုၢ်ပိာ်မုၣ်နီၢ်စံၤလပၤအဖိခွါတဖၣ်မ့ၢ်ဝဲစီၤ ကး, စီၤအၤၡ့ၢ်လီၤ. အဖိခွါတဖၣ်အံၤအိၣ်ဖျဲၣ်ထီၣ်ဝဲလၢကီၢ်မ့း စပတၤမံန့ၣ်လီၤ.",
			"27": "<sup>27</sup> စီၤယၤကိာ်လဲၤဝဲဆူအပၢ်စီၤအံၤစဲးအအိၣ်လၢဝ့ၢ်မးမရ့ဘူး ဒီးဝ့ၢ်ဃ့ဘြိၣ်ဖဲစီၤအၤဘြၤဟၣ်ဒီးစီၤအံၤစဲးအိၣ်ဆိးတ့ၢ် ဝဲဒၣ်န့ၣ်လီၤ.",
			"28": "<sup>28</sup> စီၤအံၤစဲးအိၣ်မူဝဲအနံၣ်တကယၤဃိးဆံ,",
			"29": "<sup>29</sup> ဒီးသံဝဲလၢအသးပှၢ်တုာ်အကတီၢ်န့ၣ်လီၤ. ဒီးအဖိခွါစီၤဧ့ၡီၤဒီးစီၤယၤကိာ်ခူၣ်လီၤကွံာ်အီၤန့ၣ် လီၤ."
		},
		"36": {
			"1": "<sup>1</sup> အအံၤမ့ၢ်စီၤဧ့ၤၡီၤလၢအဘၣ်တၢ်ကိးစ့ၢ်ကီးအီၤလၢစီၤအဒိၣ် အစၢၤအသွဲၣ်တဖၣ်န့ၣ်လီၤ.",
			"2": "<sup>2</sup> စီၤဧ့ၡီၤဒိးတ့ဒိးဖျီအသးဒီးပှၤကနၤဧၣ်မုၣ်တဖၣ်လၢအမ့ၢ် ဝဲ ပှၤဃ့ၤသးဖိစီၤအလိၣ်အဖိမုၣ်နီၢ်ဧဒၤ, ဒီးပှၤဃံၤဝံဖိစီၤ စံးဘဧိၣ်အဖိခွါစီၤဧနၤအဖိမုၣ်နီၢ်အဟိးလံးဘါမၤ,",
			"3": "<sup>3</sup> ဒီးစီၤယံးၡမၤဧ့လးအဖိမုၣ်, စီၤနဘါယိးအဒီပုၢ်ဝဲၢ်မုၣ် နီၢ်ဘၤစမးန့ၣ်လီၤ.",
			"4": "<sup>4</sup> ဒီးနီၢ်ဧဒၤဆံးစၢ်စီၤအလံဖးစး, နီၢ်ဘၤစမးဆံးစၢ်စီၤရဧူၤ အ့လး,",
			"5": "<sup>5</sup> ဒီးနီၢ်အဟိးလံးဘါမၤဆံးစၢ်စီၤယဧူၤၡး, စီၤယၤဧလၣ်, ဒီးစီၤကိးရးလီၤ. ကယဲၢ်ဖိခွါခဲလၢာ်သ့ၣ်တဖၣ်အံၤဘၣ်တၢ်ဆံး စၢ်န့ၢ်အီၤလၢစီၤဧ့ၡီၤအဂီၢ်လၢကီၢ်ကနၤဧၣ်အပူၤန့ၣ်လီၤ.",
			"6": "<sup>6</sup> ဒီးစီၤဧ့ၡီၤကိးထီၣ်အမါတဖၣ်, အဖိခွါတဖၣ်, အဖိမုၣ်ဒီးကယဲၢ်ပှၤခဲလၢာ်လၢအဟံၣ်ပူၤဃုာ်ဒီးအဆၣ်ဖိကီၢ်ဖိ ခဲလၢာ်ဒီးအတၢ်ဖိတၢ်လံၤခဲလၢာ်လၢအဒိးန့ၢ်ဘၣ်တ့ၢ်ဝဲလၢကီၢ် ကနၤဧၣ်ဒီးဟးထီၣ်ကွံာ်ယံၤဝဲဒီးအပုၢ်စီၤယၤကိာ်ဆူထံကီၢ် အဂၤတဘ့ၣ်န့ၣ်လီၤ.",
			"7": "<sup>7</sup> အဝဲဟးထီၣ်ကွံာ်မ့ၢ်လၢထံကီၢ်လၢအဝဲဒီးစီၤယၤကိာ်အိၣ်ဆိး ဝဲခဲအံၤလုၢ်အီၣ်လုၢ်အီအဝဲသ့ၣ်တန့ၢ်လၢၤဘၣ်အဃိန့ၣ်လီၤ. အဂ့ၢ်ဒ်အံၤ, အဝဲသ့ၣ်အိၣ်ဒီးအဆၣ်ဖိကီၢ်ဖိအါကဲာ်ဆိးဒီးအိၣ် သကိးတပူၤဃီတသ့လၢၤဘၣ်.",
			"8": "<sup>8</sup> လၢတၢ်န့ၣ်အဃိစီၤဧ့ၡီၤအိၣ်ဝဲဆိးဝဲလၢကစၢၢ်စ့ဧ့ၢ်လၢကီၢ် အဒိၣ်အပူၤဒီးဘၣ်တၢ်ကိးအီၤလၢစီၤအဒိၣ်လီၤ.",
			"9": "<sup>9</sup> ဒီးအအံၤမ့ၢ်စီၤဧ့ၡီၤ, ပှၤအဒိၣ်ဖိသ့ၣ်တဖၣ်အပၢ်လၢပျၢၤအစၢၤ အသွဲၣ်တဖၣ်န့ၣ်လီၤ.",
			"10": "<sup>10</sup> စီၤဧ့ၡီၤအမါနီၢ်ဧဒၤဆံးစၢ်န့ၢ်အီၤအဖိခွါတဂၤလၢအမ့ၢ် စီၤအလံဖးစးလီၤ.",
			"11": "<sup>11</sup> ဒီးစီၤအလံဖးစးအိၣ်ဒီးအဖိခွါယဲၢ်ဂၤလၢအမ့ၢ်ဝဲစီၤတ့ၤ မၣ်, စီၤအိမၢ်, စီၤစဖိၤ, စီၤကၤတၣ်ဒီးစီၤကနးစးတဖၣ်န့ၣ်လီၤ.",
			"12": "<sup>12</sup> ဒီးစီၤဧ့ၡီၤအဖိခွါစီၤအလံဖးစးအိၣ်ဒီးအသံၣ်မါတဂၤလၢ အမံၤမ့ၢ်နီၢ်တံးမနၤလီၤ. ဒီးနီၢ်တံးမနၤဆံးစၢ်ထီၣ်စီၤဧမၤလ့းလၢစီၤအလံဖးစးအဂီၢ် န့ၣ်လီၤ. အဝဲသ့ၣ်တဖၣ်န့ၣ်မ့ၢ်စီၤဧ့ၡီၤအမါနီၢ်ဧဒၤအဖိခွါတဖၣ်လီၤ.",
			"13": "<sup>13</sup> ဒီးစီၤဧ့ၡီၤအမါနီၢ်ဘၤစမးဆံးစၢ်န့ၢ်အီၤအဖိခွါတဂၤလၢ အမံၤမ့ၢ်စီၤရဧူၤအ့လးလီၤ. ဒီးစီၤရဧူၤအ့လးအိၣ်ဒီးအဖိခွါလွံၢ်ဂၤလၢအမ့ၢ်စီၤနၤ ဃး, စီၤစ့ရၤ, စီၤၡမၤဒီးစီၤမံစၤတဖၣ်လီၤ.",
			"14": "<sup>14</sup> ဒီးစီၤဧ့ၡီၤအမါနီၢ်အဟိးလံးဘါမၤ, စီၤစံးဘဧိၣ်အဖိခွါ စီၤဧနၤအဖိမုၣ်ဆံးစၢ်ထီၣ်အဖိခွါသၢဂၤလၢအမ့ၢ်စီၤယဧူၡၢ်, စီၤယၤဧလၣ်ဒီးစီၤကိးရးလၢစီၤဧ့ၡီၤအဂီၢ်န့ၣ်လီၤ.",
			"15": "<sup>15</sup> အအံၤမ့ၢ်ပှၤအဒူၣ်တဖၣ်လၢအဟဲလီၤစၢၤလီၤသွဲၣ်လၢစီၤဧ့ၡီၤ န့ၣ်လီၤ. စီၤဧ့ၡီၤအဖိခွါအခီၣ်ထံးတဂၤလၢအမ့ၢ်စီၤအလံဖးစးမ့ၢ်ပှၤ အဒူၣ်လၢလာ်တဖၣ်အံၤအပၢ်လၢပျၢၤန့ၣ်လီၤ. ပှၤသ့ၣ်တဖၣ်အံၤမ့ၢ်ဝဲပှၤတ့ၤမၣ်အဒူၣ်, ပှၤအိမၢ်အဒူၣ်, ပှၤစဖိၤအဒူၣ်, ပှၤကနးစးအဒူၣ်, ပှၤကိးရးအဒူၣ်, ပှၤကၤတၣ်အဒူၣ်ဒီးပှၤဧမၤလ့းအဒူၣ်လီၤ.",
			"16": "<sup>16</sup> အဝဲသ့ၣ်ခဲလၢာ်မ့ၢ်ပှၤဟဲလီၤစၢၤလီၤသွဲၣ်လၢစီၤဧ့ၡီၤအမါ နီၢ်ဧဒၤလီၤ.",
			"17": "<sup>17</sup> ဒီးစီၤဧ့ၡီၤအဖိခွါစီၤရဧူၤအ့လးမ့ၢ်ပှၤအဒူၣ်လၢလာ်တဖၣ် အံၤအပၢ်လၢပျၢၤန့ၣ်လီၤ. ပှၤနၤဃးအဒူၣ်, ပှၤစ့ရၤအဒူၣ်, ပှၤၡးမၤအဒူၣ်ဒီးပှၤမံစၤအဒူၣ်သ့ၣ်တဖၣ်လီၤ. အဝဲသ့ၣ်ခဲလၢာ်မ့ၢ်ပှၤဟဲလီၤစၢၤလီၤသွဲၣ်လၢစီၤဧ့ၡီၤအမါ နီၢ်ဘၤစမးန့ၣ်လီၤ.",
			"18": "<sup>18</sup> ဒီးပှၤအဒူၣ်တဖၣ်လၢအဟဲလီၤစၢၤလီၤသွဲၣ်လၢစီၤဧ့ၡီၤဒီး အမါနီၢ်အဟိးလံးဘါမၤလၢအမ့ၢ်စီၤဧနၤအဖိမုၣ်န့ၣ်မ့ၢ်ဝဲ ပှၤယဧူၤၡးအဒူၣ်, ပှၤယၤဧလၣ်အဒူၣ်ဒီးပှၤကိးရးအဒူၣ်လီၤ.",
			"19": "<sup>19</sup> ကယဲၢ်ပှၤအဒူၣ်ခဲလၢာ်အံၤဟဲလီၤစၢၤလီၤသွဲၣ်လၢစီၤဧ့ၡီၤ လီၤ.",
			"20": "<sup>20</sup> ပှၤလၢအအိၣ်ဆိးပာ်စၢၤလၢကီၢ်အဒိၣ်သ့ၣ်တဖၣ်န့ၣ်ဘၣ်တၢ်နီၤဖး လီၤအီၤဆူဒူၣ်တဖၣ်လၢအဒွးထူဒွးထံးက့ၤအတၢ်ဟဲ လီၤစၢၤလၢပှၤဃိၢ်ဖိစီၤစ့ဧ့ၢ်န့ၣ်လီၤ. ဒီးပှၤအဒူၣ်တဖၣ်န့ၣ်မ့ၢ်ဝဲ, ပှၤလိတၣ်အဒူၣ်,",
			"21": "<sup>21</sup> ပှၤၡိဘလးအဒူၣ်, ပှၤစံးဘဧိၣ်အဒူၣ်, ပှၤဧနၤအဒူၣ်, ပှၤဒံၡိၣ်အဒူၣ်, ပှၤအ့စၢ်အဒူၣ်ဒီးပှၤဒံၡၣ်အဒူၣ်တဖၣ်လီၤ.",
			"22": "<sup>22</sup> စီၤလိတၣ်မ့ၢ်ဝဲစီၤဃိၢ်ရၤအဒူၣ်တဒူၣ်ဒီးစီၤဟ့ၣ်မၣ်အဒူၣ် တဒူၣ်အပၢ်လၢပျၢၤလီၤ. (ဒီးစီၤလိတၣ်အိၣ်ဒီးအဒီပုၢ်ဝဲၢ်မုၣ်တဂၤလၢအမ့ၢ်နီၢ်တံး မနၤလီၤ.)",
			"23": "<sup>23</sup> စီၤၡိဘလးန့ၣ်မ့ၢ်ဝဲစီၤဧးလဝၣ်အဒူၣ်တဒူၣ်, စီၤမနၤဃးအဒူၣ်တဒူၣ်, စီၤဧ့ၤဘါလးအဒူၣ်တဒူၣ်, စီၤၡဖိၤအဒူၣ်တဒူၣ်ဒီးစီၤအိၣ်နၣ် အဒူၣ်တဒူၣ်အပၢ်လၢပျၢၤန့ၣ်လီၤ.",
			"24": "<sup>24</sup> စီၤစံးဘဧိၣ်အိၣ်ဒီးအဖိခွါခံဂၤလၢအမ့ၢ်ဝဲစီၤအၤယၤဒီး စီၤဧနၤလီၤ. (အဝဲအံၤမ့ၢ်စီၤဧနၤလၢအထံၣ်န့ၢ်ထံကိၢ်ထီၣ်ပၢၢ်တဖၣ်လၢပှၢ် မုၢ်ကနၢအပူၤဖဲအဝဲကွၢ်အပၢ်အကသ့ၣ်ယီၤတဖၣ်အခါန့ၣ်လီၤ.)",
			"25": "<sup>25</sup> စီၤဧနၤအိၣ်ဒီးအဖိခွါစီၤဒံၡိၣ်ဒီးအိၣ်စ့ၢ်ကီးဒီးအဖိ မုၣ်တဂၤလၢအမံၤမ့ၢ်နီၢ်အဟိးလံးဘါမၤန့ၣ်လီၤ.",
			"26": "<sup>26</sup> စီၤဧနၤမ့ၢ်စီၤဒံၡိၣ်အပၢ်ဒီးစီၤဒံၡိၣ်မ့ၢ်စီၤဃ့းမဒၣ် အဒူၣ်တဒူၣ်, စီၤအ့းၡဘၣ်အဒူၣ်တဒူၣ်, စီၤယံးသရၣ်အဒူၣ်တဒူၣ်ဒီးစီၤကရၣ် အဒူၣ်တဒူၣ်အပၢ်လၢပျၢၤန့ၣ်လီၤ.",
			"27": "<sup>27</sup> စီၤအ့စၢ်န့ၣ်မ့ၢ်ဝဲစီၤဘံးလဟၣ်အဒူၣ်တဒူၣ်, စီၤစၤဧဝၣ်အဒူၣ်တဒူၣ်ဒီးစီၤယၤဧကၣ်အဒူၣ်တဒူၣ်အပၢ်လၢပျၢၤ န့ၣ်လီၤ.",
			"28": "<sup>28</sup> စီၤဒံၡၣ်မ့ၢ်ဝဲစီၤဧူးစးအဒူၣ်တဒူၣ်ဒီးစီၤအၤရၣ်အဒူၣ် တဒူၣ်အပၢ်လၢပျၢၤန့ၣ်လီၤ.",
			"29": "<sup>29</sup> အအံၤမ့ၢ်ပှၤဃိၢ်ဖိအဒူၣ်တဖၣ်လၢကီၢ်အဒိၣ်အပူၤန့ၣ်လီၤ. ပှၤလိတၣ်အဒူၣ်, ပှၤၡိဘလးအဒူၣ်, ပှၤစံးဘဧိၣ်အဒူၣ်, ပှၤစနၤအဒူၣ်,",
			"30": "<sup>30</sup> ပှၤဒံၡိၣ်အဒူၣ်, ပှၤအ့စၢ်အဒူၣ်ဒီးပှၤဒံၡၣ်အဒူၣ်တဖၣ်လီၤ.",
			"31": "<sup>31</sup> တချုးဒံးဘၣ်လၢကီၢ်အံၣ်စရ့လးအစီၤပၤအိၣ်ဒံးနီတဂၤန့ၣ်, စီၤပၤလၢလာ်တဖၣ်အံၤပၢကီၢ်အဒိၣ်တဂၤဝံၤတဂၤန့ၣ်လီၤ.",
			"32": "<sup>32</sup> စီၤဘဧိၣ်အဖိခွါစီၤဘ့လၤလၢဝ့ၢ်ဒံနဟးဘၤ,",
			"33": "<sup>33</sup> စီၤစရၤအဖိခွါစီၤယိၤဘးလၢဝ့ၢ်ဘိးစရၤ,",
			"34": "<sup>34</sup> စီၤဃူၡၣ်လၢကီၢ်တ့ၤမၣ်အလီၢ်ကဝီၤ, စီၤဘဒးအဖိခွါစီၤဟဒးလၢဝ့ၢ်ဧဝံး",
			"36": "<sup>36</sup> (အဝဲမၤနၢၤကွံာ်ပှၤမံးဒယၣ်ဖိတဖၣ်လၢတၢ်ဒုးတဘျီလၢကီၢ် မိၤအးအပူၤန့ၣ်လီၤ.) စီၤစးမလၤလၢဝ့ၢ်မးစရ့ကၤ,",
			"37": "<sup>37</sup> စီၤၡီလူးလၢဝ့ၢ်ရဃိဘိးအိၣ်လၢထံကျိဖရၤသးအနံၤ",
			"38": "<sup>38</sup> စီၤဧးကဘိၢ်အဖိခွါစီၤဘဧၤလဃါနၣ်, စီၤဃဒၢ်လၢဝ့ၢ်ဖၤဧူၤ (အမါအမံၤမ့ၢ် နီၢ်မဟ့တးဘးအ့လးလၢအမ့ၢ်နီၢ်မးတရ့းအဖိမုၣ်, စီၤမ့စဟးအလံၤမုၣ်န့ၣ်လီၤ.)",
			"40": "<sup>40</sup> စီၤဧ့ၡီၤမ့ၢ်ပှၤအဒိၣ်ဖိအဒူၣ်လၢလာ်တဖၣ်အံၤအပၢ်လၢပျၢၤန့ၣ် လီၤ. ပှၤတံးမနၤအဒူၣ်, ပှၤဧးလဝၣ်အဒူၣ်,",
			"41": "<sup>41</sup> ပှၤယသ့းအဒူၣ်, ပှၤအဟိးလံးဘါမၤအဒူၣ်, ပှၤအ့လးအဒူၣ်,",
			"42": "<sup>42</sup> ပှၤပံနိၣ်အဒူၣ်, ပှၤကနးစးအဒူၣ်, ပှၤတ့ၤမၤအဒူၣ်, ပှၤမံးဘစၢ်အဒူၣ်,",
			"43": "<sup>43</sup> ပှၤမးကဒံအ့လးအဒူၣ်ဒီးပှၤဧံရၣ်အဒူၣ်လီၤ. လီၢ်ကဝီၤဖဲပှၤအဒူၣ်တဒူၣ်စုာ်စုာ်အိၣ်ဝဲဆိးဝဲန့ၣ်ဘၣ်တၢ်သ့ၣ် ညါအီၤခီဖျိအဒူၣ်အမံၤလီၤ."
		},
		"37": {
			"1": "<sup>1</sup> စီၤယၤကိာ်အိၣ်ဆိးဒံးဝဲလၢကီၢ်ကနၤဧၣ်ဖဲအပၢ်စီၤအံၤစဲး အိၣ်ဆိးတ့ၢ်ဝဲအပူၤန့ၣ်လီၤ.",
			"2": "<sup>2</sup> ဒီးအအံၤမ့ၢ်တၢ်စံၣ်စိၤတဲစိၤဘၣ်ထွဲဒီးစီၤယၤကိာ်အဒူၣ်ဖိ ထၢဖိန့ၣ်လီၤ. စီၤယိၤသး, ပှၤသးစၢ်လၢအသးအိၣ်တဆံနွံနံၣ်တဂၤဒီးအဒီပုၢ် ဝဲၢ်ခွါလၢအမ့ၢ်အပၢ်သံၣ်မါနီၢ်ဘံၤလဟၤဒီးနီၢ်စံလပၤအဖိ ခွါသ့ၣ်တဖၣ်န့ၣ်ကွၢ်ထွဲသိဒီးမဲာ်တဲးလဲးတဖၣ်န့ၣ်လီၤ. အဝဲဟဲက့ၤစိာ်တၢ်ကစီၣ်အအၢအသီလၢအဒီပုၢ်ဝဲၢ်ခွါတဖၣ်မၤတ့ၢ် ဝဲဆူအပၢ်အအိၣ်န့ၣ်လီၤ.",
			"3": "<sup>3</sup> စီၤယၤကိာ်အဲၣ်တ့ၢ်စီၤယိၤသးအါန့ၢ်အဖိခွါအဂၤခဲလၢာ်, မ့ၢ်လၢအဝဲအိၣ်ဖျဲၣ်ထီၣ်တ့ၢ်လၢအဝဲအဂီၢ်ဖဲအဝဲအသးပှၢ်အကတီၢ် အဃိန့ၣ်လီၤ. အဝဲမၤန့ၢ်တ့ၢ်ဆ့ကၤလီၤဆီတဘ့ၣ်လၢအဖိခွါစီၤယိၤသးအဂီၢ် န့ၣ်လီၤ.",
			"4": "<sup>4</sup> တုၤအဒီပုၢ်ဝဲၢ်ခွါတဖၣ်ထံၣ်ဝဲလၢအပၢ်စီၤယၤကိာ်အဲၣ်တ့ၢ်စီၤ ယိၤသးဒိၣ်န့ၢ်အအဲၣ်တ့ၢ်အဝဲသ့ၣ်န့ၣ်, အဝဲသ့ၣ်သးဟ့ တ့ၢ်အီၤနးမးတုၤဒၣ်လဲာ်တကတိၤတၢ်ဒီးအီၤမုာ်မုာ်ဘၣ်လီၤ.",
			"5": "<sup>5</sup> ဘၣ်တနၤစီၤယိၤသးအိၣ်ဒီးအတၢ်မံမီၢ်တမံၤ, ဒီးဖဲအတဲဘၣ်အဒီပုၢ်ဝဲၢ်ခွါသ့ၣ်တဖၣ်လၢတၢ်ဂ့ၢ်န့ၣ်, အဝဲသ့ၣ်သးဟ့အီၤအါန့ၢ်အလီၢ်လီၤ.",
			"6": "<sup>6</sup> စီၤယိၤသးစံးဝဲ, “ဝံသးစူၤဒိကနၣ်တၢ်မံမီၢ်လၢယမံမီၢ် တ့ၢ်တက့ၢ်.",
			"7": "<sup>7</sup> ပဝဲခဲလၢာ်ပအိၣ်လၢစံာ်ပျီပူၤဒီးစၢကဒိၣ်ထီၣ်ပဘုကၠူၣ်တ ဖၣ်, ဖဲယဘုကဒိၣ်ဝံၢ်ထီၣ်အသးအိၣ်ဆၢထၢၣ်ထူၣ်ကလာ်န့ၣ်လီၤ. သုဘုကဒိၣ်တဖၣ်ဟဲအိၣ်ဝးတရံးယဘုကဒိၣ်ဒီးသကုးလီၤအသးလၢ ယဘုကဒိၣ်အမဲာ်ညါလီၤ.”",
			"8": "<sup>8</sup> အဒီပုၢ်ဝဲၢ်ခွါတဖၣ်သံကွၢ်ဝဲ, “နဆိကမိၣ်လၢနကကဲထီၣ်စီၤ ပၤတဂၤဒီးပၢပှၤန့ၣ်ဧါ”. ဒီးအဝဲသ့ၣ်သးဟ့အီၤအါထီၣ်မ့ၢ်လၢအတၢ်မံမီၢ်တဖၣ်ဒီးတၢ်လၢ အဝဲစံးတ့ၢ်ဘၣ်ထွဲဒီးအဝဲသ့ၣ်အဂ့ၢ်အဃိလီၤ.",
			"9": "<sup>9</sup> ဒီးစီၤယိၤသးအိၣ်ဒီးအတၢ်မံမီၢ်တဂၤတမံၤဒီးတဲဘၣ်အဒီပုၢ် ဝဲၢ်ခွါသ့ၣ်တဖၣ်, “ယအိၣ်ဒီးတၢ်မံမီၢ်အဂၤတမံၤ, ဒီးလၢယတၢ်မံမီၢ်အပူၤန့ၣ်, ယထံၣ်မုၢ်, လါဒီးဆၣ်တဆံ တဖျၢၣ်သကူးလီၤအသးလၢယမဲာ်ညါန့ၣ်လီၤ.”",
			"10": "<sup>10</sup> အဝဲတဲဘၣ်စ့ၢ်ကီးအပၢ်လၢအတၢ်မံမီၢ်န့ၣ်ဒီးအပၢ်သိၣ်ဃီၣ်အီၤ န့ၣ်လီၤ. “နမံမီၢ်တၢ်မနုၤတကလုာ်လဲၣ်. မ့ၢ်နဆိကမိၣ်လၢနမိၢ်, နဒီပုၢ်ဝဲၢ်ခွါတဖၣ်ဒီးယၤ, ပကဟဲဒီးသကူးလီၤပသးလၢနမဲာ်ညါန့ၣ်ဧါ.”",
			"11": "<sup>11</sup> စီၤယိၤသးအဒီပုၢ်ဝဲၢ်ခွါတဖၣ်အသးက့ၣ်အီၤ, ဘၣ်ဆၣ်ဒီးအပၢ်ဆိကမိၣ်ထွဲဒံးတၢ်ဂ့ၢ်လၢအမၤအသးခဲလၢာ်န့ၣ် လီၤ.",
			"12": "<sup>12</sup> ဘၣ်မုၢ်တနံၤ, စီၤယိၤသးအဒီပုၢ်ဝဲၢ်ခွါတဖၣ်လဲၤဆူဝ့ၢ်ၡက့ၣ် လၢကကွၢ်ထွဲအပၢ်အသိတဖၣ်အဂီၢ်န့ၣ်လီၤ.",
			"13": "<sup>13</sup> စီၤယၤကိာ်စံးဘၣ်စီၤယိၤသး, “ယအဲၣ်ဒိးလၢနကလဲၤဆူ ဝ့ၢ်ၡက့ၣ်ဖဲနဒီပုၢ်ဝဲၢ်ခွါသ့ၣ်တဖၣ်ကွၢ်ထွဲသိတဖၣ်အလီၢ်န့ၣ် လီၤ.” စီၤယိၤသးစံးဆၢဝဲ, “မ့ၢ်, ယကလဲၤလီၤ.”",
			"14": "<sup>14</sup> အပၢ်စံးဘၣ်အီၤ, “လဲၤဒီးကွၢ်မ့ၢ်နဒီပုၢ်ဝဲၢ်ခွါသ့ၣ်တဖၣ် ဒီးသိတဖၣ်အိၣ်ဘၣ်မုာ်မုာ်ခုၣ်ခုၣ်ဂ့ၤဂ့ၤဘၣ်ဘၣ်ကစီဒီဧါ. ဒီးဟဲက့ၤတဲစံးယၤတက့ၢ်.” ဒီးအပၢ်ပျဲလီၤအီၤလၢအတၢ် လဲၤအကျဲလၢဝ့ၢ်ဃ့ဘြိၣ်အတြီၤပူၤန့ၣ်လီၤ. စီၤယိၤသးလဲၤတုၤဝဲဆူၡက့ၣ်,",
			"15": "<sup>15</sup> ဒီးလဲၤဝ့ၤဝီၤတၢ်လၢထံလီၢ်ကီၢ်ပူၤန့ၣ်, ဖဲပှၤတဂၤထံၣ်အီၤဒီးသံကွၢ်အီၤ, “နဃုတၢ်မနုၤလဲၣ်.”",
			"16": "<sup>16</sup> အဝဲစံးဆၢဝဲ, “ယဃုယဒီပုၢ်ဝဲၢ်ခွါတဖၣ်လၢအကွၢ်ထွဲအသိ တဖၣ်န့ၣ်လီၤ. အဝဲသ့ၣ်အိၣ်ဖဲလဲၣ်န့ၣ်နတဲယၤသ့ဧါ.”",
			"17": "<sup>17</sup> ပှၤတဂၤန့ၣ်စံးဘၣ်အီၤ, “အဝဲသ့ၣ်ဟးထီၣ်ကွံာ်လံ. ယနၢ်ဟူအဝဲသ့ၣ်စံးဝဲဒၣ်လၢကလဲၤဝဲဆူဒိၤသၣ်န့ၣ်လီၤ.” လၢတၢ်န့ၣ်အဃိစီၤယိၤသးလဲၤပိာ်ထွဲအဒီပုၢ်ဝဲၢ်ခွါသ့ၣ်တဖၣ် အခံဒီးထံၣ်ဘၣ်အဝဲသ့ၣ်ဖဲဝ့ၢ်ဒိၤသၣ်န့ၣ်လီၤ.",
			"18": "<sup>18</sup> အဝဲသ့ၣ်ထံၣ်စိဃီၤစီၤယိၤသးလၢတၢ်လီၢ်အယံၤဒီးတချုးအဟဲ တုၤဒံးဘၣ်ဆူအဝဲသ့ၣ်အအိၣ်န့ၣ်, အဝဲသ့ၣ်ကူၣ်ထီၣ်တၢ်အၢထီဒါအီၤဒီးပာ်လီၤအသးလၢကမၤသံအီၤ န့ၣ်လီၤ.",
			"19": "<sup>19</sup> အဝဲသ့ၣ်စံးလိာ်အသး, “ပှၤမံမီၢ်တၢ်တဂၤဟဲလံ.",
			"20": "<sup>20</sup> ဟဲခဲအံၤ, မ်ပမၤသံအီၤဒီးတ့ၢ်လီၤအီၤဆူထံပူၤလၢထံလီၤ သံးကွံာ်တဖၣ်အကျါတပူၤန့ၣ်တက့ၢ်. ပစံးသ့လၢဆၣ်ဖိကီၢ်ဖိ အအၢတဒုမၤသံကွံာ်အီၤလံ. အန့ၣ်ဒီးအတၢ်မံမီၢ်တဖၣ်ကကဲ ထီၣ်ဒ်လဲၣ်န့ၣ်ပကထံၣ်ဘၣ်လီၤ.”",
			"21": "<sup>21</sup> စီၤရူၤဘ့ၣ်နၢ်ဟူအဝဲသ့ၣ်အတၢ်ကတိၤဒီးဂုာ်ကျဲးစၢးမၤပူၤ မၤဖျဲးစီၤယိၤသးန့ၣ်လီၤ. အဝဲစံးဝဲ, “မ်ပသုတမၤသံအီၤတဂ့ၤ.”",
			"22": "<sup>22</sup> “ထဲပကတ့ၢ်လီၤကွံာ်အီၤဆူထံပူၤလၢပှၢ်မုၢ်ကနၢအံၤအပူၤ, ဒီးတဘၣ်မၤဆါအီၤတဂ့ၤ.” အဝဲစံးတၢ်ဒ်အံၤ, မ့ၢ်လၢအဝဲကူၣ်ကျဲၤဒ်သိးအကမၤပူၤမၤဖျဲး အီၤလၢအဝဲသ့ၣ်အစုပူၤဒီးဆှၢကဒါက့ၤအီၤဆူအပၢ်အအိၣ်အဃိ န့ၣ်လီၤ.",
			"23": "<sup>23</sup> ဖဲစီၤယိၤသးဟဲတုၤဆူအဒီပုၢ်ဝဲၢ်ခွါသ့ၣ်တဖၣ်အအိၣ်န့ၣ်, အဝဲသ့ၣ်ဖှီယာ်ကွံာ်အဆ့ကၤလီၤဆီတဘ့ၣ်လၢအလိၤန့ၣ်လီၤ.",
			"24": "<sup>24</sup> ဒီးအဝဲသ့ၣ်ဖီၣ်န့ၢ်အီၤဒီးတ့ၢ်လီၤကွံာ်အီၤလၢထံပူၤလၢထံ လီၤသံးကွံာ်န့ၣ်လီၤ.",
			"25": "<sup>25</sup> ဖဲအဝဲသ့ၣ်အီၣ်တၢ်အခါန့ၣ်, သတူၢ်ကလာ်ထံၣ်ဃီၤပှၤယံးၡမၤဧ့လး ဖိတဖုလဲၤတၢ်လၢကီၢ်ကံးလဧးဆူကီၢ်အဲၤကူပတူးန့ၣ်လီၤ. အကီၤလၤအူးတဖၣ်ဘၣ်တၢ်ပဒၢးအီၤဒီးတၢ်နၢမူနၢဆှီတဖၣ်ဒီး စပံးသၣ်အဃ့တဖၣ်လီၤ.",
			"26": "<sup>26</sup> စီၤယူဒၤစံးဘၣ်အဒီပုၢ်ဝဲၢ်ခွါတဖၣ်, “ပမၤသံကွံာ်ပဒီ ပုၢ်ဝဲၢ်ခွါဒီးပာ်ခူသူၣ်မၤဘံၣ်မၤဘၢတၢ်မၤသံန့ၣ်, ပကန့ၢ်ဘျုးမနုၤလဲၣ်.",
			"27": "<sup>27</sup> မ်ပကဆါကွံာ်အီၤဆူပှၤယံးၡမၤဧ့လးဖိသ့ၣ်တဖၣ်အအိၣ်န့ၣ်တ က့ၢ်. အန့ၣ်ဒီးပတမၤဆါဘၣ်အီၤဘၣ်. နီၢ်နီၢ်တခီ, အဝဲမ့ၢ်ဒၣ်ပဒီပုၢ်ဝဲၢ်ခွါ, ပဖံးပညၣ်ဒီးပသွံၣ်ပထံဒၣ်ဝဲလီၤ.” အဒီပုၢ်ဝဲၢ်ခွါတဖၣ်ဘၣ်သူၣ်ဘၣ်သးဝဲ,",
			"28": "<sup>28</sup> ဒီးဖဲပှၤမံးဒယၣ်ဖိအပှၤကူၣ်တၢ်ကၤတၢ်တနီၤဟဲဘၣ်ကျဲန့ၣ်, စီၤယိၤသးအဒီပုၢ်ဝဲၢ်ခွါတဖၣ်ထုးထီၣ်အီၤလၢထံပူၤဒီးဆါ ကွံာ်အီၤလၢစ့ညၣ်အဘ့ၣ်ခံဆံ, ဆူပှၤယံးၡမၤဧ့လးဖိတဖၣ်အစုပူၤလၢအက့ၤစိာ်ကွံာ်အီၤဆူ ကီၢ်အဲၤကူပတူးအဂီၢ်န့ၣ်လီၤ.",
			"29": "<sup>29</sup> ဒီးဖဲစီၤရူၤဘ့ၣ်ဟဲက့ၤကဒါက့ၤဆူထံပူၤဒီးတထံၣ်ဘၣ်စီၤ ယိၤသးဖဲန့ၣ်ဘၣ်န့ၣ်အဝဲဖှီယာ်ကွံာ်အကူအသိးတဖၣ်လၢတၢ်သူၣ် အုးသးအုးအပူၤန့ၣ်လီၤ.",
			"30": "<sup>30</sup> အဝဲက့ၤကဒါက့ၤဆူအဒီပုၢ်ဝဲၢ်ခွါတဖၣ်အအိၣ်ဒီးစံးဝဲ, “ဖိသၣ်ပိာ်ခွါတအိၣ်ဖဲန့ၣ်လၢၤဘၣ်. ပကဘၣ်မၤတၢ်မနုၤလဲၣ်.”",
			"31": "<sup>31</sup> တုၤနုၤတစုအဝဲသ့ၣ်မၤသံကွံာ်မဲာ်တဲးလဲးတဒုဒီးစုၣ်လီၤ ဝဲစီၤယိၤသးအဆ့ကၤလၢအသွံၣ်အကျါလီၤ.",
			"32": "<sup>32</sup> အဝဲသ့ၣ်က့ၤစိာ်ဆ့ကၤန့ၣ်ဆူအပၢ်အအိၣ်ဒီးစံးဝဲ, “ပထံၣ်တၢ်အံၤလီၤ. မ့ၢ်အမ့ၢ်နဖိခွါအတၢ်ဧါ.”",
			"33": "<sup>33</sup> စီၤယၤကိာ်သ့ၣ်ညါနီၣ်တၢ်န့ၣ်ဒီးစံးဝဲ, “မ့ၢ်, မ့ၢ်အဝဲအတၢ် လီၤ. ဆၣ်ဖိကီၢ်ဖိအအၢအသီတနီၤမၤသံကွံာ်အီၤလံ. ယဖိခွါစီၤယိၤသးဘၣ်တၢ်အ့ၣ်ဖှီကွံာ်အီၤအက့က့အခီခီလံ မးလဲၣ်.”",
			"34": "<sup>34</sup> စီၤယၤကိာ်ဖှီကွံာ်အဆ့တဖၣ်လၢတၢ်သူၣ်အုးသးအုးအပူၤဒီးကၤ ထီၣ်ဝဲထၢၣ်တၢ်ကံးယာ်လီၤ. အဝဲသူၣ်အုးသးအုးလၢအဖိခွါအဃိအါနံၤအါသီန့ၣ်လီၤ.",
			"35": "<sup>35</sup> ကယဲၢ်အဖိခွါဒီးအဖိမုၣ်တဖၣ်ဟဲဝဲလၢကမၤမုာ်အီၤအဂီၢ်, ဘၣ်ဆၣ်ဒီးအဝဲဂ့ၢ်လိာ်ကွံာ်တၢ်မၤမုာ်အီၤဒီးစံးဝဲ, “ယကလဲၤလီၤဆူတၢ်သံအကီၢ်ပူၤ, အိၣ်ဒံးဒီးတၢ်သူၣ်အုးသး အုးလၢယဖိခွါအဃိန့ၣ်လီၤ.” အန့ၣ်ဒီးအဝဲဟီၣ်ယၢၤထွဲဒံးဝဲလၢအဖိခွါစီၤယိၤသးအဃိ န့ၣ်လီၤ.",
			"36": "<sup>36</sup> အကတီၢ်ဖဲန့ၣ်, လၢကီၢ်အဲၤကူပတူးအပူၤ, ပှၤမံးဒယၣ်ဖိတဖၣ်ဆါလီၤကွံာ်လံစီၤယိၤသးဆူစီၤပိၤတံၤ ဖၢ်, ပှၤပၢၤနီအခိၣ်တဂၤလၢအမ့ၢ်စီၤပၤအပဒိၣ်ပပှၢ်တဖၣ်အကျါတဂၤအစု ပူၤလီၤ."
		},
		"38": {
			"1": "<sup>1</sup> အကတီၢ်ဖဲန့ၣ်စီၤယူဒၤဟးသဒၣ်အဒီပုၢ်ဝဲၢ်တဖၣ်ဒီးလဲၤတၢ်ဒ် သိးအကအိၣ်ဒီးပှၤတဂၤလၢအမံၤမ့ၢ်ဝဲစီၤဃံရၤလၢအဘၣ်ဃးဒီး ဝ့ၢ်ဧဒူးလၣ်န့ၣ်လီၤ.",
			"2": "<sup>2</sup> ဖဲန့ၣ်စီၤယူဒၤထံၣ်လိာ်အသးဒီးပှၤကနၤဧၣ်မုၣ်ဖိတဂၤလၢအပၢ် အမံၤမ့ၢ်စီၤၡူာ်န့ၣ်လီၤ. အဝဲဒိးတ့ဒိးဖျီအသးဒီးအီၤ,",
			"3": "<sup>3</sup> ဒီးပိာ်မုၣ်န့ၣ်ဆံးစၢ်န့ၢ်အီၤအဖိခွါတဂၤဒီးယုၢ်ဝဲအမံၤ လၢစီၤအ့ၢ်လီၤ.",
			"4": "<sup>4</sup> ဒီးဒၢထီၣ်ကဒီးဝဲ, ဒီးဆံးစၢ်န့ၢ်အဖိခွါအဂၤတဂၤဒီးယုၢ် ဝဲအမံၤလၢစီၤအိၤနၣ်လီၤ.",
			"5": "<sup>5</sup> မၤကဒီး, ပိာ်မုၣ်န့ၣ်မၤန့ၢ်ဖိခွါတဂၤဒီးယုၢ်ဝဲအမံၤလၢ စီၤၡ့လၤလီၤ. စီၤယူဒၤအိၣ်ဝဲဖဲဝ့ၢ်ကစံာ်ဖဲဖိသၣ်ပိာ်ခွါအံၤအိၣ်ဖျဲၣ် ထီၣ်န့ၣ်လီၤ.",
			"6": "<sup>6</sup> စီၤယူဒၤမၤန့ၢ်အဖိခွါဝဲၢ်ကိစီၤအ့ၢ်လၢအမါတဂၤလၢအမံၤ မ့ၢ်ဝဲနီၢ်တၤမၢ်န့ၣ်လီၤ.",
			"7": "<sup>7</sup> စီၤအ့ၢ်အသကဲးပဝးအၢဝဲသီဝဲဒီးမ့ၢ်တၢ်လၢတဘၣ်ယွၤအသးအဃိ ယွၤမၤသံကွံာ်အီၤလီၤ.",
			"8": "<sup>8</sup> ဒီးစီၤယူဒၤစံးဘၣ်စီၤအ့ၢ်အပုၢ်စီၤအိၤနၣ်, “လဲၤဒီးမံဃုာ်ဒီးနဝဲၢ်အမါမုၣ်ကမဲတက့ၢ်. မၤလၢပှဲၤတၢ်လၢနဂ့ၤမၤလၢအဂီၢ်ဒ်အဝၤအဒီပုၢ်ဝဲၢ်ခွါတဂၤအ သိး, ဒ်သိးနဝဲၢ်ခွါကအိၣ်ဒီးအစၢၤအသွဲၣ်တဖၣ်တက့ၢ်.”",
			"9": "<sup>9</sup> ဘၣ်ဆၣ်စီၤအိၤနၣ်သ့ၣ်ညါတ့ၢ်ဝဲလၢဖိသၣ်တဖၣ်န့ၣ်တမ့ၢ်ကကဲထီၣ် အတၢ်ဘၣ်အဃိ, တုၤအမံဃုာ်ဒီးအဝဲၢ်အမါမုၣ်ကမဲတဘျီ လၢ်လၢ်န့ၣ်, အဝဲဒုးဟးထီၣ်ကွံာ်ပိာ်ခွါအချံအသၣ်ဆူတၢ်ချၢ, ဒ်သိးဖိသၣ်အသုတအိၣ်နီတဂၤလၢအဝဲၢ်အဂီၢ်တဂ့ၤန့ၣ်လီၤ.",
			"10": "<sup>10</sup> တၢ်လၢအမၤတ့ၢ်ဝဲန့ၣ်တဘၣ်ယွၤအသးဘၣ်အဃိယွၤမၤသံ ကွံာ်စ့ၢ်ကီးအီၤန့ၣ်လီၤ.",
			"11": "<sup>11</sup> ဒီးစီၤယူဒၤစံးဘၣ်အဒဲၣ်မုၣ်နီၢ်တၤမၢ်, “က့ၤကဒါက့ၤဆူ နပၢ်အဟံၣ်ဒီးအိၣ်ဒံးဒ်မုၣ်ကမဲတဂၤအသိးတုၤယဖိခွါစီၤၡ့ လၤဒိၣ်ထီၣ်တက့ၢ်.” အဝဲစံးတၢ်အံၤ, မ့ၢ်လၢအပျံၤဝဲဒၣ်လၢ အဖိခွါစီၤၡ့လၤကဘၣ်တၢ်မၤသံအီၤဒ်အဝဲၢ်သ့ၣ်တဖၣ်အသိးအဃိ န့ၣ်လီၤ. လၢတၢ်န့ၣ်အဃိနီၢ်တၤမၢ်က့ၤကဒါက့ၤဆူအဟံၣ်န့ၣ် လီၤ.",
			"12": "<sup>12</sup> မုၢ်နံၤမုၢ်သီတနီၤဝံၤအလီၢ်ခံ, စီၤယူဒၤအမါသံဝဲန့ၣ် လီၤ. တုၤအဟီၣ်တၢ်ယၢၤတၢ်အဆၢကတီၢ်ဝံၤဝဲဒီး, အဝဲဒီးအတံၤသကိးစီၤဃံရၤလၢဝ့ၢ်ဧဒူးလၣ်တခီလဲၤဝဲဆူ တံးမနၤဖဲပှၤတံာ်အသိတဖၣ်အဆူၣ်န့ၣ်လီၤ.",
			"13": "<sup>13</sup> ပှၤတဂၤစံးဘၣ်နီၢ်တၤမၢ်လၢအမံၤပှၢ်ပိာ်ခွါလဲၤဆူဝ့ၢ်တံး မနၤလၢကတံာ်အသိတဖၣ်အဆူၣ်န့ၣ်လီၤ.",
			"14": "<sup>14</sup> လၢတၢ်န့ၣ်အဃိ, နီၢ်တၤမၢ်လဲလိာ်ကွံာ်မုၣ်ကမဲအကူအသိးတဖၣ် လၢအကူဝဲသိးဝဲ, မၤဘၢအမဲာ်ဒီးနီၣ်ကျၢၢ်ဘၢမဲာ်, ဒီးဆ့ၣ်နီၤဝဲဖဲဝ့ၢ်အံန့ၢ်, အခီပညီထံထီၣ်ပၢၢ်ခံပူၤ, ဝ့ၢ်တဝ့ၢ်လၢအအိၣ်ဖဲကျဲလဲၤဆူဝ့ၢ်တံးမနၤအကျဲစၢၤအဖီ ခိၣ်န့ၣ်လီၤ. အဂ့ၢ်ဒ်အံၤ, အဝဲသ့ၣ်ညါတ့ၢ်ဝဲဒၣ်လၢခဲအံၤစီၤ ယူဒၤအဖိခွါသဒါစီၤၡ့ၤလၤဒိၣ်ထီၣ်လံ, ဒီးအန့ၣ်ဒၣ်လဲာ်တၢ်တဟ့ၣ်ဒံးအီၤလၢကဒိးတ့ဒိးဖျီအသးဒီး စီၤၡ့လၤဘၣ်.",
			"15": "<sup>15</sup> ဖဲစီၤယူဒၤထံၣ်ဘၣ်အီၤန့ၣ်, ဆိကမိၣ်ဝဲဒၣ်လၢအဝဲမ့ၢ်ဃဲသဲ မုၣ်တဂၤ, မ့ၢ်လၢအကျၢၢ်ဘၢအမဲာ်အဃိန့ၣ်လီၤ.",
			"16": "<sup>16</sup> အဝဲလဲၤဃီၤဆူအအိၣ်လၢကျဲကပၤဒီးစံးဝဲ, “ကဲၤ, နကဃ့တၢ်အပှ့ၤထဲလဲၣ်.” (အဝဲတသ့ၣ်ညါဘၣ်ဝဲလၢပိာ်မုၣ်န့ၣ်မ့ၢ်အဒဲၣ်မုၣ်ဘၣ်.) ဒီးပိာ်မုၣ်အံၤစံးဆၢအီၤ, “နကဟ့ၣ်ယၤမနုၤလဲၣ်.”",
			"17": "<sup>17</sup> အဝဲစံးဆၢဝဲ, “ယကဆှၢလီၤန့ၢ်နၤမဲာ်တဲးလဲးဖိတဒုလၢ ယမဲာ်တဲးလဲးတဖုအကျါလီၤ.” ပိာ်မုၣ်စံးဆၢအီၤ, “ဂ့ၤလံ. ဟ့ၣ်ယၤတၢ်တမံၤမံၤလၢယကပာ် အီၤဒ်အမ့ၢ်တၢ်ဟ့ၣ်ကီၤတမံၤအသိးတုၤနဆှၢလီၤမဲာ်တဲးလဲးတစု တက့ၢ်.”",
			"18": "<sup>18</sup> အဝဲသံကွၢ်ဝဲ, “ယကဘၣ်ဟ့ၣ်နၤတၢ်ဟ့ၣ်ကီၤမနုၤတမံၤန့ၣ် လဲၣ်.” ပိာ်မုၣ်န့ၣ်စံးဆၢအီၤ, “နတၢ်စဲဃာ်ပနီၣ်ဒီးအပျံၤဒီးနီၣ် ထိးဘိလၢနစိာ်အီၤန့ၣ်လီၤ.” အဝဲဟ့ၣ်လီၤအီၤလၢတၢ်တဖၣ်န့ၣ်လီၤ. ဒီးအဝဲသ့ၣ်မံဃုာ်, ဒီးပိာ်မုၣ်အံၤဒၢထီၣ်ဝဲလီၤ.",
			"19": "<sup>19</sup> နီၢ်တၤမၢ်က့ၤဆူဟံၣ်, ဘ့ၣ်လီၤကွံာ်နီၣ်ကျၢၢ်ဘၢမဲာ်ဒီးကူ ထီၣ်သိးထီၣ်က့ၤအမုၣ်ကမဲအကူအသိးန့ၣ်လီၤ.",
			"20": "<sup>20</sup> စီၤယူဒၤမၢလီၤအတံၤသကိးစီၤဃံရၤဒ်သိးကလဲၤစိာ်မဲာ်တဲး လဲးဒီးမၤန့ၢ်က့ၤတၢ်အပီးအလီတဖၣ်လၢအပာ်ကီၤတ့ၢ်ဝဲလၢပိာ် မုၣ်အအိၣ်န့ၣ်လီၤ. ဘၣ်ဆၣ်ဒီးစီၤဃံရၤဃုပိာ်မုၣ်န့ၣ်တဘၣ်ဘၣ်.",
			"21": "<sup>21</sup> အဝဲသံကွၢ်ပှၤတနီၤလၢအအိၣ်ဖဲဝ့ၢ်အံန့ၢ်, “ပှၤဃဲသဲမုၣ်လၢအအိၣ်ဖဲကျဲအံၤအကပၤတဂၤမ့ၢ်အအိၣ်ဖဲ လဲၣ်.” အဝဲသ့ၣ်စံးဆၢဝဲ, “ပှၤဃဲသဲမုၣ်တအိၣ်တ့ၢ်ဘၣ်ဖဲအံၤနီတဂၤ ဘၣ်.”",
			"22": "<sup>22</sup> အဝဲက့ၤကဒါက့ၤဆူစီၤယူဒၤအအိၣ်ဒီးစံးဝဲ, “ယဃုအီၤတဘၣ်ဘၣ်. ပှၤတဖၣ်လၢအအိၣ်ဖဲတၢ်လီၢ်န့ၣ်စံးဝဲလၢ ပှၤဃဲသဲမုၣ်တအိၣ်တ့ၢ်ဘၣ်ဖဲန့ၣ်နီတဂၤနီတစုဘၣ်.”",
			"23": "<sup>23</sup> စီၤယူဒၤစံးဆၢဝဲ, “မ်ပိာ်မုၣ်ဟံးန့ၢ်တၢ်သ့ၣ်တဖၣ်န့ၣ်တ က့ၢ်. ပတအဲၣ်ဒိးလၢပှၤကနံၤဘၣ်ဖၣ်လဲပှၤဘၣ်. ယကျဲးစၢးဟ့ၣ်အီၤတၢ်အပှ့ၤဘၣ်ဆၣ်နဃုအီၤတဘၣ်ဘၣ်.”",
			"24": "<sup>24</sup> သၢလါဝံၤအလီၢ်ခံန့ၣ်, ပှၤတဂၤစံးဘၣ်စီၤယူဒၤ, “နဒဲၣ်မုၣ်နီၢ်တၤမၢ်မၤအသးဒ်ပှၤဃဲသဲမုၣ်တဂၤအသိးဒီးခဲ ကနံၣ်အံၤဒၢထီၣ်ဝဲလံ.” စီၤယူဒၤဟ့ၣ်လီၤအကလုၢ်, “ဟံးထီၣ်အီၤဒီးဒွဲၣ်သံကွံာ် အီၤလၢမ့ၣ်အူတက့ၢ်.”",
			"25": "<sup>25</sup> ဖဲအဝဲဘၣ်တၢ်ဟံးထီၣ်အီၤန့ၣ်အဝဲမၢပှၤစံးဘၣ်အမံၤပှၢ်ပိာ် ခွါ, “ယဒၢထီၣ်လၢပှၤပိာ်ခွါလၢတၢ်သ့ၣ်တဖၣ်မ့ၢ်အတၢ်န့ၣ်လီၤ. တၢ်စဲပနီၣ်ဒီးအပျံၤဒီးနီၣ်ထိးဘိအံၤ, မ့ၢ်မတၤအတၢ်လဲၣ်. ကွၢ်တၢ်တဖၣ်အံၤတက့ၢ်.”",
			"26": "<sup>26</sup> စီၤယူဒၤသ့ၣ်ညါနီၣ်တၢ်န့ၣ်တဖၣ်ဒီးစံးဝဲဒၣ်, “ပိာ်မုၣ်အံၤတဲတၢ်ဘၣ်လီၤ. ယလီၤတိၢ်ကွံာ်လၢယကမၤလၢပှဲၤ န့ၢ်တၢ်လၢယဂ့ၤမၤလၢအဂီၢ်လီၤ. ယကြၢးဟ့ၣ်တ့ၢ်အီၤလၢယဖိခွါစီၤၡ့လၤဒ်သိးကဒိးတ့ဒိး ဖျီအသးဒီးအီၤလီၤ.” ဒီးစီၤယူဒၤတမံဃုာ်လၢၤဒီးအီၤနီတစု လၢၤဘၣ်.",
			"27": "<sup>27</sup> တုၤတၢ်ဆၢကတီၢ်ဘၣ်ဝဲလၢကဆံးစၢ်န့ၣ်, တၢ်သ့ၣ်ညါဘၣ်ဝဲလၢအဝဲ ကမၤန့ၢ်အဖိသဃံာ်လီၤ.",
			"28": "<sup>28</sup> ဖဲအဟုးဆါအခါန့ၣ်, အဖိအကျါတဂၤအစုအိၣ်ဖျါထီၣ်တခီ, ဒီးပှၤကွၢ်ပဟုးဖီၣ်န့ၢ်ဒီးကံၢ်အစုလၢလုၣ်ဂီၤတဘိဒီးစံး ဝဲ, “အဝဲတဂၤအံၤအိၣ်ဖျဲၣ်ထီၣ်ဆိဝဲလီၤ.”",
			"29": "<sup>29</sup> ဘၣ်ဆၣ်ဖိသၣ်ပိာ်ခွါန့ၣ်ထုးနုာ်ကဒါက့ၤအစုဒီးအဒီပုၢ်ဝဲၢ် ခွါအိၣ်ဖျဲၣ်ထီၣ်ဆိဝဲန့ၣ်လီၤ. ဒီးပှၤကွၢ်ပဟုးစံးဝဲ, “နဘၢၣ်ဖျိထီၣ်တၢ်ဒ်အံၤတခီန့ၣ်ဧါ.” လၢတၢ်န့ၣ်အဃိယုၢ်န့ၢ်ဝဲအမံၤလၢစီၤဖ့ၤရ့းလီၤ.",
			"30": "<sup>30</sup> ဒီးအဒီပုၢ်ဝဲၢ်ခွါအိၣ်ဖျဲၣ်ထီၣ်အိၣ်ဒီးလုၣ်ဂီၤလၢအစုလိၤ ဒီးယုၢ်န့ၢ်ဝဲအမံၤလၢစီၤစ့ၤရးလီၤ."
		},
		"39": {
			"1": "<sup>1</sup> ခဲအံၤ, ပှၤယံးၡမၤဧ့လးဖိသ့ၣ်တဖၣ်လဲၤကိးစီၤယိၤသးဆူ ကီၢ်အဲၤကူပတူးဒီးဆါကွံာ်အီၤဆူစီၤပိၤတံၤဖၢ်, လၢအမ့ၢ်စီၤပၤအပဒိၣ်ပပှၢ်တဖၣ်အကျါတဂၤလၢအမ့ၢ်ပှၤပၢၤနီအခိၣ် တဂၤန့ၣ်အအိၣ်လီၤ.",
			"2": "<sup>2</sup> ယွၤအိၣ်ဒီးစီၤယိၤသးဒီးဒုးကဲထီၣ်အီၤလၢပှၤမၤတၢ်ကဲထီၣ် လိၣ်ထီၣ်တဂၤန့ၣ်လီၤ. အဝဲအိၣ်ဆိးတ့ၢ်လၢအကစၢ်ပှၤအဲၤကူပတူးဖိအဟံၣ်,",
			"3": "<sup>3</sup> ဒီးအကစၢ်ထံၣ်ဝဲလၢယွၤအိၣ်ဒီးစီၤယိၤသးဒီးဒုးကဲထီၣ်လိၣ် ထီၣ်တၢ်လၢအမၤဝဲတမံၤလၢ်လၢ်န့ၣ်လီၤ.",
			"4": "<sup>4</sup> စီၤပိၤတံၤဖၢ်ဘၣ်သူၣ်ဘၣ်သးလၢအီၤဒီးဒုးကဲထီၣ်အီၤလၢ အနီၢ်ကစၢ်ဒၣ်ဝဲအတၢ်ခ့တၢ်ပှၤဒီးပာ်အီၤလၢပှၤပၢၤဘၣ်အဟံၣ်ဒီး တၢ်လၢအမ့ၢ်အတၢ်ခဲလၢာ်န့ၣ်လီၤ.",
			"5": "<sup>5</sup> စးထီၣ်ဖဲန့ၣ်, ယွၤဆိၣ်ဂ့ၤပှၤအဲၤကူပတူးဖိအပှၤဟံၣ်ဖိဃီ ဖိဒီးကယဲၢ်တၢ်အိၣ်လၢအဟံၣ်အဃီပူၤဒီးအစံာ်ပူၤပျီပူၤခဲ လၢာ်လၢစီၤယိၤသးအဃိလီၤ.",
			"6": "<sup>6</sup> စီၤပိၤတံၤဖၢ်အးလီၤတၢ်လၢအအိၣ်ဒီးအီၤကိးမံၤဒဲးလၢစီၤ ယိၤသးအတၢ်အံးထွဲကွၢ်ထွဲအပူၤ, ဒီးမ့တမ့ၢ်လၢတၢ်အီၣ်လၢအအီၣ်ဝဲဧိၤဘၣ်န့ၣ်, အဝဲတမၤတံာ်တာ်အသးလၢတၢ်အဂၤနီတမံၤဘၣ်. စီၤယိၤသးအိၣ်ပှဲၤဒီးဒုၣ်ဒီးဒ့ဒီးပကွၢ်အီၤဂ့ၤလီၤ.",
			"7": "<sup>7</sup> တယံာ်ဘၣ်အလီၢ်ခံန့ၣ်, အကစၢ်အမါစးထီၣ်မဲာ်ဘၣ်စီၤယိၤသးဒီး မၢအီၤလၢကမံဃုာ်ဒီးအီၤလီၤ.",
			"8": "<sup>8</sup> အဝဲဂ့ၢ်လိာ်ဝဲဒီးစံးဘၣ်အီၤ, “ကွၢ်, ယကစၢ်တမၤတံာ်တာ်အသး ဒီးတၢ်အိၣ်လၢဟံၣ်ပူၤနီတမံၤဘၣ်, မ့ၢ်လၢယအိၣ်ဖဲအံၤအဃိလီၤ. အဝဲပာ်လီၤယၤလၢပှၤပၢၤဘၣ်တၢ် ကိးမံၤဒဲးလၢအအိၣ်ဒီးအီၤန့ၣ်လီၤ.",
			"9": "<sup>9</sup> ယအိၣ်ဒီးတၢ်စိတၢ်ကမီၤထဲသိးဒီးအီၤလၢဟံၣ်အံၤအပူၤန့ၣ် လီၤ. မ့တမ့ၢ်ဘၣ်ထဲလၢနၤတဂၤဧိၤဘၣ်ဒီး, အဝဲတတြီဃာ်တၢ်အဂုၤအဂၤနီတမံၤလၢယကပၢၤအီၤဘၣ်လီၤ. လၢတၢ်န့ၣ်အဃိ, ယကမၤတၢ်အၢတၢ်သီဒ်သိးအံၤတမံၤဒီးမၤတၢ်ဒဲး ဘးထီဒါကစၢ်ယွၤဒ်လဲၣ်.”",
			"10": "<sup>10</sup> အဝဲမၢစီၤယိၤသးမံဃုာ်ဒီးအီၤတနံၤဘၣ်တနံၤဒၣ်လဲာ်, စီၤယိၤသးတမံဃုာ်ဘၣ်ဒီးအီၤဘၣ်.",
			"11": "<sup>11</sup> ဘၣ်ဆၣ်, တနံၤဖဲစီၤယိၤသးလဲၤနုာ်ဆူဟံၣ်ပူၤလၢအကမၤအတၢ်မၤ န့ၣ်, ဟံၣ်အတၢ်ခ့တၢ်ပှၤတအိၣ်ဘၣ်ဖဲန့ၣ်နီတဂၤဘၣ်.",
			"12": "<sup>12</sup> ဒီးအကစၢ်အမါဖီၣ်ထဲးအဆ့ဒီးစံးဝဲ, “ဟဲမံဃုာ်ဒီးယၤတ က့ၢ်.” ဘၣ်ဆၣ်အဝဲဃ့ၢ်ထူၣ်ဖျဲးထီၣ်ကွံာ်ဆူတၢ်ချၢဒီးပာ်တီၢ်အဆ့ကၤ လၢအစုပူၤလီၤ.",
			"13": "<sup>13</sup> တုၤအကစၢ်အမါထံၣ်ဝဲလၢစီၤယိၤသးပာ်တီၢ်အဆ့ကၤဃ့ၢ်ထီၣ်ကွံာ် ဆူဟံၣ်အချၢလံဒီး,",
			"14": "<sup>14</sup> ကိးဃီၤအဟံၣ်အတၢ်ခ့တၢ်ပှၤတဖၣ်ဒီးစံးဝဲ, “ကွၢ်တၢ်အံၤတက့ၢ်. ပှၤဧ့ၤဘြံၤဖိလၢယဝၤဟဲက့ၤကိးဆူဟံၣ် တဂၤအံၤ, မၤတရီတပါပှၤလီၤ. အဝဲဟဲနုာ်ဃီၤဆူယဒၢးပူၤဒီးကျဲးစၢး မၤဆူၣ်မၤစိးယၤလီၤ. ဘၣ်ဆၣ်ဒီးယကိးကလူထီၣ်လၢယကလုၢ်ဖးဒိၣ်လီၤ.",
			"15": "<sup>15</sup> တုၤအဝဲနၢ်ဟူယကိးကလူထီၣ်န့ၣ်, အဝဲထွးထီၣ်ဃ့ၢ်ကွံာ်ဆူ တၢ်ချၢဒီးပာ်တီၢ်အဆ့ကၤဖဲယကပၤန့ၣ်လီၤ.”",
			"16": "<sup>16</sup> ဒီးအဝဲပၢၤဃာ်ဆ့ကၤန့ၣ်ဒီးအီၤတုၤစီၤယိၤသးအကစၢ်ဟဲက့ၤ ဆူဟံၣ်တစုန့ၣ်လီၤ.",
			"17": "<sup>17</sup> အန့ၣ်ဒီးစီၤပိၤတံၤဖၢ်အမါတဲဘၣ်အဝၤလၢတၢ်ဂ့ၢ်တမံၤဃီဒီး စံးဝဲ, “ပှၤဧ့ၤဘြံၤကုၢ်ဖိလၢနဟဲက့ၤစိာ်အီၤဖဲအံၤတဂၤန့ၣ်, ဟဲနုာ်ဆူယမံဒၢးပူၤဒီးမၤတရီတပါယၤလီၤ.",
			"18": "<sup>18</sup> ဘၣ်ဆၣ်ဒီးတုၤယကိးကလူထီၣ်န့ၣ်, အဝဲထွးထီၣ်ဃ့ၢ်ကွံာ်ဆူ တၢ်ချၢဒီးပာ်တီၢ်အဆ့ကၤလၢယကပၤန့ၣ်လီၤ.”",
			"19": "<sup>19</sup> စီၤယိၤသးအကစၢ်အသးထီၣ်ကဲၤဝဲ, ဒီးဖီၣ်န့ၢ်စီၤယိၤသးဒီးဒၢနုာ်အီၤလၢဃိာ်ပူၤဖဲစီၤပၤ အပှၤဃိာ်ဖိတဖၣ်ဘၣ်တၢ်ပာ်အီၤအလီၢ်, ဒီးအဝဲအိၣ်ဝဲဖဲန့ၣ်လီၤ.",
			"21": "<sup>21</sup> ဘၣ်ဆၣ်ယွၤအိၣ်ဒီးစီၤယိၤသးဒီးဆိၣ်ဂ့ၤအီၤလီၤ. ဒီးဃိာ်ဒိၣ်ဘၣ်သူၣ်ဘၣ်သးအီၤလီၤ.",
			"22": "<sup>22</sup> အဝဲပာ်စီၤယိၤသးလၢပှၤပၢၤဘၣ်ပှၤဃိာ်ဖိအဂၤတဖၣ်ဒီးဒုးဘၣ် မူဘၣ်ဒါအီၤလၢတၢ်ကိးမံၤဒဲးလၢအဘၣ်တၢ်မၤအီၤလၢဃိာ်ပူၤ န့ၣ်လီၤ.",
			"23": "<sup>23</sup> တၢ်လၢစီၤယိၤသးအိၣ်မူအိၣ်ဒါဝဲတမံၤလၢ်လၢ်အဂီၢ်န့ၣ်, ဃိာ်ဒိၣ်ကွၢ်ထွဲအလီၢ်တအိၣ်လၢၤဘၣ်, မ့ၢ်လၢယွၤအိၣ်ဒီးစီၤယိၤ သးဒီးဒုးကဲထီၣ်လိၣ်ထီၣ်တၢ်လၢအမၤဝဲကိးမံၤဒဲးအဃိလီၤ."
		},
		"40": {
			"1": "<sup>1</sup> တၢ်ဆၢကတီၢ်တနီၤပူၤကွံာ်ဝံၤဒီးကီၢ်အဲၤကူပတူးအစီၤပၤအပှၤ ကွၢ်ထွဲစပံးထံတဂၤဒီးအပှၤကုၢ်ကိၣ်အဒိၣ်တဂၤမၤသးဒိၣ်ထီၣ် ဘၣ်စီၤပၤန့ၣ်လီၤ.",
			"2": "<sup>2</sup> အဝဲသးထီၣ်ဘၣ်ပဒိၣ်ခံဂၤအံၤ, ဒီးဒၢနုာ်အီၤဆူဃိာ်ပူၤလၢပှၤပၢၤတၢ်အခိၣ်အဟံၣ်ပူၤ, တၢ်လီၢ်တပူၤဃီဖဲစီၤယိၤသးဘၣ်တၢ်ပာ်အီၤန့ၣ်လီၤ.",
			"4": "<sup>4</sup> အဝဲသ့ၣ်အိၣ်လၢဃိာ်ပူၤအါနံၤအါသီဒီးပှၤပၢၤတၢ်အခိၣ်ပာ် လီၤစီၤယိၤသးဒ်အဝဲသ့ၣ်အခ့အပှၤလီၤ.",
			"5": "<sup>5</sup> ဘၣ်မုၢ်တနၤလၢဃိာ်ပူၤန့ၣ်, ပှၤကွၢ်ထွဲစပံးထံဒီးပှၤကုၢ်ကိၣ် အဒိၣ်စုာ်စုာ်အိၣ်ဒီးအတၢ်မံမီၢ်တဂၤတမံၤ, ဒီးအတၢ်မံမီၢ်တဖၣ်န့ၣ်အိၣ်ဒီးအခီပညီလီၤဆီလိာ်အသးတဖၣ် လီၤ.",
			"6": "<sup>6</sup> ဖဲစီၤယိၤသးဟဲဆူအဝဲသ့ၣ်အအိၣ်လၢဂီၤခီန့ၣ်အဝဲထံၣ်ဘၣ်ဝဲ ဒၣ်လၢအဝဲသ့ၣ်အိၣ်ဒီးတၢ်သးဘၣ်တံာ်တာ်န့ၣ်လီၤ.",
			"7": "<sup>7</sup> အဝဲသံကွၢ်အဝဲသ့ၣ်, “တနံၤအံၤဘၣ်မနုၤလၢသုဖျါသူၣ်ကိၢ်သး ဂီၤဒိၣ်မးန့ၣ်လဲၣ်.”",
			"8": "<sup>8</sup> အဝဲသ့ၣ်စံးဆၢဝဲ, “ပဝဲတဂၤစုာ်စုာ်ပအိၣ်ဒီးပတၢ်မံမီၢ် ဒီးဖဲအံၤပှၤလၢကဖးန့ၢ်ပှၤတၢ်မံမီၢ်တဖၣ်အံၤအခီပညီတအိၣ် နီတဂၤဘၣ်.” စီၤယိၤသးစံးဘၣ်အဝဲသ့ၣ်, “ပှၤလၢအဟ့ၣ်တၢ်သ့တၢ်ဘၣ်လၢတၢ် ဖးတၢ်မံမီၢ်တဖၣ်အဂီၢ်န့ၣ်, မ့ၢ်ဒၣ်ကစၢ်ယွၤလီၤ. တဲယၤသုတၢ်မံမီၢ်တဖၣ်တက့ၢ်.”",
			"9": "<sup>9</sup> လၢတၢ်န့ၣ်အဃိ, ပှၤကွၢ်ထွဲစပံးထံစံးဝဲ, “လၢယတၢ်မံမီၢ်အပူၤန့ၣ်, စပံးမုၢ်တမုၢ်အိၣ်ဝဲလၢယမဲာ်ညါ,",
			"10": "<sup>10</sup> အိၣ်ဒီးအဒ့သၢဒ့လၢအလိၤလီၤ. တုၤအလၣ်တဖၣ်ဒိးထီၣ်တဘျီဃီ န့ၣ်, အဒ့အဖီဆှီးထီၣ်ဝဲဒီးစပံးသၣ်တဖၣ်အံၤမံထီၣ်ဝဲလီၤ.",
			"11": "<sup>11</sup> ဒ်ယစိာ်စီၤပၤအလီခီအသိးန့ၣ်, ယဒဲးန့ၢ်စပံးသၣ်တဖၣ်ဒီးစံၢ် နုာ်အထံဆူလီခီပူၤဒီးဟ့ၣ်စီၤပၤလီၤ.”",
			"12": "<sup>12</sup> စီၤယိၤသးစံးဝဲ, “အခီပညီမ့ၢ်တၢ်အံၤလီၤ. တၢ်အဒ့သၢဒ့န့ၣ်, မ့ၢ်မုၢ်နံၤသၢနံၤန့ၣ်လီၤ.",
			"13": "<sup>13</sup> လၢသၢသီအတီၢ်ပူၤန့ၣ်, စီၤပၤကမၤထူၣ်ဖျဲးနၤ, ကပျၢ်နတၢ်ကမၣ်ဒီးပာ်က့ၤနၤလၢနလီၢ်န့ၣ်လီၤ. နကဟ့ၣ်အီၤအလီခီဒ်နမၤတ့ၢ်လၢညါအသိးဖဲနမ့ၢ်တ့ၢ်အပှၤကွၢ်ထွဲ စပံးထံန့ၣ်လီၤ.",
			"14": "<sup>14</sup> ဘၣ်ဆၣ်ဝံသးစူၤသ့ၣ်နီၣ်ယၤဖဲတၢ်ကိးမံၤဒဲးဘၣ်လီၢ်ဘၣ်စးလၢ နဂီၢ်တက့ၢ်. ယဃ့ကညးနၤ, သးကညီၤယၤဒီးတဲဘၣ်စီၤပၤလၢယဂ့ၢ်ဒီးမၤစၢၤယၤဒ်သိး ယကထူၣ်ဖျဲးထီၣ်ကွံာ်လၢဃိာ်အံၤအပူၤန့ၣ်တက့ၢ်.",
			"15": "<sup>15</sup> နီၢ်နီၢ်တခီန့ၣ်, ယဘၣ်တၢ်ဟုၣ်စိာ်ထီၣ်ယၤလၢပှၤဧ့ၤဘြံၤဖိတဖၣ် အကီၢ်ပူၤ, ဒီးဖဲအံၤ, လၢကီၢ်အဲၤကူပတူးအပူၤဒၣ်လဲာ်န့ၣ်, ယတမၤတၢ်နီတမံၤဒ်သိးကကြၢးဘၣ်တၢ်ဒၢနုာ်ဆူဃိာ်ပူၤဘၣ်.”",
			"16": "<sup>16</sup> ဖဲပှၤကုၢ်ကိၣ်အဒိၣ်တဂၤ, ထံၣ်ဘၣ်ဝဲဒၣ်လၢတၢ်ဖးန့ၢ်ပှၤကွၢ် ထွဲစီၤပၤအစပံးထံအတၢ်မံမီၢ်အခီပညီဂ့ၤဝဲန့ၣ်စံးဘၣ်စီၤယိၤ သး, “ယအိၣ်ဒီးတၢ်မံမီၢ်တမံၤစ့ၢ်ကီးလီၤ. ယစိာ်ကိၣ်အနာ်သၢ ဖျၢၣ်လၢယခိၣ်လိၤလီၤ.",
			"17": "<sup>17</sup> လၢနာ်အဖီခိၣ်ကတၢၢ်တဖျၢၣ်န့ၣ်ကိၣ်လၢစီၤပၤဘၣ်သူၣ်ဘၣ်သးအိၣ် ဝဲအကလုာ်ကလုာ်လၢစီၤပၤအဂီၢ်ဒီးထိၣ်တဖၣ်အီၣ်ကွံာ်အီၤန့ၣ် လီၤ.”",
			"18": "<sup>18</sup> စီၤယိၤသးစံးဆၢဝဲ, “အခီပညီမ့ၢ်တၢ်အံၤလီၤ. နာ်သၢဖျၢၣ်အခီပညီမ့ၢ်မုၢ်နံၤသၢနံၤန့ၣ်လီၤ.",
			"19": "<sup>19</sup> လၢသၢသီအတီၢ်ပူၤန့ၣ်, စီၤပၤကမၤထူၣ်ဖျဲးနၤဒီးကဒီၣ်တဲာ် ကွံာ်နခိၣ်လီၤ. ဒီးကဘျးလီၤစဲၤနနီၢ်ခိလၢထူၣ်တထူၣ်အလိၤဒီးထိၣ်တဖၣ်ကအီၣ် ကွံာ်နဖံးနညၣ်န့ၣ်လီၤ.”",
			"20": "<sup>20</sup> သၢသီပူၤကွံာ်ဝံၤဖဲစီၤပၤအိၣ်ဖျဲၣ်ဆၢက့ၤအမုၢ်နံၤန့ၣ် စီၤပၤအိၣ်ဒီးအတၢ်အီၣ်အမူးဖးဒိၣ်တမူးလၢအပဒိၣ်ပပှၢ်ခဲလၢာ် အဂီၢ်လီၤ. အဝဲပျၢ်ဖျဲးကွံာ်ပှၤကွၢ်ထွဲစပံးထံဒီးပှၤကုၢ်ကိၣ်အဒိၣ်ဒီး ဟဲစိာ်အဝဲသ့ၣ်ဆူအပဒိၣ်ပပှၢ်တဖၣ်အမဲာ်ညါန့ၣ်လီၤ.",
			"21": "<sup>21</sup> အဝဲပာ်က့ၤပှၤကွၢ်ထွဲစပံးထံလၢအလီၢ်လၢညါ,",
			"22": "<sup>22</sup> မ့မ့ၢ်မၤသံကွံာ်ပှၤကုၢ်ကိၣ်အဒိၣ်န့ၣ်လီၤ. ဒီးတၢ်ခဲလၢာ်မၤအသးဒ်စီၤယိၤသးစံးတ့ၢ်ဝဲအသိးန့ၣ်လီၤ.",
			"23": "<sup>23</sup> ဘၣ်ဆၣ်ပှၤကွၢ်ထွဲစပံးထံတဂၤတဆိကမိၣ်ထီၣ်လၢၤစီၤယိၤသးနီ တစဲးဘၣ်. သးပ့ၤနီၣ်ကွံာ်တၢ်ခဲလၢာ်ဘၣ်ဃးဒီးအီၤန့ၣ်လီၤ."
		},
		"41": {
			"1": "<sup>1</sup> ခံနံၣ်ပူၤကွံာ်အလီၢ်ခံကီၢ်အဲၤကူပတူးအစီၤပၤမံမီၢ်တ့ၢ် ဝဲဒၣ်လၢအဝဲဆၢထၢၣ်လၢထံကျိနံလၤအကပၤ,",
			"2": "<sup>2</sup> ဖဲဂီၤဖံးမိၢ်လၢအဘီၣ်ဒီးပကွၢ်ဂ့ၤနွံဒုဟဲထီၣ်လၢထံကျိ ပူၤဒီးစးထီၣ်အီၣ်နီၣ်ဧိၤမံၤဧိၤန့ၣ်လီၤ.",
			"3": "<sup>3</sup> ဝံၤဒီးဂီၤဖံးမိၢ်အဂၤနွံဒုဟဲထီၣ်ဝဲ, ဒီးအဝဲသ့ၣ်န့ၣ်ဃဲၤဒီးပကွၢ်အီၤလာ်အၢလီၤ. အဝဲသ့ၣ်ဟဲဒီးဆၢထၢၣ်လၢဂီၤဖံးမိၢ်အဂၤတဖၣ်အကပၤလၢထံကျိ ကၢၢ်ပၤနံၤ,",
			"4": "<sup>4</sup> ဒီးဂီၤဖံးမိၢ်အဃဲၤတဖၣ်အီၣ်ကွံာ်ဂီၤဖံးမိၢ်အဘီၣ်တဖၣ်န့ၣ် လီၤ. ဒီးစီၤပၤပၢၢ်ထီၣ်ဝဲဒၣ်န့ၣ်လီၤ.",
			"5": "<sup>5</sup> အဝဲမံဘၣ်ကဒီးအသးဒီးမံမီၢ်အတၢ်မံမီၢ်အဂၤတမံၤန့ၣ်လီၤ. ဘုအစဲၤနွံစဲၤလၢအကၢဒီးမံ, မဲထီၣ်လၢဘုမုၢ်တမုၢ်အလိၤ လီၤ.",
			"6": "<sup>6</sup> ဝံၤဒီးဘုအဂၤအစဲၤနွံစဲၤပျိာ်ထီၣ်, သွံးဒီးဃ့ထီကွံာ်ဝဲ လၢမုၢ်ထီၣ်ကလံၤအဃိ,",
			"7": "<sup>7</sup> ဒီးဘုစဲၤလၢအသွံးတဖၣ်ယူၢ်လီၤကွံာ်ဘုစဲၤလၢအကၢတဖၣ်န့ၣ် လီၤ. စီၤပၤပၢၢ်ထီၣ်ဝဲဒီးသ့ၣ်ညါလၢအဝဲဒၣ်မံမီၢ်တၢ်န့ၣ်လီၤ.",
			"8": "<sup>8</sup> လၢမုၢ်ဆ့ၣ်ထီၣ်န့ၣ်အဝဲဘၣ်ကိၢ်ဘၣ်ဂီၤဝဲ, အဃိမၢပှၤကိးန့ၢ် အီၤကယဲၢ်ပှၤမၤကဒါမဲာ်တဖၣ်ဒီးပှၤကူၣ်ဘၣ်ကူၣ်သ့လၢကီၢ်အဲၤ ကူပတူးပူၤခဲလၢာ်န့ၣ်လီၤ. စီၤပၤတဲဘၣ်အဝဲသ့ၣ်လၢအတၢ်မံ မီၢ်တဖၣ်ဘၣ်ဆၣ်ဒီးပှၤဖးန့ၢ်အီၤအတၢ်မံမီၢ်တသ့ နီတဂၤဘၣ်.",
			"9": "<sup>9</sup> တုၤနုၤတစုပှၤကွၢ်ထွဲစပံးထံစံးဘၣ်စီၤပၤ, “တနံၤအံၤ, ယကဘၣ်အၢၣ်လီၤအီလီၤလၢယမၤကမၣ်တ့ၢ်တၢ်န့ၣ်လီၤ.",
			"10": "<sup>10</sup> နသးဒိၣ်ထီၣ်ဘၣ်တ့ၢ်ပှၤကုၢ်ကိၣ်အဒိၣ်ဒီးယၤ, ဒီးနဒၢနုာ်ပှၤလၢဃိာ်ပူၤလၢပှၤပၢၤတၢ်အခိၣ်အဟံၣ်ပူၤလီၤ.",
			"11": "<sup>11</sup> ဘၣ်မုၢ်တနၤပဝဲတဂၤစုာ်စုာ်ပမံမီၢ်တ့ၢ်တၢ်မံမီၢ်တဂၤတမံၤ ဒီးတၢ်မံမီၢ်တဖၣ်အိၣ်ဒီးအခီပညီလီၤဆီလိာ်အသးန့ၣ်လီၤ.",
			"12": "<sup>12</sup> ပှၤဧ့ၤဘြံၤသးစၢ်ဖိတဂၤအိၣ်ဒီးပှၤဖဲန့ၣ်, မ့ၢ်ပှၤပၢၤတၢ်အခိၣ်အကုၢ်အပှၤတဂၤလီၤ. ပတဲဘၣ်အီၤလၢပတၢ်မံ မီၢ်တဖၣ်, ဒီးအဝဲဒၣ်ဖးအခီပညီလၢပဂီၢ်လီၤ.",
			"13": "<sup>13</sup> တၢ်ကဲထီၣ်အသးဒ်အဝဲစံးတ့ၢ်ဝဲအသိး, နပာ်က့ၤယၤလၢယ လီၢ်ဒၣ်ယဲ, မ့မ့ၢ်နမၤသံကွံာ်ပှၤကုၢ်ကိၣ်အဒိၣ်န့ၣ်လီၤ.”",
			"14": "<sup>14</sup> စီၤပၤမၢပှၤလဲၤကိးန့ၢ်အီၤစီၤယိၤသး, ဒီးစီၤယိၤသးဘၣ် တၢ်ဟဲက့ၤကိးအီၤတဘျီဃီလၢဃိာ်ပူၤန့ၣ်လီၤ. ဖဲလူၤအခၣ်ဆူၣ်ဒီးလဲကူလဲသိးဝံၤဝဲန့ၣ်, အဝဲဟဲနုာ်ဆူစီၤပၤအမဲာ်ညါန့ၣ်လီၤ.",
			"15": "<sup>15</sup> စီၤပၤစံးဘၣ်အီၤ, “ယမံမီၢ်တ့ၢ်တၢ်မံမီၢ်တမံၤ, ဒီးပှၤဖးန့ၢ်ယၤတသ့နီတဂၤဘၣ်. ယဘၣ်တၢ်တဲဘၣ်ယၤလၢနဖးတၢ် မံမီၢ်တဖၣ်သ့ဝဲလီၤ.”",
			"16": "<sup>16</sup> စီၤယိၤသးစံးဆၢဝဲ, “ကစၢ်စီၤပၤဧၢ, ယဖးတၢ်မံမီၢ်အခီ ပညီတသ့ဘၣ်. ဘၣ်ဆၣ်ဒီးကစၢ်ယွၤကဟ့ၣ်နၤတၢ်အခီပညီလၢအဂ့ၤတမံၤလီၤ.”",
			"17": "<sup>17</sup> စီၤပၤစံးဝဲ, “ယမံမီၢ်တ့ၢ်လၢယဆၢထၢၣ်လၢထံကျိနံလၤ အကၢၢ်နံၤ,",
			"18": "<sup>18</sup> ဖဲဂီၤဖံးမိၢ်နွံဒုလၢအဘီၣ်ဒီးပကွၢ်ဂ့ၤဟဲထီၣ်လၢထံကျိ ပူၤဒီးစးထီၣ်အီၣ်နီၣ်ဧိၤမံၤဧိၤန့ၣ်လီၤ.",
			"19": "<sup>19</sup> ဝံၤဒီးဂီၤဖံးမိၢ်အဂၤနွံဒုလၢအဃဲၤဒီးပကွၢ်အီၤလာ်အၢဟဲ ထီၣ်ဝဲန့ၣ်လီၤ. အဝဲသ့ၣ်မ့ၢ်ဂီၤဖံးမိၢ်အဃဲၤသံတဖၣ်လၢယတထံၣ်ဘၣ်တ့ၢ်နီတပူၤ လၢကီၢ်အဲၤကူပတူးန့ၣ်လီၤ.",
			"20": "<sup>20</sup> ဂီၤဖံးမိၢ်အဃဲၤတဖၣ်အီၣ်ကွံာ်ဂီၤဖံးမိၢ်လၢအဘီၣ်,",
			"21": "<sup>21</sup> ဘၣ်ဆၣ်ပှၤတသ့ၣ်ညါနီတဂၤမ့ၢ်လၢအဝဲသ့ၣ်ဖျါဃဲၤဒီးလာ်အၢဒၣ် ဒ်လၢညါအသိးအဃိန့ၣ်လီၤ. ဒီးယမံပၢၢ်ထီၣ်န့ၣ်လီၤ.",
			"22": "<sup>22</sup> ယမံမီၢ်တ့ၢ်စ့ၢ်ကီးလၢယထံၣ်ဘုစဲၤနွံစဲၤလၢအကၢဒီးမံ, မဲထီၣ်လၢဘုမုၢ်တမုၢ်အလိၤလီၤ.",
			"23": "<sup>23</sup> ဝံၤဒီးဘုစဲၤနွံစဲၤဟဲပျိာ်ထီၣ်, အဖျၢၣ်သွံးဒီးဃ့ထီ ကွံာ်လၢမုၢ်ထီၣ်ကလံၤ,",
			"24": "<sup>24</sup> ဒီးဘုစဲၤအသွံးတဖၣ်ယူၢ်လီၤကွံာ်ဘုစဲၤအကၢတဖၣ်န့ၣ်လီၤ. ယတဲဘၣ်တ့ၢ်တၢ်မံမီၢ်တဖၣ်ဆူပှၤမၤကဒါမဲာ်တဖၣ်, ဘၣ်ဆၣ်အဝဲသ့ၣ်ဖးန့ၢ်ယၤတဘၣ်နီတဂၤဘၣ်.”",
			"25": "<sup>25</sup> စီၤယိၤသးစံးဘၣ်စီၤပၤ, “တၢ်မံမီၢ်ခံမံၤအံၤ, အခီပညီ မ့ၢ်တၢ်တမံၤဃီလီၤ. ကစၢ်ယွၤတဲဘၣ်နၤတၢ်လၢအဝဲကမၤဝဲန့ၣ် လီၤ.",
			"26": "<sup>26</sup> ဂီၤဖံးမိၢ်အဘီၣ်နွံဒုမ့ၢ်ဝဲနွံနံၣ်ဒီးဘုစဲၤလၢအကၢနွံ စဲၤမ့ၢ်စ့ၢ်ကီးနွံနံၣ်လီၤ. အဝဲသ့ၣ်အခီပညီမ့ၢ်တၢ်တမံၤဃီလီၤ.",
			"27": "<sup>27</sup> ဂီၤဖံးမိၢ်အဃဲၤနွံဒုလၢအဟဲထီၣ်လၢခံဒီးဘုစဲၤနွံစဲၤလၢအသွံး, ဒီးဃ့ထီၣ်ကွံာ်လၢမုၢ်ထီၣ်ကလံၤန့ၣ်မ့ၢ်တၢ်သၣ်ဝံၤလီၤဒိ အနံၣ်နွံနံၣ်န့ၣ်လီၤ.",
			"28": "<sup>28</sup> တၢ်အံၤမ့ၢ်ဒ်ယစံးတ့ၢ်နၤအသိး, ကစၢ်ယွၤဒုးနဲၣ်နၤတၢ်လၢအဝဲ ကမၤဝဲန့ၣ်လီၤ.",
			"29": "<sup>29</sup> တၢ်အီၣ်ကုးအီပှဲၤနွံနံၣ်ကအိၣ်ဝဲလၢကီၢ်အဲၤကူပတူးဒီဘ့ၣ် ညါအပူၤလီၤ.",
			"30": "<sup>30</sup> အန့ၣ်ဝံၤအလီၢ်ခံ, တၢ်သၣ်ဝံၤလီၤဒိနွံနံၣ်ကအိၣ်ထီၣ်ဝဲဒၣ်, ဒီးတၢ်အီၣ်ကုးအီပှဲၤအနံၣ်ခဲလၢာ်ကဘၣ်တၢ်သးပ့ၤနီၣ်ကွံာ် အီၤ, မ့ၢ်လၢတၢ်သၣ်ဝံၤလီၤဒိကမၤဟးဂီၤကွံာ်ထံကီၢ်အဃိန့ၣ်လီၤ.",
			"31": "<sup>31</sup> တၢ်အီၣ်ကုးအီပှဲၤအဆၢကတီၢ်ကဘၣ်တၢ်သးပ့ၤနီၣ်ကွံာ်အီၤလၢာ် လၢာ်ဆ့ဆ့, မ့ၢ်လၢတၢ်သၣ်ဝံၤလီၤဒိလၢအပိာ်ထွဲထီၣ်အခံကမ့ၢ်တၢ်လၢအနး ဒိၣ်မးအဃိန့ၣ်လီၤ.",
			"32": "<sup>32</sup> နတၢ်မံမီၢ်ဝံၤမံမီၢ်က့ၤခံဘျီအံၤအခီပညီမ့ၢ်ဝဲ, တၢ်ဂ့ၢ်အံၤဘၣ်တၢ်ပာ်ဂၢၢ်ပာ်ကျၢၤအီၤလၢကစၢ်ယွၤ, ဒီးတယံာ်ဘၣ်န့ၣ်အဝဲကဒုးကဲထီၣ်လိၣ်ထီၣ်အီၤန့ၣ်လီၤ.",
			"33": "<sup>33</sup> ဒီးခဲကနံၣ်အံၤနကြၢးဃုထၢပှၤတနီၤလၢအအိၣ်ဒီးတၢ်ကူၣ်သ့ ဒီးတၢ်ထံၣ်တၢ်လၢသးအမဲာ်ဒီးပာ်လီၤအီၤလၢပှၤပၢၤဘၣ်ထံကီၢ် န့ၣ်လီၤ.",
			"34": "<sup>34</sup> နကဘၣ်ဃုထၢပာ်လီၤစ့ၢ်ကီးပဒိၣ်ပပှၢ်အဂၤတဖၣ်ဒီးဟံးန့ၢ်တၢ် အီၣ်ကုးအီပှဲၤနွံနံၣ်အတၤသူတၤသၣ်တဖၣ်ယဲၢ်ပူတပူန့ၣ်လီၤ.",
			"35": "<sup>35</sup> ဟ့ၣ်လီၤနကလုၢ်ဒ်သိးအဝဲသ့ၣ်ကထၢဖှိၣ်တၢ်အီၣ်တၢ်အီခဲလၢာ်ဖဲ တၢ်အီၣ်ကုးအီပှဲၤအနံၣ်လၢကဟဲဝဲတဖၣ်, ဒီးဟ့ၣ်စိဟ့ၣ်ကမီၤအဝဲသ့ၣ်လၢကပဒၢးပာ်ဘုဧိၤဟုဧိၤလၢဝ့ၢ် တဖၣ်အပူၤဒီးပၢၤဃာ်အီၤန့ၣ်တက့ၢ်.",
			"36": "<sup>36</sup> တၢ်အီၣ်တၢ်အီတဖၣ်အံၤ, ကမ့ၢ်တၢ်ကတီၤပာ်တကလုာ်လၢထံကီၢ်အဂီၢ် ဖဲနွံနံၣ်လၢတၢ်သၣ်ဝံၤလီၤဒိအကဟဲဘၣ်ကီၢ်အဲၤကူပတူးအဂီၢ် န့ၣ်လီၤ. လၢကျဲဒ်သိးအံၤန့ၣ် ပှၤဂီၢ်မုၢ်တသၣ်ဝံၤလီၤဒိဘၣ်ဝဲဘၣ်.”",
			"37": "<sup>37</sup> စီၤပၤဒီးအပဒိၣ်ပပှၢ်တဖၣ်အၢၣ်လီၤတူၢ်လိာ်တၢ်ကူၣ်ကျဲၤအံၤ,",
			"38": "<sup>38</sup> ဒီးစီၤပၤစံးဘၣ်အဝဲသ့ၣ်, “ပကထံၣ်န့ၢ်ပှၤဂ့ၤဒိၣ်န့ၢ်စီၤ ယိၤသးတဂၤ, ပှၤတဂၤလၢကစၢ်ယွၤအသးစီဆှံအိၣ်လၢ အပူၤန့ၣ်တသ့နီတစုဘၣ်.”",
			"39": "<sup>39</sup> စီၤပၤစံးဘၣ်စီၤယိၤသး, “ကစၢ်ယွၤဒုးနဲၣ်တ့ၢ်နၤကယဲၢ်တၢ် အံၤခဲလၢာ်, သတးဒီးအိၣ်ဖျါလၢနအိၣ်ဒီးတၢ်ကူၣ်သ့ဒီးတၢ်ထံၣ်လၢသးဒိၣ် န့ၢ်အါန့ၢ်ဒံးပှၤအဂၤတဂၤလၢ်လၢ်တက့ၢ်လီၤ.",
			"40": "<sup>40</sup> ယကပာ်နၤလၢပှၤပၢယထံယကီၢ်အလီၢ်, ဒီးပှၤဂီၢ်မုၢ်ခဲလၢာ်ကစူၢ်တၢ်ကလုၢ်တဖၣ်လၢနဟ့ၣ်လီၤန့ၣ်လီၤ. လၢတၢ်စိတၢ်ကမီၤအလီၢ်န့ၣ်, နကမ့ၢ်ပှၤခံဂၤတဂၤလၢယၤဝံၤအလီၢ် ခံန့ၣ်လီၤ.",
			"41": "<sup>41</sup> ဒီးခဲကနံၣ်အံၤယပာ်လီၤနၤလၢပဒိၣ်ဖးဒိၣ်လၢကီၢ်အဲၤကူပတူး ဒီဘ့ၣ်အဖီခိၣ်န့ၣ်လီၤ.”",
			"42": "<sup>42</sup> စီၤပၤဘ့ၣ်လီၤကွံာ်ပသံးလၢအအိၣ်ဒီးစီၤပၤအတၢ်စဲပနီၣ်လၢ အစုလိၤဒီးဒုးသိးထီၣ်စီၤယိၤသးန့ၣ်လီၤ. အဝဲဒုးကၤထီၣ်အီၤလၢဆ့ကၤဘဲအဂ့ၤတဘ့ၣ်ဒီးဒုးလံာ်ထီၣ်အီၤ လၢဖဲထူတပျံၤလၢအကိာ်လိၤလီၤ.",
			"43": "<sup>43</sup> စီၤပၤဟ့ၣ်လီၤအီၤလၢစီၤပၤအလ့ၣ်ကဟၣ်ခံဆိတဆိလၢကဒိးဝဲ အဂီၢ်, ဒီးပှၤဃ့ၢ်ဆိတၢ်တဖၣ်လၢစီၤပၤအလ့ၣ်ကဟၣ်မဲာ်ညါန့ၣ် ကိးထီၣ်ဝဲ, “ဟ့ၣ်ကျဲတက့ၢ်, ဟ့ၣ်ကျဲတက့ၢ်” န့ၣ်လီၤ. အန့ၣ်ဒီးစီၤယိၤသးဘၣ်တၢ်ဃုထၢပာ်လီၤအီၤဒ်ပဒိၣ် ဖးဒိၣ်လၢကီၢ်အဲၤကူပတူးဒီဘ့ၣ်အဖီခိၣ်န့ၣ်လီၤ.",
			"44": "<sup>44</sup> စီၤပၤစံးဘၣ်အီၤ, “ယမ့ၢ်စီၤပၤလီၤ. နတၢ်ပျဲမ့ၢ်တအိၣ်ဘၣ် န့ၣ်ပှၤလၢကီၢ်အဲၤကူပတူးဒီတကီၢ်တယူာ်ထီၣ်ဘၣ်အစု မ့ၢ်ဂ့ၤ, သုးဘၣ်ဒၣ်လဲာ်အခီၣ်မ့ၢ်ဂ့ၤနီတဂၤဘၣ်.”",
			"45": "<sup>45</sup> စီၤပၤယုၢ်န့ၢ်စီၤယိၤသးလၢအဲၤကူပတူးဖိအမံၤ, “စီၤစးဖနးသဖၤန့ၤ,” ဒီးဟ့ၣ်အီၤလၢအမါတဂၤလၢအမံၤမ့ၢ် နီၢ်အၤစနး, စီၤပိၤတံၤဖ့ရၤလၢအမ့ၢ်ပှၤလုၢ်တၢ်အခိၣ်လၢဝ့ၢ်ဟဲလံအီၣ်ဖီ လံာ်အဖိမုၣ်န့ၣ်လီၤ.",
			"46": "<sup>46</sup> စီၤယိၤသးအသးအိၣ်အနံၣ်သၢဆံဖဲအစးထီၣ်မၤတၢ်လၢကီၢ်အဲၤကူ ပတူးအစီၤပၤအဂီၢ်န့ၣ်လီၤ. ဒီးစီၤယိၤသးဟးထီၣ်လၢစီၤပၤအနူၢ်ပူၤစီၤပူၤဒီးလဲၤတၢ် လၢကီၢ်အဲၤကူပတူးဒီဘ့ၣ်ညါန့ၣ်လီၤ.",
			"47": "<sup>47</sup> လၢတၢ်အီၣ်ကုးအီပှဲၤနွံနံၣ်အတီၢ်ပူၤန့ၣ်, ဟီၣ်ခိၣ်ဒုးမဲထီၣ်သၣ်ထီၣ်ဘုဧိၤဟုဧိၤအါအါဂီၢ်ဂီၢ်လီၤ.",
			"48": "<sup>48</sup> တၢ်န့ၣ်တဖၣ်ခဲလၢာ်စီၤယိၤသးထၢဖှိၣ်ဒီးပဒၢးပာ်အီၤလၢဝ့ၢ် တဖၣ်အပူၤန့ၣ်လီၤ. ဒီးလၢတဝ့ၢ်ဘၣ်တဝ့ၢ်န့ၣ်, အဝဲပဒၢးပာ်တၢ်အီၣ်တဖၣ်လၢအဟဲလၢပျီအိၣ်ခိၣ်အိၣ်ဃၢၤအီၤန့ၣ် လီၤ.",
			"49": "<sup>49</sup> ဒီးဘုဧိၤဟုဧိၤအိၣ်အါဝဲဂီၢ်ဝဲဒ်မဲးလၢပီၣ်လဲၣ်နံၤအ သိး, တုၤဒၣ်လဲာ်စီၤယိၤသးဆိတ့ၢ်ဃီၣ်ဝဲမ့ၢ်လၢဃီၣ်ဝဲတကဲတသ့ လၢၤဘၣ်အဃိလီၤ.",
			"50": "<sup>50</sup> ဒီးတချုးလၢတၢ်သၣ်ဝံၤလီၤဒိအနံၣ်တဖၣ်တုၤဃီၤဒံးဘၣ်န့ၣ် စီၤယိၤသးအိၣ်ဒီးအဖိခွါခံဂၤလၢနီၢ်အၤစနးန့ၣ်လီၤ.",
			"51": "<sup>51</sup> စီၤယိၤသးစံးဝဲ, “ကစၢ်ယွၤဒုးသးပ့ၤနီၣ်ကွံာ်ယၤယတၢ်နး တၢ်ဖှီၣ်ခဲလၢာ်ဒီးကယဲၢ်ယပၢ်အဟံၣ်ဖိဃီဖိခဲလၢာ်လံ.” လၢတၢ်န့ၣ်အဃိအဝဲယုၢ်န့ၢ်အဖိခွါဝဲၢ်ကိအမံၤလၢစီၤမနၤၡ့ၤ လီၤ.",
			"52": "<sup>52</sup> အဝဲစံးစ့ၢ်ကီးဝဲ, “ကစၢ်ယွၤဟ့ၣ်လံယၤလၢဖိတဖၣ်လၢယတၢ်ဘၣ် ကိၢ်ဘၣ်ဂီၤအကီၢ်ပူၤလံ.” လၢတၢ်န့ၣ်အဃိအဝဲယုၢ်န့ၢ်အဖိခွါခံဂၤတဂၤအမံၤလၢစီၤအ့ ဖရဲၣ်လီၤ.",
			"53": "<sup>53</sup> ဒီးတၢ်အီၣ်ကူးအီပှဲၤနွံနံၣ်လၢကီၢ်အဲၤကူပတူးမုာ်လၤသး ခုဘၣ်တ့ၢ်ဝဲလၢအပူၤကတၢၢ်ကွံာ်ဝဲ,",
			"54": "<sup>54</sup> ဒီးတၢ်သၣ်ဝံၤလီၤဒိနွံနံၣ်စးထီၣ်ဝဲ, ဒ်စီၤယိၤသးစံးတ့ၢ် ဝဲအသိးန့ၣ်လီၤ. လၢထံကီၢ်အဂၤခဲလၢာ်န့ၣ်, တၢ်သၣ်ဝံၤလီၤဒိအိၣ်ထီၣ်ဝဲ, ဘၣ်ဆၣ်ဒီးလၢကီၢ်အဲၤကူပတူးအပူၤသကုၤဆးဒးန့ၣ်တၢ်အီၣ်တၢ် အီအိၣ်ဝဲန့ၣ်လီၤ.",
			"55": "<sup>55</sup> တုၤပှၤအဲၤကူပတူးဖိစးထီၣ်သူၣ်ဝံၤသၣ်စ့ၤန့ၣ်, အဝဲသ့ၣ်ကိးထီၣ်တၢ်ဆူစီၤပၤအအိၣ်လၢတၢ်အီၣ်တၢ်အီအဂီၢ်လီၤ. သတးဒီး, စီၤပၤဟ့ၣ်လီၤအကလုၢ်ဆူအဝဲသ့ၣ်အအိၣ်လၢအကလဲၤဆူ စီၤယိၤသးအအိၣ်, ဒီးမၤဒ်တၢ်လၢအဝဲကစံးဘၣ်တဲဘၣ်အဝဲသ့ၣ်န့ၣ်လီၤ.",
			"56": "<sup>56</sup> တၢ်သၣ်ဝံၤလီၤဒိနးထီၣ်ဝဲ, ဒီးရၤလီၤအသးလၢထံကီၢ်ဒီတဘ့ၣ် အပူၤသတးဒီး, စီၤယိၤသးအိးထီၣ်ကွံာ်တၢ်ပဒၢးဘုဧိၤဟုဧိၤအဟံၣ်တဖၣ်ဒီး ဆါလီၤဘုဧိၤဟုဧိၤဆူပှၤအဲၤကူပတူးဖိတဖၣ်န့ၣ်လီၤ.",
			"57": "<sup>57</sup> ပှၤဂီၢ်မုၢ်လၢဟီၣ်ခိၣ်ဒီဘ့ၣ်ဟဲဝဲဆူကီၢ်အဲၤကူပတူးလၢ ကပှ့ၤဘုဧိၤဟုဧိၤလၢစီၤယိၤသးအအိၣ်အဂီၢ်န့ၣ်လီၤ. အဂ့ၢ်ဒ်အံၤ, တၢ်သၣ်ဝံၤလီၤဒိအံၤနးဒိၣ်မးလၢတၢ်လီၢ်ကိးပူၤ ဒဲးန့ၣ်လီၤ."
		},
		"42": {
			"1": "<sup>1</sup> ဖဲစီၤယၤကိာ်သ့ၣ်ညါဝဲဒၣ်လၢဘုဧိၤဟုဧိၤအိၣ်ဝဲဒၣ်လၢကီၢ် အဲၤကူပတူးအပူၤန့ၣ်, အဝဲစံးဘၣ်အဖိခွါတဖၣ်, “ဘၣ်မနုၤလၢသုတမၤတၢ်တမံၤမံၤန့ၣ်လဲၣ်.",
			"2": "<sup>2</sup> ယနၢ်ဟူဘုဧိၤဟုဧိၤအိၣ်လၢကီၢ်အဲၤကူပတူးလီၤ. လဲၤဖဲန့ၣ်ဒီးပှ့ၤဘုဧိၤဟုဧိၤတနီၤဒ်သိးပသုတသၣ်ဝံၤလီၤ ဒိသံတဂ့ၤန့ၣ်တက့ၢ်.”",
			"3": "<sup>3</sup> အန့ၣ်ဒီး, စီၤယိၤသးအဒီပုၢ်ဝဲၢ်ခွါအဂၤဆံဆဲၣ်ဂၤလဲၤဆူ ကီၢ်အဲၤကူပတူးဒ်သိးကပှ့ၤန့ၢ်ဘုဧိၤဟုဧိၤအဂီၢ်,",
			"4": "<sup>4</sup> ဘၣ်ဆၣ်, စီၤယၤကိာ်တဆှၢလီၤဘၣ်စီၤယိၤသးအဒီပုၢ်ဝဲၢ်ခွါတံၢ် နီၢ်လၢအမ့ၢ်စီၤဘံၣ်ယၤမံၣ်ဃုာ်ဒီးအဝဲသ့ၣ်ဘၣ်. အဂ့ၢ်ဒ်အံၤ, အဝဲဘၣ်ယိၣ်လၢတၢ်ကမၤအသးတမံၤမံၤဒီးစီၤဘံၣ်ယၤ မံၣ်အဃိန့ၣ်လီၤ.",
			"5": "<sup>5</sup> စီၤယၤကိာ်အဖိခွါတဖၣ်ဟဲဃုာ်ဒီးပှၤအဂၤတဖၣ်လၢကပှ့ၤန့ၢ်ဘု ဧိၤဟုဧိၤ, မ့ၢ်လၢတၢ်သၣ်ဝံၤလီၤဒိအိၣ်ထီၣ်လၢကီၢ်ကနၤဧၣ်အပူၤအဃိလီၤ.",
			"6": "<sup>6</sup> ဒ်ကီၢ်အဲၤကူပတူးအပဒိၣ်ဖးဒိၣ်တဂၤအသိး, စီၤယိၤသးဆါလီၤဘုဧိၤဟုဧိၤဆူပှၤဂီၢ်မုၢ်လၢအအိၣ်လၢဟီၣ် ခိၣ်ချၢခဲလၢာ်န့ၣ်လီၤ. လၢတၢ်န့ၣ်အဃိစီၤယိၤသးအဒီပုၢ်ဝဲၢ်ခွါတဖၣ်ဟဲဒီးသကူးလီၤ အသးတုၤအကျးလီၤအမဲာ်လၢဟီၣ်ခိၣ်လိၤလၢစီၤယိၤသးအမဲာ်ညါန့ၣ်လီၤ.",
			"7": "<sup>7</sup> ဒီးဖဲစီၤယိၤသးထံၣ်ဘၣ်အဒီပုၢ်ဝဲၢ်ခွါတဖၣ်န့ၣ်အဝဲသ့ၣ်ညါ အဝဲသ့ၣ်, ဘၣ်ဆၣ်ဒီးအဝဲပာ်မၤအသးဒ်တသ့ၣ်ညါအဝဲသ့ၣ်အသိးန့ၣ်လီၤ. အဝဲသံကွၢ်အဝဲသ့ၣ်လၢတၢ်ကတိၤဆူၣ်ဆူၣ်အပူၤ, “သုဟဲလၢလဲၣ်ခီလဲၣ်.” အဝဲသ့ၣ်စံးဆၢဝဲ, “ပဟဲလၢကီၢ်ကနၤဧၣ်ဒ်သိးပကပှ့ၤန့ၢ်တၢ် အီၣ်တၢ်အီလီၤ.”",
			"8": "<sup>8</sup> စီၤယိၤသးမ့ၢ်သ့ၣ်ညါနီၣ်အဒီပုၢ်ဝဲၢ်ခွါတဖၣ်ဘၣ်ဆၣ်, အဝဲသ့ၣ်တသ့ၣ်ညါနီၣ်အီၤဘၣ်.",
			"9": "<sup>9</sup> အဝဲသ့ၣ်နီၣ်ထီၣ်က့ၤတၢ်မံမီၢ်လၢအမံမီၢ်တ့ၢ်ဝဲဘၣ်ဃး ဒီးအဝဲသ့ၣ်ဒီးစံးဝဲဒၣ်, “သုမ့ၢ်ပှၤကွၢ်ဟုၣ်ကွၢ်စုးတၢ်တဖၣ်လီၤ. သုဟဲဒ်သိးသုကထံၣ်သ့ၣ်ညါပထံပကီၢ်အတၢ်ဂံၢ်စၢ်ဘါစၢ်အိၣ်ဖဲ လဲၣ်န့ၣ်လီၤ.”",
			"10": "<sup>10</sup> အဝဲသ့ၣ်စံးဆၢဝဲ, “တမ့ၢ်ဘၣ်ကစၢ်ဧၢ, ပဟဲဃီၤဒ်နကုၢ်နပှၤတဖၣ်လၢပကပှ့ၤတၢ်အီၣ်တၢ်အီအဂီၢ်လီၤ.",
			"11": "<sup>11</sup> ပမ့ၢ်ပှၤဒီပုၢ်ဝဲၢ်ခွါခဲလၢာ်လီၤ. ကစၢ်ဧၢ, ပတမ့ၢ်ပှၤကွၢ်ဟုၣ်ကွၢ်စုးတၢ်တဖၣ်ဘၣ်. ပမ့ၢ်ပှၤအတီအလိၤတဖၣ်လီၤ.”",
			"12": "<sup>12</sup> စီၤယိၤသးစံးဘၣ်အဝဲသ့ၣ်, “တမ့ၢ်ဘၣ်. သုဟဲဒ်သိးသုကထံၣ်သ့ၣ်ညါပထံပကီၢ်အတၢ်ဂံၢ်စၢ်ဘါစၢ်အိၣ်ဖဲ လဲၣ်န့ၣ်လီၤ.”",
			"13": "<sup>13</sup> အဝဲသ့ၣ်စံးဝဲ, “ကစၢ်ဧၢ, ပမ့ၢ်ပှၤဒီပုၢ်ဝဲၢ်ခွါခဲလၢာ်တဆံ ခံဂၤ, ပှၤတဂၤဃီလၢကီၢ်ကနၤဧၣ်ပူၤအဖိခွါတဖၣ်န့ၣ်လီၤ. ပဒီပုၢ်ဝဲၢ်ခွါတဂၤသံလံ. ဒီးခဲကနံၣ်အံၤပဒီပုၢ်ဝဲၢ်ခွါ အဆံးကတၢၢ်တဂၤန့ၣ်အိၣ်ဒီးပပၢ်လီၤ.”",
			"14": "<sup>14</sup> စီၤယိၤသးစံးဆၢဝဲ, “မ့ၢ်ဒၣ်ဒ်ယစံးတ့ၢ်အသိးန့ၣ်, သုမ့ၢ်ပှၤကွၢ်ဟုၣ်ကွၢ်စုးတၢ်တဖၣ်လီၤ.”",
			"15": "<sup>15</sup> အအံၤမ့ၢ်ကျဲလၢသုကဘၣ်တၢ်မၤကွၢ်သုန့ၣ်လီၤ. ယဆိၣ်တၢ်လၢစီၤပၤအမံၤအပူၤလၢ, သုဒီပုၢ်ဝဲၢ်ခွါအဆံးကတၢၢ်တဂၤမ့ၢ်တဟဲဖဲအံၤဘၣ်ဒီး, သုတဟးထီၣ်ဘၣ်နီတစုဘၣ်.",
			"16": "<sup>16</sup> ပှၤလၢသုကျါတဂၤကဘၣ်က့ၤဒီးဟဲကိးအီၤန့ၣ်လီၤ. သုဝဲလၢအအိၣ်တ့ၢ်တဖၣ်သုကဘၣ်တၢ်ပၢၤဃာ်သုတုၤလၢတၢ်လၢသု စံးအတၢ်မ့ၢ်တၢ်တီ, ဘၣ်တၢ်မၤကွၢ်အီၤန့ၣ်လီၤ. မ့တမ့ၢ်ဘၣ်ဒ်န့ၣ်ဘၣ်န့ၣ်, ဒ်စီၤပၤမူဝဲအသိးန့ၣ်, သုမ့ၢ်ပှၤကွၢ်ဟုၣ်ကွၢ်စုးတၢ်တဖၣ်လီၤ.”",
			"17": "<sup>17</sup> အန့ၣ်ဒီး, အဝဲဒၢနုာ်အဝဲသ့ၣ်ဆူဃိာ်ပူၤသၢသီန့ၣ်လီၤ.",
			"18": "<sup>18</sup> လၢသၢသီတသီန့ၣ်စီၤယိၤသးစံးဘၣ်အဝဲသ့ၣ်, “ယမ့ၢ်ပှၤတဂၤလၢအပျံၤကစၢ်ယွၤလီၤ. ဒီးယကပျဲပူၤဖျဲးသုသးသမူတဖၣ်လၢတၢ်အဂ့ၢ်အခၢးတမံၤအဖီ ခိၣ်လီၤ.",
			"19": "<sup>19</sup> လၢသုကအုၣ်သုသးလၢသုမ့ၢ်ပှၤအတီအလိၤအဂီၢ်, ပှၤလၢသုကျါတဂၤကအိၣ်လၢဃိာ်ပူၤဖဲသုဘၣ်တၢ်ပၢၤဃာ်တ့ၢ်သု လီၤ. ဒီးသုဝဲအဂၤတဖၣ်ကက့ၤ, ဒီးက့ၤစိာ်ဘုဧိၤဟုဧိၤလၢသုပှ့ၤတ့ၢ်တဖၣ်ဆူသုဟံၣ်ဖိဃီ ဖိလၢအသၣ်ဝံၤလီၤဒိတဖၣ်အအိၣ်န့ၣ်လီၤ.",
			"20": "<sup>20</sup> ဒီးသုကဘၣ်ဟဲကိးသုဒီပုၢ်ဝဲၢ်ခွါအဆံးကတၢၢ်ဆူယအိၣ်လီၤ. တၢ်အံၤကအုၣ်အသးလၢသုတဲတၢ်မ့ၢ်တၢ်တီဒီးယတမၤသံ သုဘၣ်.” ဒီးအဝဲသ့ၣ်အၢၣ်လီၤတူၢ်လိာ်တၢ်အံၤ,",
			"21": "<sup>21</sup> ဒီးစံးလိာ်အသးတဂၤဒီးတဂၤ, “မ့ၢ်မး, ခဲအံၤပဘၣ်တၢ်နးတၢ် ဖှီၣ်လၢတၢ်လၢပမၤဘၣ်တ့ၢ်ပဒီပုၢ်ဝဲၢ်ခွါတဂၤအဃိလီၤ. ပထံၣ်တ့ၢ်အဝဲအိၣ်လၢတၢ်ကီတၢ်ခဲဖးဒိၣ်အပူၤဖဲအဝဲဃ့ကညးပှၤ လၢတၢ်မၤစၢၤအဂီၢ်, ဘၣ်ဆၣ်ပတဒိကနၣ်ဘၣ်အီၤဘၣ်. လၢတၢ်န့ၣ်အဃိခဲအံၤပအိၣ်လၢတၢ်ကီတၢ်ခဲအဝဲအံၤအပူၤန့ၣ် လီၤ.”",
			"22": "<sup>22</sup> စီၤရူၤဘ့ၣ်စံးဝဲ, “ယတဲဘၣ်တ့ၢ်သုလၢ, မၤဘၣ်ဒိဆါပိာ်ခွါ ဖိသၣ်န့ၣ်တဂ့ၤ. ဘၣ်ဆၣ်, သုတဒိကနၣ်ဘၣ်. ဒီးခဲကနံၣ်အံၤပဘၣ်တၢ်ဟ့ၣ်ကၣ်ဆၢက့ၤပှၤလၢအတၢ်သံ အဃိလီၤ.”",
			"23": "<sup>23</sup> စီၤယိၤသးနၢ်ပၢၢ်တၢ်လၢအဝဲသ့ၣ်စံးတ့ၢ်ဝဲ, ဘၣ်ဆၣ်အဝဲသ့ၣ်တသ့ၣ်ညါဝဲဘၣ်. အဂ့ၢ်ဒ်အံၤ, အဝဲသ့ၣ်ကတိၤတၢ်ဒီးအီၤခီဖျိပှၤကတိၤကျိးထံတၢ်တဂၤန့ၣ် လီၤ.",
			"24": "<sup>24</sup> စီၤယိၤသးဟးထီၣ်ကွံာ်လၢအဝဲသ့ၣ်အအိၣ်ဒီးစးထီၣ်ဟီၣ်ဝဲဒၣ် လီၤ. တုၤအဝဲကတိၤထီၣ်ဖျဲးက့ၤတၢ်သ့န့ၣ်, အဝဲဟဲက့ၤကဒါက့ၤဒီး လၢအဝဲသ့ၣ်အကျါဟံးန့ၢ်စီၤစူၤမ့းအိၣ်, ဒီးမၢပှၤစၢဃာ်အီၤလၢအဝဲသ့ၣ်အမဲာ်ညါလီၤ.",
			"25": "<sup>25</sup> စီၤယိၤသးဟ့ၣ်လီၤအကလုၢ်လၢတၢ်ကမၤပှဲၤအဒီပုၢ်ဝဲၢ်ခွါတဖၣ် အထၢၣ်လၢဘုဧိၤဟုဧိၤ, ဒီးဒၢနုာ်က့ၤပှၤတဂၤစုာ်စုာ်အစ့လၢအထၢၣ်ဒၣ်ဝဲအပူၤ, ဒီးဟ့ၣ်လီၤအဝဲသ့ၣ်တၢ်အီၣ်တၢ်အီ လၢကျဲအဂီၢ်န့ၣ်လီၤ. တၢ်အံၤဘၣ်တၢ်မၤအီၤန့ၣ်လီၤ.",
			"26": "<sup>26</sup> ပှၤဒီပုၢ်ဝဲၢ်ခွါတဖၣ်ပဒၢးထီၣ်အကသ့ၣ်ယီၤတဖၣ်ဒီးဘုဧိၤဟု ဧိၤလၢအပှ့ၤဝဲဒီးအဝဲသ့ၣ်ဟးထီၣ်ဝဲဒၣ်လီၤ.",
			"27": "<sup>27</sup> ဖဲတၢ်လီၢ်လၢအဝဲသ့ၣ်ကမံဝဲန့ၣ်, အဝဲသ့ၣ်အကျါတဂၤအိးထီၣ် အထၢၣ်လၢကဒုးအီၣ်အကသ့ၣ်ယီၤအဆၣ်ဒီး, ထံၣ်န့ၢ်အစ့ဒၣ်ဝဲလၢအထၢၣ်အခိၣ်ထိးန့ၣ်လီၤ.",
			"28": "<sup>28</sup> အဝဲကိးထီၣ်အဒီပုၢ်ဝဲၢ်ခွါတဖၣ်ဒီးစံးဝဲ, “ယစ့ဘၣ်တၢ်ဟ့ၣ်ကဒါက့ၤယၤလံ. အိၣ်ဖဲအံၤလၢယထၢၣ်ပူၤ လီၤ.” အဝဲသ့ၣ်အသးလီၤဘှါဒီးလၢတၢ်ပျံၤတၢ်ဖုးအဝဲသ့ၣ်သံကွၢ်လိာ် အသးတဂၤဒီးတဂၤ, “ကစၢ်ယွၤမၤပှၤဒ်လဲၣ်.”",
			"29": "<sup>29</sup> တုၤအဝဲသ့ၣ်က့ၤတုၤဆူအပၢ်စီၤယၤကိာ်အအိၣ်လၢကီၢ်ကနၤဧၣ် အပူၤန့ၣ်, အဝဲသ့ၣ်တဲဘၣ်အီၤလၢတၢ်လၢအမၤတ့ၢ်အသးဒီးအဝဲသ့ၣ်ခဲလၢာ် ဒီးစံးဝဲ,",
			"30": "<sup>30</sup> “ကီၢ်အဲၤကူပတူးအပဒိၣ်ဖးဒိၣ်ကတိၤတၢ်ဆူၣ်ဆူၣ်ကိၤကိၤဒီး ပှၤ, ဒီးပာ်တၢ်ကမၣ်လၢပလိၤလၢပမ့ၢ်ပှၤကွၢ်ဟုၣ်ကွၢ်စုးတၢ်ထီဒါ အထံအကီၢ်န့ၣ်လီၤ.",
			"31": "<sup>31</sup> ပစံးဆၢအီၤလၢပတမ့ၢ်ပှၤကွၢ်ဟုၣ်ကွၢ်စုးတၢ်တဖၣ်ဘၣ်. ပမ့ၢ်ပှၤအတီအလိၤတဖၣ်လီၤ.",
			"32": "<sup>32</sup> ပမ့ၢ်ပှၤဒီပုၢ်ဝဲၢ်ခွါခဲလၢာ်တဆံခံဂၤ, ပၢ်တဂၤဃီအဖိခွါ တဖၣ်န့ၣ်လီၤ. ပဒီပုၢ်ဝဲၢ်ခွါတဂၤသံလံ. ဒီးပပုၢ်အဆံးကတၢၢ်အိၣ်ဒံးဒီး ပပၢ်လၢကီၢ်ကနၤဧၣ်အပူၤန့ၣ်လီၤ.",
			"33": "<sup>33</sup> ပှၤတဂၤန့ၣ်စံးဆၢဝဲ, ‘သုမ့ၢ်ပှၤအတီအလိၤဧါန့ၣ်, ယကဃုထံၣ်အီၤလၢကျဲဒ်အံၤလီၤ. သုဝဲအကျါ, ပှၤကဘၣ်အိၣ်တ့ၢ်ဒီးယၤတဂၤ, ဒီးပှၤအဂၤတဖၣ်ကဟံးန့ၢ်ဘုဧိၤ ဟုဧိၤလၢသုဟံၣ်ဖိဃီဖိလၢအသၣ်ဝံၤလီၤဒိတဖၣ်အဂီၢ်ဒီးဟး ထီၣ်လီၤ.",
			"34": "<sup>34</sup> ဟဲကိးသုပုၢ်အဆံးကတၢၢ်ဆူယအိၣ်တက့ၢ်. အန့ၣ်ဒီးယကသ့ၣ်ညါလၢသုတမ့ၢ်ပှၤကွၢ်ဟုၣ်ကွၢ်စုးတၢ်တဖၣ်ဘၣ်. မ့မ့ၢ်ပှၤအတီအလိၤတဖၣ်န့ၣ်လီၤ. ယကဟ့ၣ်ကဒါက့ၤသုဒီပုၢ်ဝဲၢ်ခွါလၢသုဒီးသုအိၣ်ဖဲအံၤဒီး ကူၣ်တၢ်ကၤတၢ်သ့န့ၣ်လီၤ.’",
			"35": "<sup>35</sup> ဒီးတုၤအဝဲသ့ၣ်မၤအိၣ်ကလီအထၢၣ်တဖၣ်န့ၣ်, အဝဲသ့ၣ်ကိးဂၤဒဲးထံၣ်ဘၣ်အစ့ထၢၣ်, ဒီးဖဲအထံၣ်အစ့န့ၣ်အဝဲ သ့ၣ်ဒီးအပၢ်စီၤယၤကိာ်ပျံၤတၢ်ဖုးတၢ်န့ၣ်လီၤ.",
			"36": "<sup>36</sup> အဝဲသ့ၣ်အပၢ်စံးဘၣ်အီၤ, “မ့ၢ်သုအဲၣ်ဒိးယဖိတဖၣ်လီၤမၢ်သဒၣ် ကွံာ်ယၤခဲလၢာ်န့ၣ်ဧါ. စီၤယိၤသးလီၤမၢ်ကွံာ်လံ. စီၤစူၤမ့းအိၣ်လီၤမၢ်ကွံာ်လံ. ဒီးခဲကနံၣ်အံၤသုသးအိၣ် လဲၤစိာ်ကွံာ်စီၤဘံၣ်ယၤမံၣ်န့ၣ်ဧါ. ယမ့ၢ်ပှၤတဂၤလၢအတူၢ်ဘၣ်တၢ်လီၤ.”",
			"37": "<sup>37</sup> စီၤရူၤဘ့ၣ်စံးဘၣ်အပၢ်, “ယမ့ၢ်တဟဲက့ၤကိးကဒါက့ၤဘၣ်စီၤ ဘံၣ်ယၤမံၣ်ဆူနအိၣ်န့ၣ်, နမၤသံယဖိခွါခံဂၤသ့လီၤ. ပာ်အီၤလၢယစုပူၤဒီးယကဟဲက့ၤကိးကဒါက့ၤအီၤန့ၣ်လီၤ.”",
			"38": "<sup>38</sup> ဘၣ်ဆၣ်စီၤယၤကိာ်စံးဝဲ, “ယဖိခွါလဲၤဃုာ်တၢ်ဒီးသုတသ့ ဘၣ်. အဒီပုၢ်ဝဲၢ်ခွါသံလံ. ဒီးအဝဲမ့ၢ်ပှၤထဲတဂၤဧိၤလၢအအိၣ် တီၢ်န့ၣ်လီၤ. လၢကျဲန့ၣ်, တၢ်တမံၤမံၤကမၤဘၣ်ဖုးအသးဒီးအီၤလီၤ. ယမ့ၢ်ပှၤသးပှၢ်တဂၤ, ဒီးတၢ်သူၣ်အုးသးအုးလၢသု ကဒုးအိၣ်ထီၣ်လၢယဂီၢ်န့ၣ်ကမၤသံယၤလီၤ.”"
		},
		"43": {
			"1": "<sup>1</sup> တၢ်သၣ်ဝံၤလီၤဒိလၢကီၢ်ကနၤဧၣ်အပူၤန့ၣ်, နးထီၣ်ဝဲ,",
			"2": "<sup>2</sup> ဒီးတုၤစီၤယၤကိာ်အဒူၣ်ဖိထၢဖိတဖၣ်အီၣ်ဘုဧိၤဟုဧိၤလၢအ ဟဲ က့ၤစိာ်ဝဲလၢကီၢ်အဲၤကူပတူးလၢာ်ကွံာ်ဝဲန့ၣ်, စီၤယၤကိာ်စံးဘၣ်အဖိခွါတဖၣ်, “လဲၤကဒါက့ၤဒီးပှ့ၤတၢ် အီၣ်တစဲးလၢပဂီၢ်တက့ၢ်.”",
			"3": "<sup>3</sup> စီၤယူဒၤစံးဘၣ်အီၤ, “ပှၤတဂၤန့ၣ်ဟ့ၣ်ပလီၢ်တ့ၢ်ပှၤဆူၣ်ဆူၣ် လၢမ့တမ့ၢ်ဘၣ်လၢပဒီပုၢ်ဝဲၢ်ခွါလဲၤဃုာ်တၢ်ဒီးပှၤန့ၣ်, တမ့ၢ်ပကဘၣ်တၢ်ပျဲနုာ်ပှၤဆူအမဲာ်ညါန့ၣ်ဘၣ်.",
			"4": "<sup>4</sup> နမ့ၢ်သးအိၣ်ပျဲပဒီပုၢ်ဝဲၢ်ခွါလဲၤဃုာ်တၢ်ဒီးပှၤန့ၣ်, ပကလဲၤဒီးပှ့ၤတၢ်အီၣ်တၢ်အီလၢနဂီၢ်န့ၣ်လီၤ.",
			"5": "<sup>5</sup> နမ့ၢ်တသးအိၣ်ပျဲဘၣ်ဒီးပတလဲၤဘၣ်. အဂ့ၢ်ဒ်အံၤ, ပှၤတဂၤန့ၣ်တဲဘၣ်ပှၤလၢမ့တမ့ၢ်ဘၣ်လၢပဒီပုၢ်ဝဲၢ်ခွါလဲၤဃုာ် တၢ်ဒီးပှၤန့ၣ်တမ့ၢ်ပကဘၣ်တၢ်ပျဲနုာ်ပှၤဆူအမဲာ်ညါန့ၣ်ဘၣ်.”",
			"6": "<sup>6</sup> စီၤယၤကိာ်စံးဝဲ, “ဘၣ်မနုၤသုဒုးဘၣ်ယၤတၢ်ကိၢ်တၢ်ဂီၤနး မးခီဖျိသုတဲဘၣ်ပှၤတဂၤန့ၣ်လၢသုအိၣ်ဒံးဒီးသုဒီပုၢ် ဝဲၢ်ခွါအဂၤတဂၤန့ၣ်လဲၣ်.”",
			"7": "<sup>7</sup> အဝဲသ့ၣ်စံးဆၢဝဲ, “ပှၤတဂၤန့ၣ်သံကွၢ်ဝံၤသံကွၢ်က့ၤပှၤ ဒီးပဒူၣ်ဖိထၢဖိအဂ့ၢ်လီၤ. မ့ၢ်သုပၢ်အိၣ်မူဝဲဒံးဧါ. မ့ၢ်သုအိၣ်ဒီးသုဒီပုၢ်ဝဲၢ် ခွါအဂၤတဂၤဧါ. ပဘၣ်စံးဆၢအတၢ်သံကွၢ်တဖၣ်လီၤ. အဝဲကမၢပဟဲကိးပဒီပုၢ်ဝဲၢ်ခွါဒီးပှၤလီၤန့ၣ်ပသ့ၣ်ညါကသ့ဒ်လဲၣ်.”",
			"8": "<sup>8</sup> စီၤယူဒၤစံးဘၣ်အပၢ်, “ပျဲလီၤစီၤဘံၣ်ယၤမံၣ်ဒီးယၤတ က့ၢ်. ဒီးပကဟးထီၣ်တဘျီဃီလီၤ. တုၤနုၤတစုပတလီၤဒိသံဘၣ်နီတဂၤ ဘၣ်.",
			"9": "<sup>9</sup> ယကအုၣ်ကီၤယသးသမူဒၣ်ယဲလၢအဂီၢ်, ဒီးနပာ်မူပာ်ဒါယၤလၢအဝဲ အဂီၢ်သ့လီၤ. ယမ့ၢ်တဟဲက့ၤကိးအီၤပူၤပူၤဖျဲးဖျဲးဘၣ်ဒီး, ယကတူၢ်တၢ်ပာ်ဒ့ၣ်ပာ်ကမၣ်တဘိယူၢ်ဃီန့ၣ်လီၤ.",
			"10": "<sup>10</sup> ပမ့ၢ်တသုးဆၢသုးကတီၢ်ယံာ်ယံာ်ထဲအံၤဘၣ်ဒီး, ပလဲၤကတုၤတ့ၢ်ဖဲန့ၣ်ဒီးခဲအံၤပဟဲက့ၤကဒါက့ၤကတုၤခံဘျီ လံလီၤ.”",
			"11": "<sup>11</sup> အဝဲသ့ၣ်အပၢ်စံးဘၣ်အီၤ, “မ့ကဘၣ်မ့ၢ်ဒ်န့ၣ်အဃိဒီး, ဟံးန့ၢ်ကီၢ်အတၢ်ဟးထီၣ်အဂ့ၤကတၢၢ်တဖၣ်ဒ်သ့ၣ်စရံၤအထုးတစဲး, ကနဲစီတစဲး, တၢ်နၢမူနၢဆှီတဖၣ်, သ့အီၣ်ဘိတၣ်အ သၣ်တဖၣ်ဒီးသ့ၣ်ၡီးက့းအသၣ်တဖၣ်လၢသုထၢၣ်တဖၣ်အပူၤဒ်တၢ်ဟ့ၣ် ကနၢၤလၢပဒိၣ်ဖးဒိၣ်အဂီၢ်တက့ၢ်.",
			"12": "<sup>12</sup> ဟံးန့ၢ်စ့ၢ်ကီးစ့ခံစး, မ့ၢ်လၢသုကဘၣ်က့ၤစိာ်က့ၤစ့လၢ အဘၣ်တၢ်ဟ့ၣ်ကဒါက့ၤသုလၢသုထၢၣ်တဖၣ်အဖီခိၣ်အဃိလီၤ. ဘၣ်သ့ၣ်သ့ၣ်တၢ်န့ၣ်ကမ့ၢ်တၢ်ကမူၤကမၣ်တမံၤလီၤ.",
			"13": "<sup>13</sup> လဲၤကိးသုဒီပုၢ်ဝဲၢ်ခွါဒီးဟဲက့ၤကဒါက့ၤတဘျီဃီတက့ၢ်.",
			"14": "<sup>14</sup> မ်သ့တၢ်လၢာ်ကစၢ်ယွၤထိးဘၣ်ပှၤတဂၤန့ၣ်အသးဒ်သိးကသးကညီၤသု တုၤလၢကဟ့ၣ်ကဒါက့ၤစီၤဘံၣ်ယၤမံၣ်ဒီးသုဒီပုၢ်ဝဲၢ်ခွါအဂၤ တဂၤဆူသုအိၣ်န့ၣ်တက့ၢ်. မ့မ့ၢ်လၢယဂီၢ်တခီယမ့ၢ်ဘၣ်ခီၣ်ဆူကွံာ်ယဖိတဖၣ်ဒီးယကဘၣ်ခီၣ် ဆူကွံာ်လီၤ.”",
			"15": "<sup>15</sup> ဒီးပှၤဒီပုၢ်ဝဲၢ်ခွါသ့ၣ်တဖၣ်စိာ်ထီၣ်တၢ်ဟ့ၣ်သ့ၣ်တဖၣ်ဒီးစ့ လၢအဘၣ်တၢ်ဟ့ၣ်ကဒါက့ၤအီၤခံစးဒီးဟးထီၣ်လဲၤဆူကီၢ်အဲၤကူ ပတူးဃုာ်ဒီးစီၤဘံၣ်ယၤမံၣ်န့ၣ်လီၤ. ဒီးဖဲန့ၣ်အဝဲသ့ၣ်ပာ်ဖျါအသးလၢစီၤယိၤသးအမဲာ်ညါန့ၣ်လီၤ.",
			"16": "<sup>16</sup> ဖဲစီၤယိၤသးထံၣ်ဘၣ်စီၤဘံၣ်ယၤမံၣ်ဟဲဃုာ်ဒီးအဝဲသ့ၣ်န့ၣ် စံးဘၣ်အဟံၣ်အခ့အပှၤတဖၣ်အခိၣ်တဂၤ, “လဲၤကိးပှၤသ့ၣ်တဖၣ်အံၤဆူယဟံၣ်တက့ၢ်. အဝဲသ့ၣ်ကအီၣ်မုၢ်ထူၣ်အတၢ်အီၣ်ဒီးယၤန့ၣ်လီၤ. အဃိမၤသံဆၣ်ဖိကီၢ်ဖိတဒုဒီးကတဲာ်ကတီၤအီၤတက့ၢ်.”",
			"17": "<sup>17</sup> တၢ်ခ့တၢ်ပှၤအံၤမၤဒ်အဘၣ်တၢ်မၤလိာ်အီၤအသိးဒီးလဲၤကိးပှၤ ဒီပုၢ်ဝဲၢ်ခွါတဖၣ်အံၤဆူစီၤယိၤသးအဟံၣ်န့ၣ်လီၤ.",
			"18": "<sup>18</sup> မ့ၢ်လၢအဝဲသ့ၣ်ဘၣ်တၢ်က့ၤကိးဆူဟံၣ်န့ၣ်အဃိ, အဝဲသ့ၣ်ပျံၤတၢ်ဒီးဆိကမိၣ်ထီၣ်ဝဲ, “ပဘၣ်တၢ်ဟဲကိးပှၤဖဲ အံၤမ့ၢ်ဒၣ်လၢစ့လၢအဘၣ်တၢ်ဟ့ၣ်ကဒါက့ၤပှၤလၢပထၢၣ်တဖၣ်အပူၤ အခီၣ်ထံးတဘျီအဃိလီၤ. အဝဲသ့ၣ်ကမၤဒၢၣ်ပှၤသတူၢ်ကလာ်, ဟံးန့ၢ်ပကသ့ၣ်ယီၤတဖၣ်, ဒီးဒုးကဲထီၣ်ပှၤလၢအကုၢ်တဖၣ်န့ၣ်လီၤ.”",
			"19": "<sup>19</sup> လၢတၢ်န့ၣ်အဃိဖဲဟံၣ်အတြဲၤန့ၣ်, အဝဲသ့ၣ်စံးဘၣ်တၢ်ခ့တၢ်ပှၤ အခိၣ်,",
			"20": "<sup>20</sup> “ကစၢ်ဧၢ, လၢနတၢ်ပျဲပှၤအဃိ, ပဟဲတ့ၢ်လၢညါတဘျီ ဒ်သိးပကပှ့ၤတၢ်အီၣ်တၢ်အီလီၤ.",
			"21": "<sup>21</sup> ဖဲပက့ၤဆူဟံၣ်လၢကျဲ, ဖဲပသူၣ်ဒဲအိၣ်ဘှံးအလီၢ်န့ၣ်ပအိးထီၣ် ပထၢၣ်တဖၣ်, ဒီးပဝဲတဂၤဘၣ်တဂၤစုာ်စုာ်ပထံၣ်ပစ့ကိးဘ့ၣ်ဒဲးလၢပထၢၣ်အခိၣ် ထိးန့ၣ်လီၤ. ဒီးပဟဲစိာ်ကဒါက့ၤစ့အံၤဆူနအိၣ်လီၤ.",
			"22": "<sup>22</sup> ပဟဲစိာ်အါထီၣ်စ့ၢ်ကီးစ့တနီၤလၢပသိးလၢပကပှ့ၤအါထီၣ်တၢ် အီၣ်တၢ်အီအဂီၢ်န့ၣ်လီၤ. မ့ၢ်မတၤဒၢနုာ်ကဒါက့ၤပစ့လၢပထၢၣ်တဖၣ်အပူၤလဲၣ်န့ၣ်ပတသ့ၣ်ညါ ဘၣ်.”",
			"23": "<sup>23</sup> တၢ်ခ့တၢ်ပှၤစံးဘၣ်အီၤ, “ဘၣ်ယိၣ်တၢ်တဂ့ၤ, ပျံၤတၢ်တဂ့ၤ. သုကစၢ်ယွၤ, သုပၢ်အကစၢ်ယွၤကတ့ၢ်နုာ်က့ၤစ့လၢသုထၢၣ်တဖၣ် အပူၤလၢသုဂီၢ်န့ၣ်လီၤ. ယဒိးန့ၢ်ဘၣ်သုတၢ်ဟ့ၣ်ကဒါက့ၤလံ.” ဒီးဟဲက့ၤကိးစီၤစူၤမ့းအိၣ်ဆူအဝဲသ့ၣ်အအိၣ်လီၤ.",
			"24": "<sup>24</sup> တၢ်ခ့တၢ်ပှၤန့ၣ်လဲၤကိးပှၤဒီပုၢ်ဝဲၢ်ခွါတဖၣ်ဆူဟံၣ်ပူၤန့ၣ် လီၤ. ဒီးဟ့ၣ်အဝဲသ့ၣ်လၢထံဒ်သိးကသ့အခီၣ်ဒီးဒုးအီၣ်အဝဲသ့ၣ် အကသ့ၣ်ယီၤတဖၣ်အဆၣ်န့ၣ်လီၤ.",
			"25": "<sup>25</sup> အဝဲသ့ၣ်ကတဲာ်ကတီၤထီၣ်အတၢ်ဟ့ၣ်တဖၣ်လၢကဟ့ၣ်စီၤယိၤသး, ဖဲအဝဲဟဲက့ၤတုၤလၢမုၢ်ထူၣ်အကတီၢ်, မ့ၢ်လၢအဝဲသ့ၣ်ဘၣ်တၢ်တဲ ဘၣ်တ့ၢ်အီၤလၢအဝဲသ့ၣ်ကဘၣ်အီၣ်တၢ်ဒီးအီၤအဃိန့ၣ်လီၤ.",
			"26": "<sup>26</sup> ဖဲစီၤယိၤသးဟဲက့ၤတုၤဆူဟံၣ်န့ၣ်, အဝဲသ့ၣ်လဲၤစိာ်တၢ်ဟ့ၣ် တဖၣ်ဆူဟံၣ်ပူၤဆူအအိၣ်ဒီးဆုးလီၤအခိၣ်တုၤလၢဟီၣ်ခိၣ်လိၤ လၢအမဲာ်ညါန့ၣ်လီၤ.",
			"27": "<sup>27</sup> အဝဲသံကွၢ်တၢ်ဘၣ်ဃးဒီးအဝဲသ့ၣ်အတၢ်အိၣ်ဆူၣ်အိၣ်ချ့ အဂ့ၢ်ဝံၤဒီးစံးဝဲ, “သုတဲဘၣ်တ့ၢ်ယၤဘၣ်ဃးသုပၢ်သးပှၢ် အဂ့ၢ်လီၤ. အဝဲအိၣ်မၤသးဒ်လဲၣ်. မ့ၢ်အအိၣ်မူဒံးဒီးအိၣ်ဆူၣ်အိၣ်ချ့ ကစီဒီဧါ.”",
			"28": "<sup>28</sup> အဝဲသ့ၣ်စံးဆၢဝဲ, “နခ့ဆံးပှၤဆံးပပၢ်အိၣ်မူဒံးဝဲအိၣ် ဆူၣ်အိၣ်ချ့ကစီဒီလီၤ.” ဒီးအဝဲသ့ၣ်ချံးခီၣ်တီၤလီၤဒီးသကူးလီၤအသးလၢအမဲာ်ညါန့ၣ်လီၤ.",
			"29": "<sup>29</sup> ဖဲစီၤယိၤသးထံၣ်ဘၣ်အဒီပုၢ်ဝဲၢ်ခွါစီၤဘံၣ်ယၤမံၣ်န့ၣ်, အဝဲစံးဝဲ, “အဝဲအံၤမ့ၢ်သုပုၢ်ပိာ်ခွါအဆံးကတၢၢ်လၢသု တဲတ့ၢ်ယၤအဂ့ၢ်န့ၣ်ဧါ. ယဖိခွါဧၢ, မ်ကစၢ်ယွၤဆိၣ်ဂ့ၤနၤတ က့ၢ်.”",
			"30": "<sup>30</sup> တုၤနုၤတစုစီၤယိၤသးဟးထီၣ်သတူၢ်ကလာ်, မ့ၢ်လၢအသးလီၤသကံးဒိၣ်မးလၢအဒီပုၢ်ဝဲၢ်ခွါအဃိန့ၣ်လီၤ. အဝဲထၢၣ်အသးတန့ၢ်လၢၤဘၣ်အဃိ, လဲၤနုာ်ဆူအဒၢးပူၤဒီးဟီၣ်ဝဲဒၣ်န့ၣ်လီၤ.",
			"31": "<sup>31</sup> တုၤအပျၢ်ကွံာ်အမဲာ်ဝံၤန့ၣ်, အဝဲဟဲက့ၤထီၣ်, ပၢၤက့ၤအသး, ဒီးမၢပှၤကတဲာ်ကတီၤတၢ်အီၣ်တၢ်အီန့ၣ်လီၤ.",
			"32": "<sup>32</sup> စီၤယိၤသးဘၣ်တၢ်ကတဲာ်ကတီၤန့ၢ်အီၤတၢ်အီၣ်လၢစီၢ်နီၤခိၣ် တဖျၢၣ်ဒီးအဒီပုၢ်ဝဲၢ်ခွါတဖၣ်တခီလၢစီၢ်နီၤခိၣ်အဂၤတဖျၢၣ် န့ၣ်လီၤ. ဒီးပှၤအဲၤကူပတူးဖိတဖၣ်အီၣ်စ့ၢ်ကီးတၢ်လၢစီၢ်နီၤခိၣ်အဂၤ တဖျၢၣ်, မ့ၢ်လၢအဝဲသ့ၣ်ဆိကမိၣ်ဝဲလၢတၢ်အီၣ်သကိးတၢ်ဒီးပှၤဧ့ၤဘြံၤ ဖိတဖၣ်န့ၣ်မၤဆံးလီၤစှၤလီၤအဝဲသ့ၣ်အသူးအသ့ၣ်အဃိလီၤ.",
			"33": "<sup>33</sup> ပှၤဒီပုၢ်ဝဲၢ်ခွါတဖၣ်ဘၣ်တၢ်ပာ်လီၤန့ၢ်အလီၢ်လၢစီၢ်နီၤခိၣ်, မဲာ်သကိးမဲာ်ဒီးစီၤယိၤသးဒ်အသးအနံၣ်အလါဒၣ်ဝဲစးထီၣ်လၢ ပှၤသးပှၢ်ကတၢၢ်တုၤလၢအသးစၢ်ကတၢၢ်န့ၣ်လီၤ. ဖဲအဝဲသ့ၣ်ထံၣ်ဘၣ်ဝဲတၢ်ပာ်လီၤန့ၢ်အီၤအလီၢ်ဒ်လဲၣ်န့ၣ်, အဝဲသ့ၣ်ကွၢ်လိာ်အသးတဂၤဒီးတဂၤလၢတၢ်ကမၢကမၣ်အပူၤန့ၣ်လီၤ.",
			"34": "<sup>34</sup> တၢ်အီၣ်ဘၣ်တၢ်ဟံးန့ၢ်အီၤလၢစီၤယိၤသးအစီၢ်နီၤခိၣ်ဒီးဟ့ၣ် လီၤဆူအဝဲသ့ၣ်, ဒီးစီၤဘံၣ်ယၤမံၣ်ဘၣ်တၢ်ဟ့ၣ်အီၤအါန့ၢ်အဂၤတဖၣ်ယဲၢ်စးလီၤ. ဒီးအဝဲသ့ၣ်အီၣ်တၢ်ဒီးအီတၢ်ဒီးစီၤယိၤသးတုၤအမူၤအဘှီး တစုန့ၣ်လီၤ."
		},
		"44": {
			"1": "<sup>1</sup> စီၤယိၤသးမၢအဟံၣ်အခ့အပှၤတဖၣ်အခိၣ်ဒီးစံးဝဲ, “မၤပှဲၤပှၤတဖၣ်အံၤအထၢၣ်ဒီးတၢ်အီၣ်ဖဲအဝဲသ့ၣ်စိာ်ဝဲန့ၢ်, ဒီးဒၢနုာ်ပှၤတဂၤစုာ်စုာ်အစ့လၢအထၢၣ်ခိၣ်ထိးန့ၣ်တက့ၢ်.",
			"2": "<sup>2</sup> ပာ်ယလီခီစ့လၢပှၤအဆံးကတၢၢ်တဂၤအထၢၣ်ဖီခိၣ်ဒီးဒၢနုာ်အစ့ လၢအသါကပှ့ၤဘုဧိၤဟုဧိၤအဂီၢ်န့ၣ်တက့ၢ်.” အဝဲမၤဝဲဒ်အဘၣ်တၢ်မၢအီၤအသိးန့ၣ်လီၤ.",
			"3": "<sup>3</sup> လၢဂီၤထၢၣ်သၢဂီၤဂီၤန့ၣ်, ပှၤဒီပုၢ်ဝဲၢ်ခွါတဖၣ်ဘၣ်တၢ်ပျဲ က့ၤအီၤဃုာ်ဒီးအကသ့ၣ်ယီၤတဖၣ်န့ၣ်လီၤ.",
			"4": "<sup>4</sup> ဖဲအဝဲသ့ၣ်ဟးပူၤထီၣ်ဒီးဝ့ၢ်တယံၤအါအါဘၣ်န့ၣ်, စီၤယိၤသးစံးဘၣ်ဟံၣ်အတၢ်ခ့တၢ်ပှၤအခိၣ်, “လူၤပိာ်ထွဲပှၤတဖၣ်န့ၣ်အခံချ့ချ့တက့ၢ်. ဖဲနချုးန့ၢ်အဝဲသ့ၣ်န့ၣ်, သံကွၢ်အီၤ, ဘၣ်မနုၤအဟ့ၣ်ဆၢတၢ်အၢလၢတၢ်ဂ့ၤအဂီၢ်န့ၣ်လဲၣ်.",
			"5": "<sup>5</sup> ဘၣ်မနုၤအဟုၣ်န့ၢ်နကစၢ်အလီခီစ့န့ၣ်လဲၣ်. တၢ်န့ၣ်မ့ၢ်လီခီတဖျၢၣ်လၢအဝဲအီတၢ်လၢအပူၤ, လီခီတဖျၢၣ်လၢသူဝဲလၢကဖးတၢ်ခူသူၣ်အဂီၢ်န့ၣ်လီၤ. အဝဲသ့ၣ်မၤကမၣ်တ့ၢ်တၢ်ကမၣ်ဖးဒိၣ်တမံၤလီၤ.”",
			"6": "<sup>6</sup> တုၤတၢ်ခ့တၢ်ပှၤန့ၣ်လဲၤချုးန့ၢ်အဝဲသ့ၣ်ဒီးတဲကဒါက့ၤတၢ် ကတိၤသ့ၣ်တဖၣ်န့ၣ်လီၤ.",
			"7": "<sup>7</sup> အဝဲသ့ၣ်စံးဆၢအီၤ, “ကစၢ်ဧၢ, နတဲတၢ်ဒ်သိးအံၤန့ၣ်, အခီပညီဒ်လဲၣ်. ပဆိၣ်လီၤပသးလၢပတမၤတၢ်ဒ်န့ၣ်အသိးဘၣ်.",
			"8": "<sup>8</sup> နသ့ၣ်ညါလၢပဟဲက့ၤစိာ်ကဒါက့ၤစ့လၢကီၢ်ကနၤဧၣ်, လၢပထံၣ်ဘၣ်လၢပထၢၣ်တဖၣ်အခိၣ်ထိးဆူနအိၣ်န့ၣ်လီၤ. လၢတၢ်န့ၣ်အဃိ, ပကဘၣ်ဟုၣ်န့ၢ်စ့မ့ၢ်ဂ့ၤ, ထူမ့ၢ်ဂ့ၤလၢနကစၢ်အဟံၣ်န့ၣ်ဘၣ်မနုၤလဲၣ်.",
			"9": "<sup>9</sup> ကစၢ်ဧၢ, ပှၤလၢပကျါတဂၤဂၤမ့ၢ်ဘၣ်တၢ်ထံၣ်န့ၢ်အီၤလၢတၢ်န့ၣ် အိၣ်လၢအအိၣ်ဒီး, အဝဲကဘၣ်တၢ်မၤသံအီၤဒီးပဝဲပှၤအိၣ်လီၤတဲာ်တဖၣ်ပကကဲထီၣ် နကုၢ်တဖၣ်န့ၣ်လီၤ.”",
			"10": "<sup>10</sup> အဝဲစံးဝဲ, “ယအၢၣ်လီၤလီၤ. ဘၣ်ဆၣ်ဒီးထဲဒၣ်ပှၤတဂၤဧိၤလၢ အဟံးန့ၢ်ကွံာ်လီခီကကဲထီၣ်ယကုၢ်ယပှၤ, ဒီးသုဝဲပှၤအိၣ်လီၤတဲာ်ပူၤဖျဲးသ့ဝဲလီၤ.”",
			"11": "<sup>11</sup> လၢတၢ်န့ၣ်အဃိ, အဝဲသ့ၣ်ပာ်လီၤအထၢၣ်တဖၣ်ချ့သဒံးလၢဟီၣ်ခိၣ် လိၤ, ဒီးပှၤတဂၤဘၣ်တဂၤစုာ်စုာ်အိးထီၣ်အထၢၣ်န့ၣ်လီၤ.",
			"12": "<sup>12</sup> စီၤယိၤသးအခ့အပှၤဃုတၢ်လီၤတံၢ်လီၤဆဲး, စးထီၣ်လၢပှၤသးပှၢ်ကတၢၢ်တဂၤတုၤလၢအသးစၢ်ကတၢၢ်တဂၤ, ဒီးလီခီန့ၣ်ဘၣ်တၢ်ထံၣ်န့ၢ်အီၤလၢစီၤဘံၣ်ယၤမံၣ်အထၢၣ်ပူၤ န့ၣ်လီၤ.",
			"13": "<sup>13</sup> ပှၤဒီပုၢ်ဝဲၢ်ခွါတဖၣ်ဖှီယာ်ကွံာ်အဆ့ကၤတဖၣ်လၢတၢ်သူၣ်အုး သးအုးအပူၤ, ပဒၢးထီၣ်အကသ့ၣ်ယီၤတဖၣ်, ဒီးလဲၤကဒါက့ၤဆူဝ့ၢ်န့ၣ်လီၤ.",
			"14": "<sup>14</sup> ဖဲစီၤယူဒၤဒီးအဒီပုၢ်ဝဲၢ်ခွါတဖၣ်လဲၤတုၤဆူစီၤယိၤသး အဟံၣ်န့ၣ်စီၤယိၤသးအိၣ်ဒံးလၢဟံၣ်န့ၣ်လီၤ. ဒီးအဝဲသ့ၣ်တီၤလီၤလၢစီၤယိၤသးအမဲာ်ညါ,",
			"15": "<sup>15</sup> ဒီးစီၤယိၤသးစံးဝဲ, “သုမၤတ့ၢ်တၢ်ဒ်လဲၣ်. မ့ၢ်သုတသ့ၣ်ညါဘၣ်လၢပှၤအိၣ်လၢတၢ်လီၢ်တၢ်လၤဒ်ယၤအံၤ, ကသ့ၣ်ညါတၢ်လၢသုမၤ, မ့ၢ်လၢအဖးတၢ်ခူသူၣ်သ့အဃိ န့ၣ်ဘၣ်ဧါ.”",
			"16": "<sup>16</sup> စီၤယူဒၤစံးဆၢဝဲ, “ကစၢ်ဧၢ, ပစံးဘၣ်နၤမနုၤကသ့လဲၣ်. ပဂ့ၢ်လိာ်နၤကသ့ဒ်လဲၣ်. ပကတိၤပူၤဖျဲးပသးကသ့ဒ်လဲၣ်. ကစၢ်ယွၤမၤဖျါထီၣ်ပတၢ်ဒဲးဘးတဖၣ်လံ. ဒီးခဲကနံၣ်အံၤပဝဲခဲလၢာ်ပမ့ၢ်နကုၢ်နပှၤတဖၣ်ဒီးတမ့ၢ်ဘၣ်ထဲ ပှၤတဂၤဧိၤလၢလီခီဘၣ်တၢ်ထံၣ်န့ၢ်လၢအအိၣ်န့ၣ်ဘၣ်.”",
			"17": "<sup>17</sup> စီၤယိၤသးစံးဆၢဝဲ, “အိ, တမ့ၢ်ဘၣ်. ယတမၤတၢ်ဒ်န့ၣ်လ့ၤတက့ၤဘၣ်. ထဲပှၤတဂၤဧိၤလၢအအိၣ်ဒီးလီခီ န့ၣ်ကကဲထီၣ်ယကုၢ်လီၤ. သုဝဲပှၤအဂၤတဖၣ်က့ၤကဒါက့ၤပူၤပူၤဖျဲးဖျဲးဆူသုပၢ်အအိၣ် သ့ဝဲလီၤ.”",
			"18": "<sup>18</sup> စီၤယူဒၤလဲၤဆူစီၤယိၤသးအအိၣ်ဒီးစံးဝဲ, “ကစၢ်ဧၢ, ဝံသးစူၤပျဲယကတိၤတၢ်ဒီးနၤလၢတၢ်သဘျ့အပူၤတက့ၢ်. တဘၣ်သးထီၣ်ယၤတဂ့ၤ. နမ့ၢ်ပှၤဒ်စီၤပၤအကစၢ်ဒၣ်ဝဲ အသိးလီၤ.",
			"19": "<sup>19</sup> ကစၢ်ဧၢ, နသံကွၢ်ပှၤ, မ့ၢ်သုအိၣ်ဒီးသုပၢ်တဂၤမ့ၢ်ဂ့ၤ, သုဒီပုၢ်ဝဲၢ်ခွါအဂၤတဂၤမ့ၢ်ဂ့ၤန့ၣ်ဧါ.",
			"20": "<sup>20</sup> ပစံးဆၢတ့ၢ်နၤလၢပအိၣ်ဒီးပပၢ်တဂၤလၢအသးပှၢ်တ့ၢ်လံ, ဒီးပဒီပုၢ်ဝဲၢ်ခွါအဆံးတဂၤ, လၢအအိၣ်ဖျဲၣ်ထီၣ်လၢအဂီၢ်ဖဲ အသးပှၢ်အဆၢကတီၢ်န့ၣ်လီၤ. ပိာ်ခွါဖိသၣ်န့ၣ်အဒီပုၢ်ဝဲၢ်ခွါ တဂၤသံလံ. ဒီးအဝဲမ့ၢ်ပှၤထဲတဂၤဧိၤလၢအမိၢ်အဖိတဖၣ်အကျါလၢအအိၣ်မူ ဒံး, ဒီးအပၢ်အဲၣ်အီၤဒိၣ်မးန့ၣ်လီၤ.",
			"21": "<sup>21</sup> ကစၢ်ဧၢ, နမၢပဟဲကိးတ့ၢ်အီၤဖဲအံၤ, ဒ်သိးနထံၣ်အီၤကသ့ အဂီၢ်,",
			"22": "<sup>22</sup> ဒီးပစံးဆၢတ့ၢ်နၤလၢပိာ်ခွါဖိသၣ်အံၤဟးဖးဒီးအပၢ်တသ့ ဘၣ်. မ့ၢ်ဟးဖးဝဲဒီး, အပၢ်ကသံလီၤ.",
			"23": "<sup>23</sup> ဒီးနစံး, ပမ့ၢ်တဟဲကိးဘၣ်ပဒီပုၢ်ဝဲၢ်ခွါအဆံးကတၢၢ်ဒီးပှၤ ဘၣ်န့ၣ်, နတပျဲပကအိၣ်ဖျါလၢနမဲာ်ညါဘၣ်လီၤ.",
			"24": "<sup>24</sup> ဖဲပက့ၤကဒါက့ၤဆူပပၢ်အအိၣ်န့ၣ်, ပတဲဘၣ်အီၤလၢတၢ်လၢနစံး တ့ၢ်န့ၣ်လီၤ.",
			"25": "<sup>25</sup> ဒီးအဝဲတဲဘၣ်ပှၤလၢပကဟဲကဒါဒီးပှ့ၤန့ၢ်တၢ်အီၣ်တၢ်အီတစဲး န့ၣ်လီၤ.",
			"26": "<sup>26</sup> ဒီးပစံးဆၢအီၤလၢ, ပလဲၤကဒါက့ၤတသ့ဘၣ်. မ့တမ့ၢ်လၢပဒီပုၢ်ဝဲၢ်ခွါအဆံးကတၢၢ်လဲၤဃုာ်ဒီးပှၤဘၣ်န့ၣ်, ပတဘၣ်တၢ်ပျဲနုာ်ပှၤဆူပှၤတဂၤန့ၣ်အမဲာ်ညါဘၣ်. ပလဲၤကသ့ဒၣ်ဖဲပဒီပုၢ်ဝဲၢ်ခွါအဆံးကတၢၢ်တဂၤလဲၤဃုာ်တၢ်ဒီး ပှၤဧိၤန့ၣ်လီၤ.",
			"27": "<sup>27</sup> ပပၢ်စံးဘၣ်ပှၤ, ‘သုသ့ၣ်ညါလၢယမါနီၢ်ရၤဃ့လးဆံးစၢ်န့ၢ်ယၤ ဖိခွါထဲခံဂၤဧိၤန့ၣ်လီၤ.",
			"28": "<sup>28</sup> အဝဲသ့ၣ်အကျါတဂၤန့ၣ်, ပာ်လီၤတဲာ်ကွံာ်ယၤလံ. အဝဲကဘၣ်တၢ်အ့ၣ်ဖှီယာ်ကွံာ်အီၤအက့က့အခီခီလၢဆၣ်ဖိ ကီၢ်ဖိအအၢအသီတဖၣ်, မ့ၢ်လၢစးထီၣ်လၢအဟးထီၣ်န့ၣ်ယတထံၣ်ဘၣ် လၢၤအီၤဘၣ်အဃိလီၤ.",
			"29": "<sup>29</sup> ခဲအံၤသုမ့ၢ်ဟံးကွံာ်အဝဲတဂၤအံၤလၢယအိၣ်, ဒီးတၢ်မ့ၢ်မၤအသးတမံၤမံၤဒီးအီၤဒီး, တၢ်သးအုးလၢသုကဒုးဘၣ်ယၤန့ၣ်, ကမၤသံကွံာ်ယၤဒ်ယသးပှၢ်တ့ၢ်လံအသိးလီၤ.’ ”",
			"30": "<sup>30</sup> စီၤယူဒၤစံးကဒီးဝဲ, “ကစၢ်ဧၢ, ဒီးခဲကနံၣ်အံၤ, ယမ့ၢ်က့ၤကဒါက့ၤဆူယပၢ်အအိၣ်တအိၣ်ဒီးပိာ်ခွါဖိသၣ်အံၤဘၣ် ဒီး, တစုဃီဖဲအဝဲထံၣ်ဝဲလၢပိာ်ခွါဖိအံၤတအိၣ်ဒီးယၤဘၣ်န့ၣ်, အဝဲကသံလီၤ. အဂ့ၢ်ဒ်အံၤ, အဝဲအသးသမူအိၣ်စၢဘိၣ်ဘံအသးဒီးပိာ်ခွါဖိသၣ် န့ၣ်အသးသမူ,",
			"31": "<sup>31</sup> ဒီးအဝဲအသးပှၢ်ဒိၣ်မးတုၤဒၣ်လဲာ်တၢ်သူၣ်အုးသးအုးလၢပကဒုး ဘၣ်အီၤန့ၣ်ကမၤသံအီၤလီၤ.",
			"32": "<sup>32</sup> အါန့ၣ်အန့ၢ်, ယအုၣ်ကီၤယသးသမူဒၣ်ယဲလၢပိာ်ခွါဖိသၣ်အဂီၢ် ဆူယပၢ်အအိၣ်လီၤ. ယတဲဘၣ်တ့ၢ်အီၤလၢယမ့ၢ်တဟဲက့ၤကိးပိာ်ခွါဖိသၣ်ဆူအအိၣ်ဘၣ် ဒီး, ယကတူၢ်တၢ်ပာ်ဒ့ၣ်ပာ်ကမၣ်တစိၤဒၣ်ယၤလီၤ.",
			"33": "<sup>33</sup> ဒီးကစၢ်ဧၢ, ခဲကနံၣ်အံၤ, ယကအိၣ်ဖဲအံၤဒ်နကုၢ်နပှၤအသိးလၢပိာ် ခွါဖိသၣ်န့ၣ်အလီၢ်, ဒီးပျဲအဝဲက့ၤကဒါက့ၤဃုာ်ဒီးအဒီပုၢ်ဝဲၢ်ခွါအဂၤတဖၣ်တက့ၢ်.",
			"34": "<sup>34</sup> ပိာ်ခွါဖိသၣ်မ့ၢ်တက့ၤဃုာ်ဒီးယၤဘၣ်ဒီး, ယက့ၤကဒါက့ၤဆူ ယပၢ်အအိၣ်ကသ့ဒ်လဲၣ်. တၢ်တတၢးတနါအံၤလၢကလီၤဘၣ် လၢယပၢ်အလိၤန့ၣ်, ယကွၢ်အီၤတကဲဘၣ်.”"
		},
		"45": {
			"1": "<sup>1</sup> စီၤယိၤသးပၢၤအတၢ်သးဘၣ်ဒိလၢအခ့အပှၤသ့ၣ်တဖၣ်အမဲာ်ညါတန့ၢ် လၢၤဘၣ်အဃိ, အဝဲမၢအဝဲသ့ၣ်ခဲလၢာ်ဟးထီၣ်ကွံာ်လၢဒၢးန့ၣ်လီၤ. ဖဲစီၤယိၤသးတဲဘၣ်အဒီပုၢ်ဝဲၢ်ခွါတဖၣ်လၢအဝဲမ့ၢ်မတၤလဲၣ် အခါန့ၣ်ပှၤအဂၤတအိၣ်ဘၣ်ဒီးအီၤနီတဂၤဘၣ်.",
			"2": "<sup>2</sup> အဝဲဟီၣ်လၢအကလုၢ်သီၣ်ဖးဒိၣ်, တုၤဒၣ်လဲာ်ပှၤအဲၤကူပတူးဖိ တဖၣ်နၢ်ဟူဝဲ, ဒီးတၢ်ကစီၣ်န့ၣ်ဘၣ်တၢ်လဲၤစိာ်အီၤဆူစီၤပၤ အနူၢ်အစီၤပူၤလီၤ.",
			"3": "<sup>3</sup> စီၤယိၤသးစံးဘၣ်အဒီပုၢ်ဝဲၢ်ခွါတဖၣ်, “ယမ့ၢ်စီၤယိၤသးလီၤ. မ့ၢ်ယပၢ်အိၣ်မူဒံးဧါ.” ဘၣ်ဆၣ်တုၤအဒီပုၢ်ဝဲၢ်ခွါတဖၣ်နၢ်ဟူတၢ်အံၤန့ၣ်အဝဲသ့ၣ်ပျံၤ တၢ်ဒိၣ်မးတုၤဒၣ်လဲာ်စံးဆၢက့ၤဝဲတသ့ဘၣ်န့ၣ်လီၤ.",
			"4": "<sup>4</sup> ဒီးစီၤယိၤသးစံးဘၣ်အဝဲသ့ၣ်, “ဟဲသုးဘူးသုသးတက့ၢ်.” ဒီးအဝဲသ့ၣ်ဟဲဝဲဒီးအဝဲစံးဝဲ, “ယမ့ၢ်သုဒီပုၢ်ဝဲၢ်ခွါ စီၤယိၤသးလၢသုဆါကွံာ်တ့ၢ်အီၤဆူကီၢ်အဲၤကူပတူးအပူၤန့ၣ် လီၤ.",
			"5": "<sup>5</sup> ခဲကနံၣ်အံၤတဘၣ်သးတံာ်တာ်မ့ၢ်ဂ့ၤ, ပာ်ဒ့ၣ်ပာ်ကမၣ်လီၤသုသး မ့ၢ်ဂ့ၤ, လၢသုဆါလီၤကွံာ်ယၤဖဲအံၤအဃိတဂ့ၤ. ပှၤလၢအဆှၢလီၤဆိယၤလၢသုမဲာ်ညါ, ဒ်သိးကအုၣ်က့ၤခီၣ်က့ၤပှၤ ဂီၢ်မုၢ်အသးသမူတဖၣ်န့ၣ်, မ့ၢ်နီၢ်နီၢ်ကစၢ်ယွၤလီၤ.",
			"6": "<sup>6</sup> ခဲအံၤမ့ၢ်ဒံးဒၣ်ခံနံၣ်တနံၣ်လၢတၢ်သၣ်ဝံၤလီၤဒိမၤအသးလၢ ထံကီၢ်အံၤအပူၤလီၤ. ကအိၣ်ဒံးဝဲဆူမဲာ်ညါယဲၢ်နံၣ်လၢတၢ်ထဲၣ်တၢ်မ့ၢ်ဂ့ၤ, တၢ်ကူးတၢ်မ့ၢ်ဂ့ၤတအိၣ်ဘၣ်ဝဲန့ၣ်လီၤ.",
			"7": "<sup>7</sup> ကစၢ်ယွၤဆှၢဆိတ့ၢ်ယၤလၢသုမဲာ်ညါ, ဒ်သိးကမၤပူၤမၤဖျဲးသု လၢကျဲလီၤလိၢ်လီၤလးဒ်အံၤ, လၢကမၤလီၤတံၢ်ဝဲလၢသု, ဒီးသုစၢၤသုသွဲၣ်တဖၣ်ကအိၣ်မူဘၣ် ဒံးဝဲအဂီၢ်လီၤ.",
			"8": "<sup>8</sup> လၢတၢ်န့ၣ်အဃိပှၤလၢအဆှၢယၤဖဲအံၤနီၢ်နီၢ်တမ့ၢ်သုဘၣ်. မ့ၢ်ဒၣ်ကစၢ်ယွၤန့ၣ်လီၤ. အဝဲဒုးကဲထီၣ်တ့ၢ်ယၤလၢစီၤပၤ အပဒိၣ်အဒိၣ်ကတၢၢ်န့ၣ်လီၤ. ယမ့ၢ်ပှၤဘၣ်မူဘၣ်ဒါလၢထံကီၢ်ဒီဘ့ၣ်အဂီၢ်, ဒီးယမ့ၢ်ပှၤပၢဘၣ်ကီၢ်အဲၤကူပတူးဒီဘ့ၣ်ညါန့ၣ်လီၤ.",
			"9": "<sup>9</sup> ခဲကနံၣ်အံၤက့ၤကဒါက့ၤချ့ချ့ဆူယပၢ်အအိၣ်ဒီးတဲအီၤလၢတၢ် အံၤမ့ၢ်တၢ်လၢအဖိခွါစီၤယိၤသးစံးဝဲတက့ၢ်. ကစၢ်ယွၤဒုးကဲထီၣ်ယၤပှၤပၢၤဘၣ်ကီၢ်အဲၤကူပတူးဒီဘ့ၣ်ညါ လံ. ဟဲဆူယအိၣ်ဒီးသုးဆၢသုးကတီၢ်တဂ့ၤ.",
			"10": "<sup>10</sup> နအိၣ်နဆိးနဲဘူးဒီးယၤဃုာ်ဒီး, နဖိတဖၣ်, နလံၤတဖၣ်, နသိတဖၣ်, နမဲာ်တဲးလဲးတဖၣ်, နဂီၤဘုၣ်ဂီၤဖံးတဖၣ်, ဒီးတၢ်လၢအအိၣ်ဒီးနၤခဲလၢာ်ဖဲကီၢ်ကိၡ့ၣ်အလီၢ်ကဝီၤပူၤသ့ ဝဲလီၤ.",
			"11": "<sup>11</sup> နမ့ၢ်အိၣ်လၢကီၢ်ကိၡ့ၣ်အပူၤဒီး, ယအံးထွဲကွၢ်ထွဲနၤသ့လီၤ. တၢ်သၣ်ဝံၤလီၤဒိကအိၣ်ဒံးဝဲယဲၢ်နံၣ်, ဒီးယတအဲၣ်ဒိးလၢနၤ, နပှၤဒူၣ်ဖိထၢဖိဒီးဆၣ်ဖိကီၢ်ဖိအဒၢတဖၣ်ကသၣ်ဝံၤလီၤဒိန့ၣ် ဘၣ်.”",
			"12": "<sup>12</sup> စီၤယိၤသးစံးကဒီးဝဲ, “ခဲကနံၣ်အံၤသုဝဲသ့ၣ်ခဲလၢာ်, ဒီးနဲစ့ၢ်ကီးစီၤဘံၣ်ယၤမံၣ်ဧၢ, သုထံၣ်လၢယမ့ၢ်နီၢ်နီၢ်စီၤ ယိၤသးသ့လံ.",
			"13": "<sup>13</sup> တဲဘၣ်ယပၢ်လၢယမ့ၢ်ပှၤလၢအန့ၢ်စိန့ၢ်ကမီၤဖဲအံၤလၢကီၢ်အဲၤ ကူပတူးအပူၤထဲလဲၣ်, ဒီးတဲဘၣ်အီၤဘၣ်ဃးတၢ်ကိးမံၤဒဲးလၢသုထံၣ်တ့ၢ်တက့ၢ်. ဒီးမၤချ့ချ့ဒီးဟဲကိးအီၤဖဲအံၤတက့ၢ်.”",
			"14": "<sup>14</sup> အဝဲဖိးဟုဃာ်အဒီပုၢ်ဝဲၢ်ခွါစီၤဘံၣ်ယၤမံၣ်ဒီးဟီၣ်ဝဲလီၤ. ဒီးစီၤဘံၣ်ယၤမံၣ်စ့ၢ်ကီးဟီၣ်ဝဲဖဲအဖိးဟုဃာ်အီၤန့ၣ်လီၤ.",
			"15": "<sup>15</sup> ဝံၤဒီး, ဖဲအဟီၣ်ဒံးအဖၢမုၢ်န့ၣ်, အဝဲဖိးဟုအဒီပုၢ်ဝဲၢ်ခွါ တဖၣ်ဒီးနၢမူအီၤတဂၤဘၣ်တဂၤလီၤ. ဝံၤဒီးအဒီပုၢ်ဝဲၢ်ခွါတဖၣ်စးထီၣ်ကတိၤတၢ်ဒီးအီၤလီၤ.",
			"16": "<sup>16</sup> ဖဲတၢ်ကစီၣ်တုၤဃီၤဆူနူၢ်ပူၤစီၤပူၤလၢစီၤယိၤသးအဒီပုၢ် ဝဲၢ်ခွါတဖၣ်ဟဲလံန့ၣ်ဒီး, စီၤပၤဒီးအပဒိၣ်ပပှၢ်တဖၣ်သူၣ်ခုသးခုဝဲလီၤ.",
			"17": "<sup>17</sup> စီၤပၤစံးဘၣ်စီၤယိၤသး, “တဲဘၣ်နဒီပုၢ်ဝဲၢ်ခွါတဖၣ်လၢ ကပဒၢးထီၣ်အဆၣ်ဖိကီၢ်ဖိတဖၣ်ဒီးက့ၤကဒါဆူကီၢ်ကနၤဧၣ်န့ၣ်တ က့ၢ်.",
			"18": "<sup>18</sup> မ်အက့ၤကိးအပၢ်ဒီးအပှၤဒူၣ်ဖိထၢဖိတဖၣ်, ဒီးမ်အဟဲကဒါက့ၤဖဲအံၤတက့ၢ်. ယကဟ့ၣ်အဝဲသ့ၣ်တၢ်လီၢ်အဂ့ၤ ကတၢၢ်လၢကီၢ်အဲၤကူပတူးအပူၤဒီးအဝဲသ့ၣ်ကအိၣ်ဒီးတၢ်လၢလၢ လီၣ်လီၣ်လၢကအိၣ်မူဆူညါအဂီၢ်လီၤ.",
			"19": "<sup>19</sup> တဲဘၣ်စ့ၢ်ကီးအဝဲသ့ၣ်လၢကက့ၤစိာ်လ့ၣ်ကဟၣ်တဖၣ်လၢကီၢ်အဲၤကူ ပတူးဒ်သိးကဟဲကိးအမါတဖၣ်, အဖိဆံးတဖၣ်, ဒီးဟဲကိးစ့ၢ်ကီးအပၢ်ဃုာ်ဒီးအဝဲသ့ၣ်န့ၣ်တက့ၢ်.",
			"20": "<sup>20</sup> အလီၢ်တအိၣ်လၢအဝဲသ့ၣ်ကဘၣ်ကိၢ်ဘၣ်ဂီၤတၢ်လၢအဘၣ်ပာ်တ့ၢ်အတၢ်ဖိ တၢ်လံၤလၢအလီၢ်ခံအဃိဘၣ်. ကီၢ်အဲၤကူပတူးဒီတဘ့ၣ်ညါအတၢ်အဂ့ၤကတၢၢ်န့ၣ်, ကမ့ၢ်အဝဲသ့ၣ်အတၢ်လီၤ.”",
			"21": "<sup>21</sup> စီၤယၤကိာ်အဖိခွါတဖၣ်မၤဝဲဒ်တၢ်စံးဘၣ်တဲဘၣ်အဝဲသ့ၣ်အသိး န့ၣ်လီၤ. စီၤယိၤသးဟ့ၣ်လီၤအဝဲသ့ၣ်လၢလ့ၣ်ကဟၣ်တဖၣ်ဒ်စီၤပၤမၤလိာ် ဝဲအသိး, ဒီးတၢ်အီၣ်လၢကျဲအဂီၢ်လီၤ.",
			"22": "<sup>22</sup> အဝဲဟ့ၣ်စ့ၢ်ကီးအဝဲသ့ၣ်တဂၤဘၣ်တဂၤအတၢ်ကူတၢ်သိးလၢကကလံၤ အသးတဘျီအဂီၢ်လီၤ. မ့မ့ၢ်စီၤဘံၣ်ယၤမံၣ်န့ၣ်ဟ့ၣ်ဝဲစ့အဘ့ၣ်သၢကယၤဒီးအကူအသိး လၢကကလံၤအသးယဲၢ်ဘျီအဂီၢ်လီၤ.",
			"23": "<sup>23</sup> စီၤယိၤသးဆှၢလီၤန့ၢ်အပၢ်လၢကသ့ၣ်ယီၤအဒုတဆံလၢတၢ်ပဒၢး အီၤဒီးကီၢ်အဲၤကူပတူးအတၢ်ဖိတၢ်လံၤအဂ့ၤကတၢၢ်တဖၣ်, ဒီးကသ့ၣ်ယီၤအဒုတဆံလၢတၢ်ပဒၢးအီၤဒီးဘုဧိၤဟုဧိၤ, ကိၣ်ဒီးတၢ်အီၣ်တၢ်အီအဂၤလၢကျဲအဂီၢ်လီၤ.",
			"24": "<sup>24</sup> အဝဲဆှၢလီၤအဒီပုၢ်ဝဲၢ်ခွါတဖၣ်ဖဲအဟးထီၣ်န့ၣ်, ဒီးအဝဲစံးဘၣ်အဝဲသ့ၣ် “အ့ၣ်လိာ်သုသးလၢကျဲတဂ့ၤ.”",
			"25": "<sup>25</sup> အဝဲသ့ၣ်ဟးထီၣ်လၢကီၢ်အဲၤကူပတူးအပူၤဒီးက့ၤကဒါက့ၤဆူ အဟံၣ်ဆူအပၢ်စီၤယၤကိာ်အအိၣ်လၢကီၢ်ကနၤဧၣ်န့ၣ်လီၤ.",
			"26": "<sup>26</sup> အဝဲသ့ၣ်စံးဘၣ်အပၢ်, “စီၤယိၤသးအိၣ်မူဒံးဝဲလီၤ. အဝဲမ့ၢ်ပှၤပၢတၢ်လၢကီၢ်အဲၤကူပတူးဒီဘ့ၣ်အဖီခိၣ်လီၤ.” စီၤယၤကိာ်ကမၢကမၣ်ဒီးအသးလီၤကတုၤဒီးနာ်အဝဲသ့ၣ်တသ့ဘၣ်.",
			"27": "<sup>27</sup> ဘၣ်ဆၣ်တုၤအဝဲသ့ၣ်တဲဘၣ်အီၤတၢ်ခဲလၢာ်လၢစီၤယိၤသးစံးဘၣ် အဝဲသ့ၣ်, ဒီးဖဲအဝဲထံၣ်ဘၣ်လ့ၣ်ကဟၣ်တဖၣ်လၢစီၤယိၤသးဆှၢလီၤဒ်သိးတၢ် ကလဲၤကိးအီၤဆူကီၢ်အဲၤကူပတူးန့ၣ်, အဝဲသ့ၣ်နီၣ်ထီၣ်က့ၤအသးလၢတၢ်သးလီၤကတုၤန့ၣ်လီၤ.",
			"28": "<sup>28</sup> အဝဲစံးဝဲ, “ယဖိခွါစီၤယိၤသးမူဒံးဝဲလီၤ. တၢ်အံၤမ့ၢ်တၢ်လၢယမုၢ်လၢ်အဒိၣ်ကတၢၢ်လီၤ. ယကဘၣ်လဲၤဒီးထံၣ်ဘၣ်အီၤတချုးယသံဒံးဘၣ်န့ၣ်လီၤ.”"
		},
		"46": {
			"1": "<sup>1</sup> စီၤယၤကိာ်ဘိၣ်ထီၣ်စှၢၤထီၣ်ကယဲၢ်တၢ်အိၣ်ဒီးအီၤခဲလၢာ်ဒီး လဲၤဝဲဆူဝ့ၢ်ဘ့ၢ်ၡဘၤ, ဖဲတၢ်လီၢ်လၢအလုၢ်ထီၣ်တ့ၢ်တၢ်လုၢ်တၢ်ပာ်တဖၣ်ဆူအပၢ်စီၤအံၤ စဲးအကစၢ်ယွၤအအိၣ်န့ၣ်လီၤ.",
			"2": "<sup>2</sup> ကစၢ်ယွၤကတိၤတ့ၢ်တၢ်ဒီးအီၤလၢတၢ်ထံၣ်လၢညါခီအပူၤဖဲမုၢ် နၤအကတီၢ်ဒီးကိးထီၣ်အီၤ, “စီၤယၤကိာ်ဧၢ, စီၤယၤကိာ်ဧၢ.” ဒီးအဝဲစံးဆၢဝဲ, “မ့ၢ်, ယအိၣ်ဖဲအံၤလီၤ.”",
			"3": "<sup>3</sup> ကစၢ်ယွၤစံးဘၣ်အီၤ, “ယမ့ၢ်ကစၢ်ယွၤ, နပၢ်အကစၢ်ယွၤလီၤ. နကလဲၤဆူကီၢ်အဲၤကူပတူးန့ၣ်ပျံၤတၢ်တ ဂ့ၤ. ယကဒုးကဲထီၣ်နစၢၤနသွဲၣ်တဖၣ်လၢပှၤကလုာ်ဖးဒိၣ်ဖဲန့ၣ်လီၤ.",
			"4": "<sup>4</sup> ယကလဲၤဃုာ်တၢ်ဒီးနၤဆူကီၢ်အဲၤကူပတူး, ဒီးယကဟဲက့ၤစိာ် ကဒါက့ၤနစၢၤနသွဲၣ်တဖၣ်ဆူကီၢ်အံၤလီၤ. စီၤယိၤသးကအိၣ်ဒီးနၤဖဲနသံအဆၢကတီၢ်န့ၣ်လီၤ.”",
			"5": "<sup>5</sup> စီၤယၤကိာ်ဟးထီၣ်လၢဝ့ၢ်ဘ့ၢ်ၡဘၤ, ဒီးအဖိခွါတဖၣ်ဒုးဒိး ထီၣ်အီၤ, အဝဲသ့ၣ်အဖိဆံးတဖၣ်, ဒီးအဝဲသ့ၣ်အမါတဖၣ်လၢလ့ၣ်ကဟၣ်တဖၣ်လၢ ကီၢ်အဲၤကူပတူးအစီၤပၤဆှၢလီၤန့ၣ်လီၤ.",
			"6": "<sup>6</sup> အဝဲသ့ၣ်လဲၤစိာ်အဆၣ်ဖိကီၢ်ဖိအဒၢတဖၣ်ဒီးအတၢ်ဖိတၢ်လံၤလၢ အဒိးန့ၢ်ဝဲလၢကီၢ်ကနၤဧၣ်အပူၤတဖၣ်ဒီးလဲၤဆူကီၢ်အဲၤကူ ပတူးန့ၣ်လီၤ. စီၤယၤကိာ်လဲၤကိးဃုာ်အစၢၤအသွဲၣ်ခဲလၢာ်ဒီးအီၤ,",
			"7": "<sup>7</sup> လၢအမ့ၢ်ဝဲ, အဖိခွါတဖၣ်, အလံၤတဖၣ်, အဖိမုၣ်တဖၣ်ဒီးအလံၤ မုၣ်တဖၣ်န့ၣ်လီၤ.",
			"8": "<sup>8</sup> စီၤယၤကိာ်အဒူၣ်ဖိထၢဖိလၢအလဲၤဃုာ်တၢ်ဒီးအီၤဆူကီၢ်အဲၤ ကူပတူးတဖၣ်အမံၤဒီးအနီၣ်ဂံၢ်မ့ၢ်ဝဲ, အဖိဝဲၢ်ကိစီၤရူၤဘ့ၣ်",
			"9": "<sup>9</sup> ဒီးစီၤရူၤဘ့ၣ်အဖိခွါတဖၣ်လၢအမ့ၢ်ဝဲ, စီၤဃနိာ်, စီၤပးလူး, စီၤဃ့းစရိၣ်, ဒီးစီၤကၢ်မံၤလီၤ.",
			"10": "<sup>10</sup> စီၤစူၤမ့းအိၣ်ဒီးအဖိခွါတဖၣ်လၢအမ့ၢ်ဝဲ, စီၤယၤမူအ့လး, စီၤယၤမံၣ်, စီၤအိၤဟး, စီၤယၤကံၣ်, စီၤစိဃၢ်ဒီးပှၤကနၤဧၣ် မုၣ်အဖိခွါစီၤၡီအူးလီၤ.",
			"11": "<sup>11</sup> စီၤလ့ၤဝံအိၣ်ဒီးအဖိခွါတဖၣ်လၢအမ့ၢ်ဝဲ, စီၤက့ရၡိၣ်, စီၤကဃး, ဒီးစီၤမရၤရံၤလီၤ.",
			"12": "<sup>12</sup> စီၤယူဒၤအိၣ်ဒီးအဖိခွါတဖၣ်လၢအမ့ၢ်ဝဲ, စီၤၡ့လၤ, စီၤဖ့ၤရ့းဒီးစီၤစ့ရၤလီၤ. (စီၤယူဒၤအဖိခွါအဂၤတဖၣ်လၢအမ့ၢ်ဝဲ, စီၤအ့ၢ်ဒီးစီၤအိၤနၣ်န့ၣ်သံလၢကီၢ်ကနၤဧၣ်အပူၤလီၤ.) ဒီးစီၤဖ့ၤရ့းအဖိခွါတဖၣ်မ့ၢ်ဝဲ, စီၤဃ့းစရိၣ်ဒီးစီၤဃမူ လီၤ.",
			"13": "<sup>13</sup> စီၤယံးစၣ်ကၢ်အိၣ်ဒီးအဖိခွါတဖၣ်လၢအမ့ၢ်ဝဲ, စီၤတိၤလၤ, စီၤဖူဝၤ, စီၤယၤၡူာ်ဒီးစီၤၡံးမရိၣ်လီၤ.",
			"14": "<sup>14</sup> စီၤစဘူလိၣ်အိၣ်ဒီးအဖိခွါတဖၣ်လၢအမ့ၢ်ဝဲ, စီၤစ့ရ့း, စီၤအ့လိၣ်ဒီးစီၤယၤလအ့လးလီၤ.",
			"15": "<sup>15</sup> လၢအဖိမုၣ်နီၢ်ဒံနၤအမဲာ်ညါန့ၣ်, ပှၤသ့ၣ်တဖၣ်အံၤ, မ့ၢ်ဖိခွါတဖၣ်လၢနီၢ်လ့ၤအၤဆံးစၢ်န့ၢ်လၢစီၤယၤကိာ်အဂီၢ် လၢကီၢ်မ့းစပတၤမံအပူၤန့ၣ်လီၤ. အစၢၤအသွဲၣ်တဖၣ်လၢနီၢ်လ့ၤအၤအတၢ်ဂံၢ်မ့ၢ်ဝဲခဲလၢာ်သၢဆံသၢ ဂၤန့ၣ်လီၤ.",
			"16": "<sup>16</sup> စီၤကးအိၣ်ဒီးအဖိခွါတဖၣ်န့ၣ်မ့ၢ်ဝဲ, စီၤစံးဖယိၣ်, စီၤဃးကံ, စီၤၡူနံၤ, စီၤအ့စဘိၣ်, စီၤဧ့ရံၤ, စီၤအရိဒံၤဒီးစီၤအၤ ရအ့လံလီၤ.",
			"17": "<sup>17</sup> စီၤအၤၡ့ၢ်အိၣ်ဒီးအဖိခွါတဖၣ်န့ၣ်မ့ၢ်ဝဲ, စီၤယံးမနၤ, စီၤယံးၡဝၤ, စီၤယံးၡဝံၤ, စီၤဘရံဧၤဒီးအဒီပုၢ်ဝဲၢ်မုၣ်နီၢ်စ့ရၤလီၤ. စီၤဘရံဧၤအဖိခွါတဖၣ်မ့ၢ်ဝဲစီၤဃ့ဘ့ၢ်ဒီးစီၤမးလကံအ့ လၤလီၤ.",
			"18": "<sup>18</sup> ပှၤတဆံဃုဂၤအံၤ, မ့ၢ်စီၤယၤကိာ်အစၢၤအသွဲၣ်တဖၣ်လၢနီၢ်စံၤလ ပၤ, ကုၢ်ပိာ်မုၣ်လၢစီၤလၤဘၣ်ဟ့ၣ်အဖိမုၣ်နီၢ်လ့ၤအၤဆံးစၢ်န့ၢ် အီၤန့ၣ်လီၤ.",
			"19": "<sup>19</sup> စီၤယၤကိာ်အမါနီၢ်ရၤဃ့လးဆံးစၢ်န့ၢ်အီၤအဖိခွါခံဂၤလၢ အမ့ၢ်ဝဲ, စီၤယိၤသးဒီးစီၤဘံၣ်ယၤမံၣ်န့ၣ်လီၤ.",
			"20": "<sup>20</sup> လၢကီၢ်အဲၤကူပတူးအပူၤန့ၣ်စီၤယိၤသးအိၣ်ဒီးအဖိခွါခံဂၤ လၢအမ့ၢ်ဝဲ, စီၤမနၤၡ့ၤဒီးစီၤအ့ဖရဲၣ်လၢနီၢ်အၤစနး, စီၤပိၤတံၤဖ့ရၤ, ပှၤလုၢ်တၢ်အဒိၣ်လၢဝ့ၢ်ဟဲလံအီၣ်ဖိလံာ်အဖိမုၣ်ဆံးစၢ်န့ၢ် အီၤန့ၣ်လီၤ.",
			"21": "<sup>21</sup> စီၤဘံၣ်ယၤမံၣ်အဖိခွါတဖၣ်န့ၣ်မ့ၢ်ဝဲစီၤဘ့လၤ, စီၤဘ့က့ၢ်, စီၤအၤၡဘ့လး, စီၤက့ရၤ, စီၤနဧၤမၣ်, စီၤအ့ဃံၤ, စီၤရိဃး, စီၤမူးဖံၣ်, စီၤဃူဖံၣ်ဒီးစီၤအၤရးလီၤ.",
			"22": "<sup>22</sup> ပှၤတဆံလွံၢ်ဂၤအံၤမ့ၢ်, စီၤယၤကိာ်အစၢၤအသွဲၣ်တဖၣ်လၢနီၢ်ရၤ ဃ့လးဆံးစၢ်န့ၢ်အီၤန့ၣ်လီၤ.",
			"23": "<sup>23</sup> စီၤဒၣ်အိၣ်ဒီးအဖိခွါစီၤဃူၡံၣ်လီၤ.",
			"24": "<sup>24</sup> စီၤနးသၤလံအိၣ်ဒီးအဖိခွါတဖၣ်လၢအမ့ၢ်ဝဲ, စီၤယၤစအ့လး, စီၤကူနံၤ, စီၤယ့စ့ၢ်ဒီးစီၤၡံးလ့ၣ်လီၤ.",
			"25": "<sup>25</sup> ပှၤနွံဂၤအံၤ, မ့ၢ်စီၤယၤကိာ်အစၢၤအသွဲၣ်တဖၣ်လၢနီၢ်ဘံၤလဟၤ လၢအမ့ၢ်နီၢ်ရၤဃ့လးအကုၢ်လၢအပၢ်စီၤလၤဘၣ်ဟ့ၣ်အီၤဆံးစၢ် န့ၢ်အီၤန့ၣ်လီၤ.",
			"26": "<sup>26</sup> စီၤယၤကိာ်အစၢၤအသွဲၣ်လိၤလိၤတဖၣ်လၢအလဲၤဃုာ်ဒီးအီၤဆူကီၢ် အဲၤကူပတူးန့ၣ်အတၢ်ဂံၢ်မ့ၢ်ဝဲခဲလၢာ်ပှၤဃုဆံဃုဂၤ, န့ၣ်လီၤ. ဖဲအံၤ, အဖိခွါတဖၣ်အမါတဘၣ်တၢ်ဂံၢ်အီၤဘၣ်.",
			"27": "<sup>27</sup> ဖိခွါခံဂၤအိၣ်ဖျဲၣ်ဝဲလၢစီၤယိၤသးအဂီၢ်လၢကီၢ်အဲၤကူ ပတူးအပူၤန့ၣ်လီၤ. စီၤယၤကိာ်အဒူၣ်ဖိထၢဖိလၢအလဲၤန့ၣ်, အတၢ်ဂံၢ်တုၤဆူကီၢ်အဲၤကူပတူးအပူၤမ့ၢ်ဝဲ, ပှၤအဂၤနွံဆံန့ၣ်လီၤ.",
			"28": "<sup>28</sup> စီၤယၤကိာ်ဆှၢလီၤဆိစီၤယူဒၤလၢကလဲၤတဲဘၣ်စီၤယိၤသးဒ် သိးကဟဲသဂၢၢ်အီၤဖဲကီၢ်ကိၡ့ၣ်န့ၣ်လီၤ. ဖဲအဝဲသ့ၣ်လဲၤတုၤဝဲန့ၣ်,",
			"29": "<sup>29</sup> စီၤယိၤသးဒိးထီၣ်အလ့ၣ်ကဟၣ်ဒီးလဲၤဝဲဆူကီၢ်ကိၡ့ၣ်လၢ ကသဂၢၢ်အပၢ်အဂီၢ်လီၤ. ဖဲအဝဲသ့ၣ်ထံၣ်လိာ်အသးန့ၣ်, စီၤယိၤသးဖိးအပၢ်အကိာ်ဒီးဟီၣ်ဝဲဒၣ်ဖးယံာ်န့ၣ်လီၤ.",
			"30": "<sup>30</sup> စီၤယၤကိာ်စံးဘၣ်စီၤယိၤသး, “ခဲကနံၣ်အံၤမ့ၢ်ယထံၣ်ဘၣ်နၤ ဒီးသ့ၣ်ညါလၢနအိၣ်မူအိၣ်ဂဲၤဒံးအဃိ, ယသံယသးမုာ်လံ.”",
			"31": "<sup>31</sup> ဒီးစီၤယိၤသးစံးဘၣ်အဒီပုၢ်ဝဲၢ်ခွါတဖၣ်ဒီးအပၢ်အဒူၣ်ဖိထၢ ဖိအဂၤတဖၣ်, “ယကဘၣ်လဲၤတဲဘၣ်စီၤပၤလၢယဒီပုၢ်ဝဲၢ်ခွါတဖၣ် ဒီးယပၢ်အဒူၣ်ဖိထၢဖိလၢအအိၣ်လၢကီၢ်ကနၤဧၣ်, ဟဲတုၤဆူယအိၣ်လံ.",
			"32": "<sup>32</sup> ယကတဲအီၤလၢသုမ့ၢ်ပှၤကွၢ်သိတဖၣ်ဒီးကွၢ်ထွဲဆၣ်ဖိကီၢ်ဖိ, ဒီးသုဟဲစိာ်သုသိတဖၣ်ဒီးဆၣ်ဖိကီၢ်ဖိတဖၣ်ဒီးတၢ်အဂၤခဲ လၢာ်လၢအမ့ၢ်သုတၢ်န့ၣ်လီၤ.",
			"33": "<sup>33</sup> တုၤစီၤပၤကိးဃီၤသု, ဒီးသံကွၢ်သုလၢသုတၢ်မၤမ့ၢ်တၢ်မနုၤ လဲၣ်န့ၣ်,",
			"34": "<sup>34</sup> တဲဘၣ်အီၤသပှၢ်ကတၢၢ်လၢ, သုမ့ၢ်ပှၤကွၢ်ထွဲဆၣ်ဖိကီၢ်ဖိ အဒၢလၢသုသးသမူဒီစိၤ, ဒ်သုမိၢ်ပၢ်ဖံဖုလၢပျၢၤတဖၣ်မၤ တ့ၢ်ဝဲအသိးတက့ၢ်. လၢကျဲဒ်အံၤန့ၣ်, အဝဲကပျဲသုအိၣ်သုဆိးလၢကီၢ်ကိၡ့ၣ်အလီၢ် ကဝီၤအပူၤန့ၣ်လီၤ.” စီၤယိၤသးစံးတၢ်အံၤမ့ၢ်လၢပှၤအဲၤကူပတူးဖိတဖၣ်တမၤဃုာ် တၢ်ဒီးပှၤကွၢ်သိတဖၣ်နီတစဲးလၢအသးဟ့, သးဘၣ်အၢဝဲအဃိလီၤ."
		},
		"47": {
			"1": "<sup>1</sup> လၢတၢ်န့ၣ်အဃိ, စီၤယိၤသးကိးထီၣ်အဒီပုၢ်ဝဲၢ်ခွါယဲၢ်ဂၤ ဒီးလဲၤဆူစီၤပၤအအိၣ်န့ၣ်လီၤ. ဒီးစံးဘၣ်စီၤပၤ, “ယပၢ်ဒီးယဒီပုၢ်ဝဲၢ်ခွါသ့ၣ်တဖၣ်ဟဲလၢကီၢ်ကနၤဧၣ်ဃုာ်ဒီး အသိတဖၣ်, အဆၣ်ဖိကီၢ်ဖိတဖၣ်, ဒီးကယဲၢ်တၢ်အိၣ်ဒီးအီၤခဲလၢာ်န့ၣ်လံ. ခဲအံၤ, အဝဲသ့ၣ်အိၣ်လၢကီၢ်ကိၡ့ၣ်အလီၢ်ကဝီၤအပူၤန့ၣ်လီၤ.”",
			"2": "<sup>2</sup> အန့ၣ်ဒီး, အဝဲဆှၢထီၣ်အဒီပုၢ်ဝဲၢ်ခွါတဖၣ်ဆူစီၤပၤအမဲာ်ညါ န့ၣ်လီၤ.",
			"3": "<sup>3</sup> စီၤပၤသံကွၢ်အဝဲသ့ၣ်, “သုတၢ်မၤမ့ၢ်တၢ်မနုၤလဲၣ်.” ဒီးအဝဲသ့ၣ်စံးဆၢဝဲ, “ကစၢ်ဧၢ, ပမ့ၢ်ပှၤကွၢ်သိတဖၣ်ဒ်ပမိၢ် ပၢ်ပဖံပဖုလၢပျၢၤတဖၣ်အသိးန့ၣ်လီၤ.",
			"4": "<sup>4</sup> ပဟဲဒ်သိးပကအိၣ်သကိးလၢထံကီၢ်အံၤအပူၤလီၤ. အဂ့ၢ်ဒ်အံၤ, လၢကီၢ်ကနၤဧၣ်န့ၣ်တၢ်သၣ်ဝံၤလီၤဒိနးနးကျံး ကျံးအိၣ်ထီၣ်ဝဲတုၤဒၣ်လဲာ်အီၣ်ဆၣ်အလီၢ်လါဟ့လၢပသိတဖၣ်အဂီၢ် တအိၣ်လၢၤဘၣ်. ဝံသးစူၤပျဲပအိၣ်ပဆိးလၢကီၢ်ကိၡ့ၣ်အလီၢ်ကဝီၤအပူၤတ က့ၢ်.”",
			"5": "<sup>5</sup> စီၤပၤစံးဘၣ်စီၤယိၤသး, “ခဲကနံၣ်အံၤနပၢ်ဒီးနဒီပုၢ်ဝဲၢ် ခွါတဖၣ်ဟဲတုၤလံအဃိ,",
			"6": "<sup>6</sup> ကီၢ်အဲၤကူပတူးမ့ၢ်အဝဲသ့ၣ်အတၢ်န့ၣ်လီၤ. ပျဲအသူၣ်လီၤအလီၢ်အိၣ်လီၢ်ဆိးလၢကီၢ်ကိၡ့ၣ်, အလီၢ်ကဝီၤအပူၤ, တၢ်လီၢ်အဂ့ၤကတၢၢ်လၢကီၢ်အပူၤတက့ၢ်. ဒီးလၢအဝဲသ့ၣ်အကျါပှၤတနီၤနီၤလၢအမၤသ့မၤဘၣ်မ့ၢ်အိၣ်ဒီး, ဒုးကဲထီၣ်အီၤလၢပှၤကွၢ်ထွဲယကစၢ်ဒၣ်ယဲအဆၣ်ဖိကီၢ်ဖိအဒၢ တဖၣ်တက့ၢ်.”",
			"7": "<sup>7</sup> အန့ၣ်ဒီး, စီၤယိၤသးဟဲကိးအပၢ်စီၤယၤကိာ်ဒီးဆှၢထီၣ်အီၤ ဆူစီၤပၤအအိၣ်န့ၣ်လီၤ. စီၤယၤကိာ်ဆိၣ်ဂ့ၤဆိၣ်ဝါစီၤပၤ,",
			"8": "<sup>8</sup> ဒီးစီၤပၤသံကွၢ်အီၤ, “နသးအိၣ်ပှဲၤနံၣ်လံလဲၣ်.”",
			"9": "<sup>9</sup> စီၤယၤကိာ်စံးဆၢဝဲ, “ယတၢ်ဟးဝ့ၤဝီၤအတၢ်အိၣ်မူယံာ်ဝဲ အနံၣ်တကယၤသၢဆံလီၤ. ဒီးနံၣ်ဧိၤလါဧိၤတဖၣ်အံၤတဒ်သိးဘၣ် ယမိၢ်ပၢ်ဖံဖုလၢပျၢၤအတၢ်ဟးဝ့ၤဝီၤလၢအါနံၣ်အါလါအပူၤ ဘၣ်. စှၤဝဲဒီးကီခဲဒိၣ်မးလီၤ.”",
			"10": "<sup>10</sup> စီၤယၤကိာ်ဟ့ၣ်တၢ်လီၤဖးအတၢ်ဆိၣ်ဂ့ၤတထံၣ်ဆူစီၤပၤဝံၤဒီး ဟးထီၣ်ဝဲဒၣ်န့ၣ်လီၤ.",
			"11": "<sup>11</sup> အန့ၣ်ဒီး, ဒ်စီၤပၤမၤလိာ်တ့ၢ်ဝဲအသိးန့ၣ်, စီၤယိၤသးဒုးအိၣ်ဒုးဆိးအပၢ်ဒီးအဒီပုၢ်ဝဲၢ်ခွါတဖၣ်လၢ ကီၢ်အဲၤကူပတူးအပူၤ, ဖဲတၢ်လီၢ်အဂ့ၤကတၢၢ်ဘူးဒီးဝ့ၢ်ရၤမစ့, ဒီးဟ့ၣ်လီၤဃုာ်အီၤတၢ်စုလီၢ်ခီၣ်ခိၣ်လီၤ.",
			"12": "<sup>12</sup> စီၤယိၤသးလုၢ်အီၣ်လုၢ်အီအပၢ်, အဒီပုၢ်ဝဲၢ်ခွါတဖၣ်ဒီးကယဲၢ် အပၢ်အဒူၣ်ဖိထၢဖိအဂၤတုၤလၢပှၤအသးစၢ်ကတၢၢ်န့ၣ်လီၤ.",
			"13": "<sup>13</sup> တၢ်သၣ်ဝံၤလီၤဒိမၤအသးနးနးကျံးကျံးတုၤဒၣ်လဲာ်တၢ်အီၣ်တၢ် အီတအိၣ်လၢတၢ်လီၢ်နီတပူၤဘၣ်, ဒီးပှၤဂီၢ်မုၢ်လၢကီၢ်အဲၤကူပတူးဒီးကီၢ်ကနၤဧၣ်တဖၣ်လီၤဘှါ ဝဲလၢတၢ်သူၣ်ဝံၤသၣ်စ့ၤအဃိန့ၣ်လီၤ.",
			"14": "<sup>14</sup> စ့ခဲလၢာ်လၢအဝဲသ့ၣ်ပှ့ၤဘုဧိၤဟုဧိၤန့ၣ်စီၤယိၤသးပာ် ဖှိၣ်အီၤဒီးလဲၤစိာ်ဝဲဆူနူၢ်ဧိၤစီၤဧိၤလီၤ.",
			"15": "<sup>15</sup> တုၤစ့ခဲလၢာ်လၢကီၢ်အဲၤကူပတူးဒီးကီၢ်ကနၤဧၣ်အပူၤဘၣ်တၢ် သူလၢာ်ကွံာ်အီၤန့ၣ်ပှၤအဲၤကူပတူးဖိတဖၣ်ဟဲဆူစီၤယိၤသး အအိၣ်ဒီးစံးဝဲ, “ဟ့ၣ်ပှၤတၢ်အီၣ်တၢ်အီတက့ၢ်. ပျဲပသံတဂ့ၤ. မၤတၢ်တမံၤမံၤတက့ၢ်. ပကျိၣ်ပစ့လၢာ်ကွံာ်ခဲ လၢာ်လံ.”",
			"16": "<sup>16</sup> စီၤယိၤသးစံးဆၢဝဲ, “သုကျိၣ်သုစ့မ့ၢ်လၢာ်ကွံာ်ခဲလၢာ် န့ၣ်, ဟဲစိာ်သုဆၣ်ဖိကီၢ်ဖိအဒၢတဖၣ်ဒီးယကလဲလိာ်န့ၢ်သုဒီးတၢ် အီၣ်တၢ်အီန့ၣ်လီၤ.”",
			"17": "<sup>17</sup> လၢတၢ်န့ၣ်အဃိ, အဝဲသ့ၣ်ဟဲစိာ်အဆၣ်ဖိကီၢ်ဖိအဒၢတဖၣ်ဆူ စီၤယိၤသးအအိၣ်, ဒီးအဝဲဟ့ၣ်ခီလဲန့ၢ်အဝဲသ့ၣ်တၢ်အီၣ်ဒီး အကသ့ၣ်တဖၣ်, အသိတဖၣ်, အမဲာ်တဲးလဲးတဖၣ်, အဂီၤဘုၣ်ဂီၤဖံးဒီးအကသ့ၣ်ယီၤတဖၣ်န့ၣ်လီၤ. နံၣ်အဝဲန့ၣ်, အဝဲလုၢ်အီၣ်အဝဲသ့ၣ်လၢတၢ်အီၣ်ဒ်တၢ်ဟ့ၣ်ခီ လဲလၢအဝဲသ့ၣ်အဆၣ်ဖိကီၢ်ဖိအဒၢတဖၣ်အဂီၢ်လီၤ.",
			"18": "<sup>18</sup> လၢခံတနံၣ်န့ၣ်, အဝဲသ့ၣ်ဟဲဆူအအိၣ်ဒီးစံးဝဲ, “ကစၢ်ဧၢ, တီတီလိၤလိၤပတပာ်ခူသူၣ်တၢ်မၤအသးလၢနၤဘၣ်. ပကျိၣ်ပစ့လၢာ်ကွံာ်ခဲလၢာ်ဒီးပဆၣ်ဖိကီၢ်ဖိအဒၢတဖၣ်ကဲထီၣ် နတၢ်လံ. မ့တမ့ၢ်လၢပနီၢ်ခိနီၢ်ကစၢ်တဖၣ်ဒီးပဟီၣ်ခိၣ်တဖၣ်ဘၣ်န့ၣ်, ပကဟ့ၣ်နၤတၢ်တအိၣ်လၢၤနီတမံၤဘၣ်.",
			"19": "<sup>19</sup> ပျဲပသံတဂ့ၤ. မၤတၢ်တမံၤမံၤတက့ၢ်. ပျဲပစံာ်ပပျီတဖၣ်ကဲ ထီၣ်တၢ်ကလီကလီတဂ့ၤ. ပှ့ၤပှၤဒီးပဟီၣ်ခိၣ်တဖၣ်ဒ်တၢ်ဟ့ၣ်ခီလဲလၢတၢ်အီၣ်တၢ်အီအဂီၢ် အသိးန့ၣ်တက့ၢ်. ပကကဲထီၣ်စီၤပၤအကုၢ်အပှၤတဖၣ်ဒီးပဟီၣ်ခိၣ်ကကဲထီၣ်အတၢ်န့ၣ် လီၤ. ဟ့ၣ်ပှၤဘုဧိၤဟုဧိၤလၢပကမူ, ဒီးတၢ်ချံတၢ်သၣ်ဒ်သိးပသူၣ်လီၤဖျးလီၤတၢ်လၢပစံာ်ပပျီ တဖၣ်အပူၤကသ့အဂီၢ်န့ၣ်တက့ၢ်.”",
			"20": "<sup>20</sup> စီၤယိၤသးပှ့ၤကယဲၢ်ဟီၣ်ခိၣ်ခဲလၢာ်လၢကီၢ်အဲၤကူပတူးအပူၤ လၢစီၤပၤအဂီၢ်န့ၣ်လီၤ. ပှၤအဲၤကူပတူးဖိကိးဂၤဒဲးဘၣ်တၢ်မၤဆူၣ်အီၤလၢကဆါကွံာ် အဟီၣ်ခိၣ်, မ့ၢ်လၢတၢ်သၣ်ဝံၤလီၤဒိ မၤအသးနးနးကျံးကျံးအဃိ, ဒီးကယဲၢ်ဟီၣ်ခိၣ်ခဲလၢာ်ကဲထီၣ် စီၤပၤအတၢ်စုလီၢ်ခီၣ်ခိၣ်န့ၣ်လီၤ.",
			"21": "<sup>21</sup> စီၤယိၤသးဒုးကဲထီၣ်ကီၢ်အဲၤကူပတူးအပှၤဂီၢ်မုၢ်လၢကိး သနၢၣ်ဒဲးဆူကုၢ်တဖၣ်လီၤ.",
			"22": "<sup>22</sup> ဟီၣ်ခိၣ်ထဲတတီၤဧိၤလၢအဝဲတပှ့ၤဝဲန့ၣ်, မ့ၢ်ဟီၣ်ခိၣ်လၢအဘၣ် ဃးဒီးပှၤလုၢ်တၢ်အခိၣ်တဖၣ်န့ၣ်လီၤ. အဝဲသ့ၣ်ဆါကွံာ်အဟီၣ်ခိၣ်အလီၢ်တအိၣ်ဘၣ်. အဂ့ၢ်ဒ်အံၤ, စီၤပၤဟ့ၣ်အဝဲသ့ၣ်တၢ်နီၤဟ့ၣ်လၢတနံၤအဂီၢ်တနံၤအဂီၢ်, လၢကမူဝဲအဂီၢ်န့ၣ်လီၤ.",
			"23": "<sup>23</sup> စီၤယိၤသးစံးဘၣ်ပှၤဂီၢ်မုၢ်, “သုထံၣ်လံဘၣ်. ခဲကနံၣ်အံၤယပှ့ၤတ့ၢ်လံသုဒီးသုဟီၣ်ခိၣ်တဖၣ်လၢစီၤပၤအဂီၢ် လံ. အအံၤမ့ၢ်တၢ်ချံလၢသုကဖှံလီၤလၢသုစံာ်ဧိၤပျီဧိၤအပူၤ အဂီၢ်န့ၣ်လီၤ.",
			"24": "<sup>24</sup> ဖဲကူးတၢ်အကတီၢ်န့ၣ်, သုကဘၣ်ဟ့ၣ်စီၤပၤယဲၢ်ပူတပူ န့ၣ်လီၤ. တၢ်လၢအအိၣ်လီၤတဲာ်တဖၣ်န့ၣ်, သုသူအီၤလၢတၢ်ချံ အဂီၢ်ဒီးလၢတၢ်အီၣ်တၢ်အီလၢသုကစၢ်ဒၣ်သုဝဲဒီးသုဒူၣ်ဖိထၢ ဖိတဖၣ်အဂီၢ်သ့ဝဲန့ၣ်လီၤ.”",
			"25": "<sup>25</sup> အဝဲသ့ၣ်စံးဆၢဝဲ, “ကစၢ်ဧၢ, နအုၣ်က့ၤခီၣ်က့ၤတ့ၢ်ပသးသမူ လံ. နဂ့ၤတ့ၢ်လၢပဖီခိၣ်လီၤ. ဒီးပကကဲထီၣ်စီၤပၤအကုၢ်အပှၤတဖၣ် လီၤ.”",
			"26": "<sup>26</sup> လၢတၢ်န့ၣ်အဃိ, စီၤယိၤသးဒုးအိၣ်ထီၣ်တၢ်သိၣ်တၢ်သီတမံၤဘၣ် ထွဲဒီးကီၢ်အဲၤကူပတူးအဟီၣ်ခိၣ်တဖၣ်လၢ, တၢ်ကူးက့ၤလၢအန့ၢ်ယဲၢ်ပူတပူန့ၣ်ကြၢးမ့ၢ်စီၤပၤအတၢ်လီၤ. တၢ်သိၣ်တၢ်သီအံၤအိၣ်ဂၢၢ်ဝဲကျၢၤဝဲတုၤလၢမုၢ်မဆါတနံၤအံၤ လီၤ. ထဲပှၤလုၢ်တၢ်အခိၣ်တဖၣ်အဟီၣ်ခိၣ်ဧိၤန့ၣ်တကဲထီၣ်စီၤပၤအတၢ်စု လီၢ်ခီၣ်ခိၣ်ဘၣ်.",
			"27": "<sup>27</sup> ပှၤအံၣ်စရ့လးဖိတဖၣ်အိၣ်ဝဲဆိးဝဲလၢကီၢ်အဲၤကူပတူးအပူၤ, လၢကီၢ်ကိၡ့ၣ်အလီၢ်ကဝီၤဖဲအဝဲသ့ၣ်ထူးထီၣ်တီၤထီၣ်, ဒီးအိၣ်ဒီးအဖိတဖၣ်အါဂၤန့ၣ်လီၤ.",
			"28": "<sup>28</sup> စီၤယၤကိာ်အိၣ်ဆိးတ့ၢ်ဝဲလၢကီၢ်အဲၤကူပတူးအပူၤတဆံနွံ နံၣ်, တုၤလၢအသးအိၣ်ဝဲတကယၤလွံၢ်ဆံနွံနံၣ်န့ၣ်လီၤ.",
			"29": "<sup>29</sup> ဖဲတၢ်ဆၢကတီၢ်ဘူးထီၣ်လၢအဝဲကသံန့ၣ်, အဝဲမၢပှၤကိးန့ၢ်အီၤအဖိခွါစီၤယိၤသးဒီးစံးဘၣ်အီၤ, “ပာ်နစုလၢယကံၣ်ဒုၣ်ကဆူးဒီးမၤတၢ်ဆိၣ်သညူးသပှၢ်တမံၤဒီး ယၤလၢ, နတခူၣ်လီၤယၤလၢကီၢ်အဲၤကူပတူးအပူၤဘၣ်န့ၣ်တက့ၢ်.",
			"30": "<sup>30</sup> ယအဲၣ်ဒိးလၢယကဘၣ်တၢ်ခူၣ်လီၤယၤဖဲယပၢ်တဖၣ်ဘၣ်တၢ်ခူၣ်လီၤကွံာ် အီၤအလီၢ်န့ၣ်လီၤ. စိာ်ထီၣ်ကွံာ်ယၤလၢကီၢ်အဲၤကူပတူးအပူၤ, ဒီးခူၣ်လီၤယၤဖဲအဝဲသ့ၣ်ဘၣ်တၢ်ခူၣ်လီၤတ့ၢ်အီၤအလီၢ်န့ၣ်တက့ၢ်.” စီၤယိၤသးစံးဆၢဝဲ, “ယကမၤဒ်နစံးဘၣ်ယၤအသိးလီၤ.”",
			"31": "<sup>31</sup> စီၤယၤကိာ်စံးဝဲ, “မၤတၢ်ဆိၣ်တမံၤလၢနကမၤအီၤန့ၣ်တ က့ၢ်.” ဒီးစီၤယိၤသးမၤတၢ်ဆိၣ်န့ၣ်, ဒီးစီၤယၤကိာ်စံးဘျုးစံး ဖှိၣ်တၢ်ဖဲန့ၣ်, လၢလီၢ်မံခိၣ်န့ၣ်လီၤ."
		},
		"48": {
			"1": "<sup>1</sup> လၢခံတယံာ်ဘၣ်န့ၣ်, စီၤယိၤသးဘၣ်တၢ်တဲဘၣ်အီၤလၢအပၢ်ဘၣ်ဆူး ဘၣ်ဆါဝဲဒၣ်န့ၣ်လီၤ. အဃိအဝဲ, ကိးထီၣ်အဖိခွါခံဂၤလၢအမ့ၢ်စီၤမနၤ ၡ့ၤဒီးစီၤအ့ဖရဲၣ်, ဒီးလဲၤထံၣ်စီၤယၤကိာ်န့ၣ်လီၤ.",
			"2": "<sup>2</sup> ဖဲစီၤယိၤကိာ်ဘၣ်တၢ်တဲဘၣ်အီၤလၢအဖိခွါစီၤယိၤသးဟဲထံၣ် အီၤန့ၣ်, ပာ်ဆူၣ်ထီၣ်အသးဒီးဆ့ၣ်နီၤဝဲလၢလီၢ်မံပူၤန့ၣ်လီၤ.",
			"3": "<sup>3</sup> စီၤယၤကိာ်စံးဘၣ်စီၤယိၤသး, “သ့တၢ်လၢာ်ကစၢ်ယွၤလီၣ်ဖျါ ထီၣ်အသးလၢယၤဖဲဝ့ၢ်လူးစလၢကီၢ်ကနၤဧၣ်အပူၤဒီးဆိၣ်ဂ့ၤ ယၤလီၤ.",
			"4": "<sup>4</sup> အဝဲစံးဘၣ်ယၤ, ‘ယကဟ့ၣ်နၤလၢနဖိအါအါဂီၢ်ဂီၢ်, ဒ်သိးနစၢၤနသွဲၣ်တဖၣ်ကကဲထီၣ်ပှၤအါကလုာ်န့ၣ်လီၤ. ယကဟ့ၣ်လီၤနစၢၤနသွဲၣ်တဖၣ်လၢကီၢ်အံၤဒ်အဝဲသ့ၣ်အတၢ်န့ၢ်သါ အစိၤစိၤအဃၣ်ဃၣ်န့ၣ်လီၤ.”",
			"5": "<sup>5</sup> စီၤယၤကိာ်စံးကဒီးဝဲ, “စီၤယိၤသးဧၢ, နဖိခွါခံဂၤလၢအအိၣ်ဖျဲၣ်ထီၣ်လၢနဂီၢ်လၢကီၢ်အဲၤကူပတူးအ ပူၤ, တချုးယဟဲဒံးဘၣ်ဖဲအံၤန့ၣ်ဘၣ်ဃးဒီးယၤလီၤ. စီၤအ့ဖရဲၣ်ဒီးစီၤမနၤၡ့ၤတဖၣ်န့ၣ်, မ့ၢ်စ့ၢ်ကီးယဖိခွါတဖၣ် ဒ်စီၤရူၤဘ့ၣ်ဒီးစီၤစူၤမ့းအိၣ်အသိးန့ၣ်လီၤ.",
			"6": "<sup>6</sup> နဖိခွါမ့ၢ်အိၣ်အါထီၣ်န့ၣ်, ယတပာ်အီၤဒ်အဘၣ်ဃးဒီးယၤလၢၤဘၣ်. တၢ်န့ၢ်သါလၢအဝဲသ့ၣ်ကမၤန့ၢ်ဝဲန့ၣ်, ကဟဲခီဖျိဒၣ်လၢစီၤအ့ဖရဲၣ်ဒီးစီၤမနၤၡ့ၤန့ၣ်လီၤ.",
			"7": "<sup>7</sup> ယမၤတၢ်အံၤမ့ၢ်ဒၣ်လၢနမိၢ်နီၢ်ရၤဃ့လးအဃိန့ၣ်လီၤ. ဖဲယဟဲက့ၤကဒါက့ၤလၢကီၢ်မ့းစပတၤမံန့ၣ်, အဝဲသံလၢကီၢ်ကနၤဧၣ်, တယံၤဒီးတၢ်လီၢ်ဖဲဝ့ၢ်အ့ဖရးသးအါအါ ဘၣ်, ဒီးမ့ၢ်တၢ်သးအုးဖးဒိၣ်လၢယဂီၢ်လီၤ. ယခူၣ်လီၤကွံာ်အီၤဖဲန့ၣ်, လၢကျဲဆူဝ့ၢ်အ့ဖရးသးအကပၤန့ၣ် လီၤ.” (အ့ဖရးသး, ခဲအံၤဘၣ်တၢ်သ့ၣ်ညါအီၤဒ်ဝ့ၢ်ဘ့ၤသလ့ဃ့ၣ်န့ၣ် လီၤ.)",
			"8": "<sup>8</sup> ဖဲစီၤယၤကိာ်ထံၣ်ဘၣ်စီၤယိၤသးအဖိခွါတဖၣ်န့ၣ်အဝဲသံကွၢ် ဝဲ, “ပိာ်ခွါဖိသၣ်တဖၣ်အံၤမ့ၢ်မတၤလဲၣ်.”",
			"9": "<sup>9</sup> စီၤယိၤသးစံးဆၢဝဲ, “အဝဲသ့ၣ်မ့ၢ်ယဖိခွါတဖၣ်လၢကစၢ်ယွၤ ဟ့ၣ်လီၤတ့ၢ်ယၤဖဲအံၤလၢကီၢ်အဲၤကူပတူးအပူၤန့ၣ်လီၤ.” ဒီးစီၤယၤကိာ်စံးဝဲ, “ဟဲကိးအီၤဆူယအိၣ်ဒ်သိးယကဆိၣ်ဂ့ၤ အဝဲသ့ၣ်န့ၣ်တက့ၢ်.”",
			"10": "<sup>10</sup> စီၤယၤကိာ်အမဲာ်ချံခံးလီၤလၢအသးပှၢ်တ့ၢ်အဃိ, ဒီးအဝဲထံၣ်တၢ်တသ့ဂ့ၤဂ့ၤလၢၤဘၣ်. စီၤယိၤသးဟဲကိးဖိသၣ်ပိာ်ခွါတဖၣ်ဆူအအိၣ်, ဒီးအဝဲဖိးဟုဃာ်ဒီးနၢမူအဝဲသ့ၣ်န့ၣ်လီၤ.",
			"11": "<sup>11</sup> စီၤယၤကိာ်စံးဘၣ်စီၤယိၤသး, “ယတမုၢ်လၢ်တ့ၢ်လၢယကထံၣ်ဘၣ် ကဒီးနၤနီတစုလၢၤဘၣ်. ဘၣ်ဆၣ်ခဲအံၤ, ကစၢ်ယွၤပျဲယထံၣ်ဘၣ်ဒၣ်လဲာ်နဖိတဖၣ်န့ၣ်လီၤ.”",
			"12": "<sup>12</sup> အန့ၣ်ဒီး, စီၤယိၤသးဟံးန့ၢ်အဝဲသ့ၣ်လၢစီၤယၤကိာ်အဟုးလာ် ဒီးသကူးလီၤအသးလၢအမဲာ်ညါ, တုၤအဝဲအမဲာ်သၣ်ကျးလီၤအသးလၢဟီၣ်ခိၣ်လိၤန့ၣ်လီၤ.",
			"13": "<sup>13</sup> စီၤယိၤသးပာ်စီၤအ့ဖရဲၣ်လၢစီၤယၤကိာ်အစုစ့ၣ်ဒီးစီၤမနၤ ၡ့ၤလၢအစုထွဲတကပၤန့ၣ်လီၤ.",
			"14": "<sup>14</sup> ဘၣ်ဆၣ်စီၤယၤကိာ်ပာ်အစုထွဲလၢစီၤအ့ဖရဲၣ်, လၢအမ့ၢ်ပှၤအဆံးအခိၣ်အဖီခိၣ်, ဒီးပာ်ခီပတာ်အစုစ့ၣ်လၢစီၤ မနၤၡ့ၤလၢအမ့ၢ်ပှၤအဒိၣ်အခိၣ်အဖီခိၣ်န့ၣ်လီၤ.",
			"15": "<sup>15</sup> ဝံၤဒီး, အဝဲဆိၣ်ဂ့ၤစီၤယိၤသးဒီးစံးဝဲ, “မ်ကစၢ်ယွၤလၢယပၢ် စီၤအၤဘြၤဟၣ်ဒီးစီၤအံၤစဲးမၤအတၢ်, ဆိၣ်ဂ့ၤပိာ်ခွါဖိသၣ် တဖၣ်အံၤတက့ၢ်. မ်ကစၢ်ယွၤလၢအဆှၢတ့ၢ်ယၤတုၤမုၢ်တနံၤအံၤန့ၣ်, ဆိၣ်ဂ့ၤအဝဲသ့ၣ်တက့ၢ်.",
			"16": "<sup>16</sup> မ်ကလူးလၢအမၤပူၤဖျဲးယၤ လၢကယဲၢ်တၢ်ဘၣ်ဒိဘၣ်ထံးန့ၣ်, ဆိၣ်ဂ့ၤအဝဲသ့ၣ်တက့ၢ်. မ်ယၤဒီးယပၢ်တဖၣ်လၢအမ့ၢ်, စီၤအၤဘြၤဟၣ်ဒီးစီၤအံၤစဲးအ မံၤ, မူဝဲလၢခီဖျိပိာ်ခွါဖိသ့ၣ်တဖၣ်အံၤတက့ၢ်. မ်အဝဲသ့ၣ်ကအိၣ်ဒီးအဖိအါအါဂီၢ်ဂီၢ်, ဒီးအစၢၤအသွဲၣ်အါအါ ဂီၢ်ဂီၢ်န့ၣ်တက့ၢ်.”",
			"17": "<sup>17</sup> စီၤယိၤသးအသးဘၣ်တံာ်တာ်ဖဲအထံၣ်ဝဲလၢအပၢ်ပာ်အစုထွဲ လၢစီၤအ့ဖရဲၣ်အခိၣ်လိၤအဃိ, အဝဲဖီၣ်ထီၣ်အပၢ်အစုဒ်သိးကသုး က့ၤဝဲလၢစီၤအ့ဖရဲၣ်အခိၣ်လိၤဆူစီၤမနၤၡ့ၤအခိၣ်လိၤအဂီၢ် န့ၣ်လီၤ.",
			"18": "<sup>18</sup> အဝဲစံးဘၣ်အပၢ်, “တမ့ၢ်ဒ်န့ၣ်ဘၣ်ပၢ်ဧၢ, အအံၤမ့ၢ်ပှၤအဒိၣ်တဂၤအဃိပာ်နစုထွဲလၢအဝဲအခိၣ်လိၤတက့ၢ်.”",
			"19": "<sup>19</sup> အပၢ်စီၤယၤကိာ်ဂ့ၢ်လိာ်တၢ်ဒီးစံးဝဲ, “ယသ့ၣ်ညါ, ယဖိခွါဧၢ, ယသ့ၣ်ညါကစီဒီလီၤ. စီၤမနၤၡ့ၤအစၢၤအသွဲၣ်တဖၣ်ကကဲထီၣ်စ့ၢ်ကီးပှၤဂီၢ်မုၢ်ဖးဒိၣ် တဖုန့ၣ်လီၤ. ဘၣ်ဆၣ်ဒီး, အပုၢ်ပိာ်ခွါကဒိၣ်ထီၣ်အါထီၣ်န့ၢ်ဒံးအီၤ, ဒီးအစၢၤအသွဲၣ်တဖၣ်ကကဲထီၣ်ပှၤကလုာ်ဖးဒိၣ်တဖၣ်န့ၣ်လီၤ.”",
			"20": "<sup>20</sup> လၢတၢ်န့ၣ်အဃိ, အဝဲဒၣ်ဆိၣ်ဂ့ၤအဝဲသ့ၣ်လၢမုၢ်တနံၤန့ၣ်ဒီး စံးဝဲ, “ဖဲပှၤအံၣ်စရ့လးဖိတဖၣ်ဆိၣ်ဂ့ၤတၢ်န့ၣ်, ကသူသုမံၤတဖၣ်လီၤ. အဝဲသ့ၣ်ကစံးဝဲ, မ်ကစၢ်ယွၤဒုးလီၤဂာ် သုဒ်စီၤအ့ဖရဲၣ်ဒီးစီၤမနၤၡ့ၤအသိးန့ၣ်တက့ၢ်. လၢကျဲဒ်အံၤန့ၣ်, စီၤယၤကိာ်ပာ်ဒိၣ်ပာ်ကဲစီၤအ့ဖရဲၣ်အါန့ၢ် ဒံးစီၤမနၤၡ့ၤတက့ၢ်လီၤ.”",
			"21": "<sup>21</sup> အန့ၣ်ဒီး, စီၤယၤကိာ်စံးဘၣ်စီၤယိၤသး, “ဒ်နထံၣ်အသိး, ယကသံဘူးထီၣ်လံ. ဘၣ်ဆၣ်ဒီး, ကစၢ်ယွၤကအိၣ်ဒီးနၤ, ဒီးကဆှၢကဒါက့ၤနၤဆူနမိၢ်ပၢ်ဖံဖုလၢပျၢၤတဖၣ်အကီၢ်န့ၣ် လီၤ.",
			"22": "<sup>22</sup> ဒီးယဟ့ၣ်လီၤနၤလၢကီၢ်ၡက့ၣ်, ဟီၣ်ခိၣ်ညၣ်ထ့ၣ်အလီၢ်ကဝီၤလၢ ယမၤန့ၢ်လၢပှၤအမိၢ်ဖိအစုပူၤလၢယနးဒီးယချံၣ်လီၤ. ယတဟ့ၣ်လီၤဘၣ်နဒီပုၢ်ဝဲၢ်ခွါတဖၣ်လၢတၢ်လီၢ်န့ၣ်ဘၣ်."
		},
		"49": {
			"1": "<sup>1</sup> စီၤယၤကိာ်ကိးဃီၤအဖိခွါတဖၣ်ဒီးစံးဝဲ, “ပာ်ဖှိၣ်သုသးဝးတ ရံးယၤ, ဒီးယကတဲသုတၢ်ကမၤအသးဒီးသုဆူညါန့ၣ်လီၤ.",
			"2": "<sup>2</sup> စီၤယၤကိာ်အဖိခွါသ့ၣ်ဧၢ, ဟဲသကိးဃူဃူဒီးဒိကနၣ်တၢ်လၢ သုပၢ်အံၣ်စရ့လးကစံးဝဲတက့ၢ်.",
			"3": "<sup>3</sup> စီၤရူၤဘ့ၣ်, ယဖိဝဲၢ်ကိ, နမ့ၢ်ယဂံၢ်ယဘါ, ဒီးယတၢ်ဒိၣ်တုာ်ခိၣ်ပှဲၤအဖိအဆိကတၢၢ်, ပှၤဒိၣ်ဝဲထီဝဲကတၢၢ် ဒီးအဂံၢ်ဆူၣ်ကတၢၢ်လၢယဖိခွါတဖၣ်အကျါလီၤ.",
			"4": "<sup>4</sup> နလီၤဂာ်ဒ်ထံဒိၣ်ခိၣ်ယွၤတပျုာ်တပျီၤတမံၤအသိး, ဘၣ်ဆၣ်နတမ့ၢ်ပှၤအကါဒိၣ်ကတၢၢ်ဘၣ်. အဂ့ၢ်ဒ်အံၤ, နမံဃုာ်တ့ၢ်ဒီးယသံၣ်မါဒီးနမၤလီၤနပၢ်အလီၢ်မံ အသူးအသ့ၣ်န့ၣ်လီၤ.",
			"5": "<sup>5</sup> စီၤစူၤမ့းအိၣ်ဒီးစီၤလ့ၤဝံမ့ၢ်ဒီပုၢ်ဝဲၢ်ခွါတဖၣ်လီၤ. အဝဲသ့ၣ်သူအတၢ်စုကဝဲၤတဖၣ်လၢကမၤဆူၣ်မၤစိးတၢ်အဂီၢ်လီၤ.",
			"6": "<sup>6</sup> ယတမၤဃုာ်တၢ်လၢအဝဲသ့ၣ်အတၢ်ကတိၤခူသူၣ်တဖၣ်အပူၤမ့ၢ်ဂ့ၤ, ယတအိၣ်ဖှိၣ်ရိဖှိၣ်ဃုာ်ဒီးအဝဲသ့ၣ်လၢအတၢ်ထံၣ်လိာ်သးတဖၣ် အပူၤမ့ၢ်ဂ့ၤဘၣ်. အဂ့ၢ်ဒ်အံၤ, အဝဲသ့ၣ်မၤသံ တ့ၢ်ပှၤကညီတဖၣ်လၢတၢ်သးဒိၣ်အပူၤဒီးမၤဟးဂီၤကွံာ်ကျီၢ်ဖါ တဖၣ်အခီၣ်လၢတၢ်လိာ်ကွဲအဂီၢ်လီၤ.",
			"7": "<sup>7</sup> မ်တၢ်ဆိၣ်အၢတမံၤကလီၤဘၣ်အဝဲသ့ၣ်အတၢ်သူၣ်ဒိၣ်သးဖျိးတက့ၢ်. အဂ့ၢ်ဒ်အံၤ, အတၢ်သူၣ်ဒိၣ်သးဖျိးန့ၣ်, လီၤပျံၤလီၤဖုးဒိၣ်မးလီၤ. မ်တၢ်ဆိၣ်အၢကအိၣ်လၢအဝဲသ့ၣ်အတၢ်သးဒိၣ်တပျုာ်တပျီၤအလိၤတ က့ၢ်. အဂ့ၢ်ဒ်အံၤ, အၢဝဲသီဝဲဒိၣ်မးလီၤ. ယကရၤလီၤအဝဲသ့ၣ်လၢကီၢ်အံၣ်စရ့လးဒီကီၢ်ညါလီၤ. ယကမၤလီၤပြံလီၤပြါအဝဲသ့ၣ်လၢအပှၤဂီၢ်မုၢ်တဖၣ်အကျါန့ၣ် လီၤ.",
			"8": "<sup>8</sup> စီၤယူဒၤဧၢ, နဒီပုၢ်ဝဲၢ်ခွါတဖၣ်ကစံးထီၣ်ပတြၢၤနၤလီၤ. နစှီၤဃာ်နဒုၣ်နဒါတဖၣ်လၢအကိာ်လီၤ. နဒီပုၢ်ဝဲၢ်ခွါတဖၣ်ကတီၤလီၤလၢနမဲာ်ညါလီၤ.",
			"9": "<sup>9</sup> စီၤယူဒၤလီၤဂာ်ဒ်ခ့ယုၢ်တဒုအသိး, မၤသံဆၣ်ဖိကီၢ်ဖိလၢကအီၣ်ဝဲ, ဒီးက့ၤကဒါက့ၤဆူအလၢၢ်ကအိပူၤ, ကိာ်လီၤဒီးမံလီၤဝဲလီၤ. ပှၤမၤတံာ်တာ်အီၤတဘူၣ်ဘၣ်နီ တဂၤဘၣ်.",
			"10": "<sup>10</sup> စီၤယူဒၤကစိာ်စီၤပၤအဘီမုၢ်နီၣ်ထိး, ဒီးအစၢၤအသွဲၣ်ကပၢတၢ် တဘိယူၢ်ဃီလီၤ. ပှၤကလုာ်တဖၣ်ကဟဲစိာ်န့ၢ်အီၤတၢ်ယူးယီၣ်ပာ်ကဲအတၢ်ဟ့ၣ်ဒီးတီၤ လီၤလၢအမဲာ်ညါအိၣ်ဒီးတၢ်စူၢ်အကလုၢ်န့ၣ်လီၤ.",
			"11": "<sup>11</sup> အဝဲစၢဃာ်အကသ့ၣ်ယီၤဖိလၢစပံးမုၢ်တမုၢ်, လၢစပံးမုၢ်တဖၣ်အကျါအဂ့ၤကတၢၢ်တမုၢ်လီၤ. အဝဲဆှူၣ်အကူအသိးတဖၣ်လၢစပံးထံလၢအဂီၤဒ်တၢ်သွံၣ်အသိး, အပူၤန့ၣ်လီၤ.",
			"12": "<sup>12</sup> အမဲာ်ချံတဖၣ်ဂီၤဆှူၣ်ကလာ်လၢအအီစပံးထံအဃိ, အမဲတဖၣ်ဝါဝဲလၢအအီတၢ်နုၢ်ထံအဃိလီၤ.",
			"13": "<sup>13</sup> စီၤစဘူလိၣ်ကအိၣ်ကဆိးလၢပီၣ်လဲၣ်နံၤလီၤ. အထံကၢၢ်ခိၣ်ကမ့ၢ်သန့တခါလၢကဘီတဖၣ်အဂီၢ်လီၤ. အတၢ်န့ၢ်သါအကီၢ်န့ၣ်ကလဲၤဝဲယံၤတုၤလၢဝ့ၢ်စံဒိၣ်ဒၣ်လဲာ်လီၤ.",
			"14": "<sup>14</sup> စီၤယံးစၣ်ကၢ်တဂ့ၤန့ၢ်ကသ့ၣ်ယီၤတဒုလၢအကိာ်လီၤဒီးမံလီၤ လၢအဂီၤကၢ်တဖၣ်အကဆူးဘၣ်.",
			"15": "<sup>15</sup> ဘၣ်ဆၣ်အဝဲထံၣ်ဝဲလၢလီၢ်အိၣ်ဘှံးအံၤဂ့ၤဝဲ ဒီးထံကီၢ်မ့ၢ်လီၢ်အမုာ်အခုၣ်လီၤ. လၢတၢ်န့ၣ်အဃိ, အဝဲသကူးလီၤအပျိၢ်ဒ်သိးကဝံထီၣ်ယိးထီၣ်တၢ် ဘိၣ်ဒီးကဘၣ်တၢ်မၤဆူၣ်အီၤလၢကမၤတၢ်ဒ်ကုၢ်တဂၤအသိးန့ၣ်လီၤ.",
			"16": "<sup>16</sup> စီၤဒၣ်ကမ့ၢ်ပှၤပၢတၢ်တဂၤလၢအပှၤဂီၢ်မုၢ်အဂီၢ်လီၤ. အဝဲသ့ၣ်ကလီၤဂာ်ဒ်ကီၢ်အံၣ်စရ့လးအဒူၣ်အဂၤတဖၣ်အသိးန့ၣ်လီၤ.",
			"17": "<sup>17</sup> စီၤဒၣ်ကမ့ၢ်ဂုၢ်တဘိလၢကျဲကပၤ, ဂုၢ်လၢအအိၣ်ဒီးအစုၣ်အၢတဘိလၢကျဲဖိအကပၤလၢကဖျးကသ့ၣ်အခီၣ် နၢၣ်ခံဒ်သိးပှၤဒိးကသ့ၣ်ကလီၤတဲာ်ကွံာ်ဝဲဆူတၢ်လီၢ်ခံန့ၣ်လီၤ.",
			"18": "<sup>18</sup> ယွၤဧၢ, ယအိၣ်ခိးကွၢ်လၢ်နတၢ်မၤပူၤမၤဖျဲးယၤလီၤ.",
			"19": "<sup>19</sup> စီၤကးကဘၣ်တၢ်ဒုးအီၤလၢတမျိးတမျာ်တဖု, ဘၣ်ဆၣ်အဝဲကဃၣ်အသးဒီးလူၤကဒါက့ၤအဝဲသ့ၣ်န့ၣ်လီၤ.",
			"20": "<sup>20</sup> စီၤအၤၡ့ၢ်အကီၢ်ကဟ့ၣ်ထီၣ်တၢ်အီၣ်တၢ်အီလၢအဝံၣ်သိဝံၣ်ဘဲလီၤ. အဝဲကဟ့ၣ်ထီၣ်တၢ်အီၣ်ကြၢးဝဲဘၣ်ဝဲလၢစီၤပၤတဂၤအဂီၢ်လီၤ.",
			"21": "<sup>21</sup> စီၤနးသၤလံမ့ၢ်တၤယုၢ်တဒုလၢဃ့ၢ်လၢတၢ်သဘျ့အပူၤအိၣ်ဒီး အဆူၣ်လၢအလွဲၢ်ဃံလၤဝဲလီၤ.",
			"22": "<sup>22</sup> စီၤယိၤသးလီၤဂာ်ဒီးကသ့ၣ်ယီၤအရၢၢ်တဒုလၢထံထီၣ်ပၢၢ်တပူၤအ ဃၢၤ, ကသ့ၣ်ဖိအရၢၢ်တဒုလၢတၢ်လူၢ်တလူၢ်အဒီခိၣ်န့ၣ်လီၤ.",
			"23": "<sup>23</sup> အဝဲအဒုၣ်အဒါတဖၣ်ဒုးအီၤဆူၣ်ဆူၣ်ဒီးလူၤထွဲအခံလၢအချံၣ် တဖၣ်ဒီးအပျၢ်တဖၣ်န့ၣ်လီၤ.",
			"24": "<sup>24</sup> ဘၣ်ဆၣ်ဒီးအဝဲအချံၣ်အိၣ်ဂၢၢ်ကျၢၤဝဲဒီးအစုဒုၣ်တဖၣ်ဘၣ်တၢ် ဒုးဆူၣ်ထီၣ်အီၤလၢတၢ်စိတၢ်ကမီၤလၢအဟဲဝဲလၢသ့တၢ်လၢာ်, ပှၤကွၢ်သိ, ဒီးပှၤကဟုကယာ်ကီၢ်အံၣ်စရ့လးတဂၤအအိၣ်လီၤ.",
			"25": "<sup>25</sup> အအံၤမ့ၢ်နပၢ်အကစၢ်ယွၤလၢအမၤစၢၤနၤ, သ့တၢ်လၢာ်ကစၢ်ယွၤလၢအဆိၣ်ဂ့ၤနၤ, လၢတၢ်ဆိၣ်ဂ့ၤတဖၣ်အတၢ်စူၤ ထံလၢအဟဲလၢထး, လၢတၢ်ယိာ်ပူၤအထံတဖၣ်လၢအဟဲထီၣ်လၢဟီၣ်ခိၣ်လာ်, တၢ်ဆိၣ်ဂ့ၤတဖၣ်လၢဂီၤဘုၣ်ဂီၤဖံးဒီးဖိတဖၣ်အါအါဂီၢ်ဂီၢ်,",
			"26": "<sup>26</sup> တၢ်ဆိၣ်ဂ့ၤတဖၣ်လၢဘုဧိၤဟုဧိၤဒီးဖီတဖၣ်, တၢ်ဆိၣ်ဂ့ၤတဖၣ်ဟဲလၢကစၢၢ်ကလိလၢပျၢၤတဖၣ်, တၢ်လၢအဘၣ်သူၣ်ဘၣ်သးပှၤတဖၣ်လၢအဟဲလၢတၢ်လူၢ် အထူအယိာ်တဖၣ်န့ၣ်လီၤ. မ်တၢ်ဆိၣ်ဂ့ၤတဖၣ်အံၤလီၤဘၣ်လၢစီၤယိၤသး, ပှၤတဂၤလၢအဘၣ်တၢ်ပာ်လီၤဆီအီၤဒီးအဒီပုၢ်ဝဲၢ်ခွါတဖၣ်, အခိၣ်ဖီခိၣ်အမဲာ်တူၢ်ခိၣ်တက့ၢ်.",
			"27": "<sup>27</sup> စီၤဘံၣ်ယၤမံၣ်လီၤဂာ်ဒီးထွံၣ်မံၤလၢအအၢအသီတဒုလီၤ. လၢဂီၤဒီးလၢဟါန့ၣ်အဝဲမၤသံတၢ်ဒီးအီၣ်ဂီၤကွံာ်တၢ်လီၤ.”",
			"28": "<sup>28</sup> ပှၤသ့ၣ်တဖၣ်အံၤ, မ့ၢ်ပှၤအံၣ်စရ့လးဖိတဆံခံဒူၣ်, ဒီးအအံၤမ့ၢ်တၢ်လၢအဝဲသ့ၣ်အပၢ်စံးတ့ၢ်ဝဲဒ်တၢ်လီၤဖးအတၢ် ကတိၤလၢအဘၣ်ဘျီးဘၣ်ဒါဝဲတထံၣ်, ဆူအဖိခွါတဂၤဘၣ်တဂၤစုာ်စုာ်န့ၣ်လီၤ.",
			"29": "<sup>29</sup> အန့ၣ်ဒီး, စီၤယၤကိာ်မၤလိာ်အဖိခွါတဖၣ်စံးဝဲ, အခဲအံၤမ့ၢ်လၢယကပာ်ဖှိၣ်ယသးဒီးယပှၤဂီၢ်မုၢ်လၢတၢ်သံဘူး ထီၣ်လံအဃိ, ခူၣ်လီၤကွံာ်ယၤဒီးယပၢ်တဖၣ်လၢလၢၢ်ကအိလၢအအိၣ်လၢပှၤဃ့ၤသး ဖိစီၤဧ့ၤဖရိၣ်အစံာ်ပျီပူၤ,",
			"30": "<sup>30</sup> ဖဲမးကပ့လၤ, လၢဝ့ၢ်မးမရ့အမုၢ်ထီၣ်လၢကီၢ်ကနၤဧၣ်အပူၤန့ၣ် တက့ၢ်. စီၤအၤဘြၤဟၣ်ပှ့ၤတ့ၢ်လၢၢ်ကအိဒီးစံာ်ပျီအံၤလၢစီၤဧ့ၤ ဖရိၣ်အအိၣ်ဒ်တၢ်ခူၣ်လီၤပှၤသံအလီၢ်တပူၤန့ၣ်လီၤ.",
			"31": "<sup>31</sup> တၢ်န့ၣ်မ့ၢ်တၢ်လီၢ်ဖဲအဝဲသ့ၣ်ခူၣ်လီၤကွံာ်စီၤအၤဘြၤဟၣ်ဒီး အမါနီၢ်စၤရါ, စီၤအံၤစဲးဒီးအမါနီၢ်ရံးဘကၤ, ဒီးတၢ်န့ၣ်မ့ၢ်တၢ်လီၢ်ဖဲယခူၣ်လီၤကွံာ်နီၢ်လ့ၤအၤန့ၣ်လီၤ.",
			"32": "<sup>32</sup> စံာ်ပျီဒီးလၢၢ်ကအိလၢအအိၣ်ဖဲအပူၤန့ၣ်, ဘၣ်တၢ်ပှ့ၤတ့ၢ်အီၤ လၢပှၤဃ့ၤသးဖိတဖၣ်အအိၣ်န့ၣ်လီၤ. ခူၣ်လီၤယၤဖဲန့ၣ်တ က့ၢ်.”",
			"33": "<sup>33</sup> ဖဲစီၤယၤကိာ်ဟ့ၣ်လီၤအတၢ်သိၣ်လီၤသီလီၤတဖၣ်ဆူအဖိခွါတဖၣ် အအိၣ်ဝံၤန့ၣ်အဝဲမံလီၤကဒါက့ၤဒီးသံဝဲဒၣ်လီၤ."
		},
		"50": {
			"1": "<sup>1</sup> စီၤယိၤသးစုးလီၤအသးလၢအပၢ်အဖီခိၣ်, ဟီၣ်ယၢၤဝဲဒီးနၢမူ အပၢ်အမဲာ်န့ၣ်လီၤ.",
			"2": "<sup>2</sup> ဝံၤဒီးစီၤယိၤသးဟ့ၣ်လီၤအကလုၢ်ဒ်သိးပှၤကဖှူအပၢ်အစိၣ်လၢ ကသံၣ်ဒ်သိးအစိၣ်သုတဟးဂီၤတဂ့ၤအဂီၢ်န့ၣ်လီၤ.",
			"3": "<sup>3</sup> တၢ်ဖှူကသံၣ်ဒ်သိးအံၤညီနုၢ်ယံာ်ဝဲအသီလွံၢ်ဆံလီၤ. ပှၤအဲၤကူပတူးဖိတဖၣ်ဟီၣ်တၢ်ယၢၤတၢ်လၢအဃိအသီ နွံဆံလီၤ.",
			"4": "<sup>4</sup> တုၤဟီၣ်တၢ်ယၢၤတၢ်အဆၢကတီၢ်ပူၤကွံာ်ဝဲန့ၣ်, စီၤယိၤသးစံးဘၣ်စီၤပၤအပဒိၣ်ပပှၢ်တဖၣ်, “ဝံသးစူၤလဲၤ စိာ်တၢ်ကစီၣ်အံၤဆူစီၤပၤအအိၣ်န့ၣ်တက့ၢ်.",
			"5": "<sup>5</sup> ဖဲယပၢ်ဘူးကသံန့ၣ်အဝဲမၢယဆိၣ်တၢ်ဒီးအီၤဒ်သိးယကခူၣ်လီၤ အီၤလၢတၢ်သွၣ်ခိၣ်အပူၤလၢအကတဲာ်ကတီၤပာ်ဝဲအိၣ်လၢကီၢ် ကနၤဧၣ်အပူၤန့ၣ်လီၤ. အဃိဝံသးစူၤပျဲယလဲၤဒီးခူၣ်လီၤယပၢ်, ဝံၤဒီးယကဟဲက့ၤကဒါက့ၤလီၤ.”",
			"6": "<sup>6</sup> စီၤပၤစံးဆၢဝဲ, “လဲၤဒီးခူၣ်လီၤနပၢ်ဒ်နဆိၣ်တ့ၢ်တၢ်ဒီး အီၤလၢနကမၤအီၤအသိးန့ၣ်တက့ၢ်.”",
			"7": "<sup>7</sup> အဃိဒီး, စီၤယိၤသးလဲၤဝဲလၢကခူၣ်လီၤကွံာ်အပၢ်န့ၣ်လီၤ. ကယဲၢ်စီၤပၤအပဒိၣ်ပပှၢ်တဖၣ်, ပှၤအလီၢ်ဒိၣ်လၤထီလၢစီၤပၤအနူၢ် ပူၤစီၤပူၤတဖၣ်, ဒီးကယဲၢ်ပှၤသးပှၢ်တဖၣ်လၢကီၢ်အဲၤကူ ပတူးအပူၤန့ၣ်လဲၤဃုာ်တၢ်ဒီးစီၤယိၤသးန့ၣ်လီၤ.",
			"8": "<sup>8</sup> အဝဲအဒူၣ်ဖိထၢဖိ, အဒီပုၢ်ဝဲၢ်ခွါတဖၣ်, ဒီးအပၢ်အဒူၣ်ဖိထၢ ဖိအဂၤတဖၣ်ခဲလၢာ်, လဲၤဃုာ်တၢ်ဒီးအီၤလီၤ. ထဲဒၣ်အဖိဆံးတဖၣ်, အသိတဖၣ်, မဲာ်တဲးလဲးတဖၣ်ဒီးအဂီၤဘုၣ် ဂီၤဖံးန့ၣ်အိၣ်တ့ၢ်ဝဲလၢကီၢ်ကိၡ့ၣ်အလီၢ်ကဝီၤပူၤန့ၣ်လီၤ.",
			"9": "<sup>9</sup> ပှၤဒိးလ့ၣ်ကဟၣ်တဖၣ်, ပှၤဒိးကသ့ၣ်တဖၣ်လဲၤဃုာ်တၢ်ဒီးအီၤစ့ၢ် ကီးလီၤ. ပှၤလဲၤတၢ်တဖၣ်န့ၣ်မ့ၢ်ပှၤဂီၢ်မုၢ်ဖးဒိၣ်တဖုလီၤ.",
			"10": "<sup>10</sup> ဖဲအဝဲသ့ၣ်လဲၤတုၤဆူအၤတၤအကြဲၢ်လၢအအိၣ်လၢထံကျိ ယၢ်ဒ့ၣ်အမုၢ်ထီၣ်န့ၣ်, အဝဲသ့ၣ်ဟီၣ်ဝဲယၢၤဝဲဒိၣ်ဒိၣ်မုၢ်မုၢ်, ယံာ်ယံာ်ထၢထၢ, ဒီးစီၤယိၤသးမၤတၢ်ဟီၣ်တၢ်ယၢၤအမူးတဖၣ်နွံ သီန့ၣ်လီၤ.",
			"11": "<sup>11</sup> တုၤကီၢ်ကနၤဧၣ်အထံဖိကီၢ်ဖိတဖၣ်ထံၣ်ဘၣ်ပှၤဂီၢ်မုၢ်တဖၣ်အံၤ ဟီၣ်ဝဲယၢၤဝဲဖဲအၤတၤန့ၣ်အဝဲသ့ၣ်စံးဝဲ, “ပှၤကီၢ်အဲၤကူပတူးဖိတဖၣ်မၤတၢ်ဟီၣ်တၢ်ယၢၤအမူးတမူးအံၤ လီၤသညူးသပှၢ်နးလဲၣ်.” လၢတၢ်န့ၣ်အဃိ, တၢ်လီၢ်န့ၣ်ဘၣ်တၢ်ကိးအမံၤလၢ, “ဟ့းဘ့ၤလးမံးစရၤယံၣ်” န့ၣ်လီၤ.",
			"12": "<sup>12</sup> ဒီးစီၤယၤကိာ်အဖိခွါတဖၣ်မၤတ့ၢ်တၢ်ဒ်အပၢ်မၤလိာ်တ့ၢ်အ ဝဲသ့ၣ်အသိး,",
			"13": "<sup>13</sup> အဝဲသ့ၣ်လဲၤစိာ်အစိၣ်ဆူကီၢ်ကနၤဧၣ်ဒီးခူၣ်လီၤကွံာ်အီၤလၢ လၢၢ်ကအိပူၤလၢအအိၣ်လၢမးကပ့လၤ, လၢဝ့ၢ်မးမရ့အမုၢ်ထီၣ်စံာ်ပျီအပူၤန့ၣ်လီၤ. တၢ်လီၢ်န့ၣ်မ့ၢ်စံာ်ပျီလၢစီၤအၤဘြၤဟၣ်ပှ့ၤတ့ၢ်ဝဲလၢပှၤဃ့ၤ သးဖိစီၤဧ့ၤဖရိၣ်အအိၣ်ဒ်တၢ်ခူၣ်လီၤကွံာ်ပှၤသံအဟီၣ်ခိၣ်န့ၣ် လီၤ.",
			"14": "<sup>14</sup> ဖဲစီၤယိၤသးခူၣ်လီၤကွံာ်အပၢ်ဝံၤန့ၣ်, အဝဲဟဲက့ၤကဒါက့ၤ ဆူကီၢ်အဲၤကူပတူးဃုာ်ဒီးအဒီပုၢ်ဝဲၢ်ခွါတဖၣ်ဒီးကယဲၢ်ပှၤ ခဲလၢာ်လၢအလဲၤဃုာ်တၢ်ဒီးအီၤလၢတၢ်ခူၣ်လီၤဘါလီၤ အဂီၢ်န့ၣ်လီၤ.",
			"15": "<sup>15</sup> လၢအဝဲသ့ၣ်အပၢ်သံဝံၤအလီၢ်ခံန့ၣ်, စီၤယိၤသးအဒီပုၢ်ဝဲၢ် ခွါတဖၣ်စံးဝဲ, “စီၤယိၤသးမ့ၢ်သးဟ့ဒံးပှၤဒီးကူၣ်ကျဲၤဘၣ် ဖုးလၢကဟ့ၣ်ကၣ်ကဒါက့ၤကယဲၢ်တၢ်အၢလၢပမၤဘၣ်တ့ၢ် အီၤတဖၣ်ဒီး, ပကမၤဒ်လဲၣ်.”",
			"16": "<sup>16</sup> လၢတၢ်န့ၣ်အဃိ, အဝဲသ့ၣ်ဆှၢလီၤတၢ်ကစီၣ်တမံၤဆူစီၤယိၤသး အအိၣ်စံးဝဲ, “တချုးလၢပပၢ်သံဒံးဘၣ်န့ၣ်,",
			"17": "<sup>17</sup> အဝဲမၢတ့ၢ်ပှၤလၢပကတဲဘၣ်နၤ, ဝံသးစူၤပျၢ်ကွံာ်တၢ်ကမၣ်လၢ နဒီပုၢ်ဝဲၢ်ခွါတဖၣ်မၤတ့ၢ်ဝဲ, ဖဲအမၤကမၣ်ဘၣ်နၤအခါတက့ၢ်.’ ခဲအံၤဝံသးစူၤပျၢ်ပှၤ, နပၢ်အကစၢ်ယွၤအကုၢ်အပှၤတဖၣ်, အတၢ်ကမၣ်လၢအမၤဘၣ်တ့ၢ်ဝဲတက့ၢ်.” စီၤယိၤသးဟီၣ်ဝဲ, ဖဲအဝဲန့ၢ်ဘၣ်တၢ်ကစီၣ်အံၤန့ၣ်လီၤ.",
			"18": "<sup>18</sup> အန့ၣ်ဒီး, အဒီပုၢ်ဝဲၢ်ခွါတဖၣ်အကစၢ်ဒၣ်ဝဲဟဲဒီးတီၤလီၤလၢ အမဲာ်ညါလီၤ. အဝဲသ့ၣ်စံးဝဲ, “ပအိၣ်လၢနမဲာ်ညါဖဲအံၤ, ဒ်နကုၢ်နပှၤတဖၣ်အသိးန့ၣ်လီၤ.”",
			"19": "<sup>19</sup> ဘၣ်ဆၣ်ဒီး, စီၤယိၤသးစံးဘၣ်အဝဲသ့ၣ်, “ပျံၤတၢ်တဂ့ၤ. ယပာ်လီၤယသးလၢကစၢ်ယွၤအလီၢ်တသ့ဘၣ်.",
			"20": "<sup>20</sup> သုကူၣ်ထီၣ်တၢ်အၢထီဒါယၤ, ဘၣ်ဆၣ်ဒီးကစၢ်ယွၤလဲလိာ်ကွံာ်အီၤဆူတၢ်အဂ့ၤ, ဒ်သိးပှၤဂီၢ်မုၢ်အါဂၤလၢအအိၣ်မူတနံၤအံၤအသးသမူတဖၣ်, ကဘၣ်တၢ်ပာ်ကီၤအီၤလၢတၢ်မၤတ့ၢ်အသးအဃိလီၤ.",
			"21": "<sup>21</sup> သုပျံၤတၢ်ဖုးတၢ်အလီၢ်တအိၣ်နီတမံၤဘၣ်. ယကကွၢ်ထွဲသုဒီးသုဖိတဖၣ်လီၤ.” လၢတၢ်န့ၣ်အဃိ, အဝဲဒုးသးခူတလ့ၢ်က့ၤတ့ၢ်အဝဲသ့ၣ်ဒီးတၢ်မၤမုာ်မၤခုၣ်အတၢ် ကတိၤတဖၣ်လၢအမၤဘၣ်ဒိမးအဝဲသ့ၣ်အသးတဖၣ်န့ၣ်လီၤ.",
			"22": "<sup>22</sup> စီၤယိၤသးအိၣ်ဒံးဝဲဆူညါလၢကီၢ်အဲၤကူပတူးအပူၤဃုာ်ဒီး အပၢ်အဒူၣ်ဖိထၢဖိန့ၣ်လီၤ. ဖဲအဝဲသံန့ၣ်အသးအိၣ်အနံၣ်တကယၤတဆံန့ၣ်လီၤ.",
			"23": "<sup>23</sup> အဝဲအိၣ်မူဝဲတုၤအထံၣ်ဘၣ်စီၤအ့ဖရဲၣ်အဖိတဖၣ်ဒီးအလံၤတဖၣ် န့ၣ်လီၤ. အဝဲအိၣ်မူဘၣ်စ့ၢ်ကီးဝဲတုၤလၢအဒိးန့ၢ်ဘၣ်စီၤမနၤၡ့ၤအဖိ ခွါစီၤမၤကံၢ်အဖိတဖၣ်လၢအဝဲအဒူၣ်ဖိထၢဖိအပူၤန့ၣ်လီၤ.",
			"24": "<sup>24</sup> အဝဲစံးဘၣ်အဒီပုၢ်ဝဲၢ်ခွါတဖၣ်, “ယကသံဘူးထီၣ်လံ. ဘၣ်ဆၣ်ကစၢ်ယွၤကအံးထွဲကကွၢ်ထွဲသုသပှၢ်ကတၢၢ်, ဒီးဆှၢထီၣ်သုလၢကီၢ်အံၤဆူကီၢ်တဘ့ၣ်လၢအဝဲဆိၣ်တ့ၢ်တၢ်သညူး သပှၢ်ဒီးစီၤအၤဘြၤဟၣ်, စီၤအံၤစဲးဒီးစီၤယၤကိာ်, အပူၤန့ၣ်လီၤ.”",
			"25": "<sup>25</sup> အန့ၣ်ဒီး, စီၤယိၤသးမၢအပှၤဂီၢ်မုၢ်မၤတၢ်ဆိၣ်တမံၤန့ၣ်လီၤ. အဝဲစံးဝဲ, “အၢၣ်လီၤတၢ်ဒီးယၤလၢဖဲကစၢ်ယွၤဆှၢသုဆူ ကီၢ်အဝဲအံၤဒီး, သုကစိာ်ထီၣ်ကွံာ်ယစိၣ်ဃုာ်ဒီးသုန့ၣ်တ က့ၢ်.”",
			"26": "<sup>26</sup> စီၤယိၤသးသံကွံာ်ဝဲလၢကီၢ်အဲၤကူပတူးအပူၤဖဲအသးအိၣ် အနံၣ်တကယၤတဆံန့ၣ်လီၤ. အဝဲသ့ၣ်ဖှူအစိၣ်လၢကသံၣ်ဒ်သိးအသုတဟးဂီၤတဂ့ၤဒီးဒၢနုာ် အီၤဆူကျုာ်တဖျၢၣ်အပူၤလီၤ."
		}
	}
};
module.exports = book;