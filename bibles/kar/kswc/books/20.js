var book = {
	"name": "လံာ်တၢ်ကူၣ်သ့အတၢ်ကတိၤ",
	"numChapters": 31,
	"chapters": {
		"1": {
			"1": "<sup>1</sup> အံၣ်စရ့လးအစီၤပၤစီၤဒၤဝံးအဖိခွါစီၤၡလိၤမိၤအတၢ်ကူၣ်သ့ အတၢ်ကတိၤတဖၣ်.",
			"2": "<sup>2</sup> အအံၤမ့ၢ်တၢ်ကူၣ်သ့အတၢ်ကတိၤတဖၣ်လၢကမၤစၢၤသုလၢသုကသ့ၣ်ညါ တၢ်ကူၣ်သ့ဒီးတၢ်ဟ့ၣ်ကူၣ်လၢအဂ့ၤ, ဒီးနၢ်ပၢၢ်တၢ်ကတိၤလုၢ်ဒိၣ်ပှ့ၤဒိၣ်တဖၣ်လၢအိၣ်ဒီးအခီပညီ အဒိၣ်အယိာ်န့ၣ်လီၤ.",
			"3": "<sup>3</sup> တၢ်န့ၣ်တဖၣ်သိၣ်လိသုဒ်သိးသုအိၣ်မူလၢတၢ်သူၣ်ဆးသးဆး အပူၤဒ်လဲၣ်ဒ်လဲၣ်ကသ့ဒီးတၢ်ကဘၣ်အိၣ်မူတီတီလိၤလိၤ, စံၣ်ညီၣ်တီတၢ်ဒီးတၢ်တကွၢ်မဲာ်ဘၣ်တၢ်ဒ်လဲၣ်ဒ်လဲၣ်အဂီၢ်န့ၣ် လီၤ.",
			"4": "<sup>4</sup> တၢ်န့ၣ်တဖၣ်ဒုးကဲထီၣ်ပှၤလၢအတၢ်လဲၤခီဖျိစှၤတဂၤလၢပှၤကူၣ်သ့ဒီးသိၣ်လိပှၤသးစၢ်တဖၣ် ဒ်သိးကဘၣ်အိၣ်လၢအိၣ်ပှဲၤဒီး တၤလၣ်တဖၣ်ဒ်လဲၣ်ဒ်လဲၣ်သ့ဝဲန့ၣ်လီၤ.",
			"5": "<sup>5</sup> တၢ်ကူၣ်သ့အတၢ်ကတိၤတဖၣ်အံၤမၤအါထီၣ်ပှၤကူၣ်သ့တဖၣ် အတၢ်သ့ၣ်ညါဒီးဟ့ၣ်တၢ်နဲၣ်ကျဲဆူပှၤမၤလိမၤဒိးဘၣ်တၢ်တဖၣ် သ့ဝဲ,",
			"6": "<sup>6</sup> ဒ်သိးအဝဲသ့ၣ်ကနၢ်ပၢၢ်တၢ်ကူၣ်သ့အတၢ်ကတိၤအခီပညီအဒိၣ် အယိာ်တဖၣ်ဒီးတၢ်ပှိၤပှီၢ်တဖၣ်လၢပှၤကူၣ်သ့တဖၣ်ကတိၤထီၣ်ဝဲ အဂီၢ်န့ၣ်လီၤ.",
			"7": "<sup>7</sup> ဒ်သိးသုကအိၣ်ဒီးတၢ်ကူၣ်သ့ဒီးအဆိကတၢၢ်သုကဘၣ်ယူးယီၣ် ယွၤန့ၣ်လီၤ. ပှၤဟးဂီၤဖိတဖၣ်တပာ်ကဲတၢ်ကူၣ်သ့ဒီးဂ့ၢ်လိာ် ကမၤလိတၢ်န့ၣ်လီၤ.",
			"8": "<sup>8</sup> ယဖိခွါဧၢ, ကနၣ်နပၢ်အတၢ်သိၣ်တၢ်သီနၤဒီးလဲၤသဒၣ်နမိၢ် အတၢ်သိၣ်လိနဲၣ်လိတဂ့ၤ.",
			"9": "<sup>9</sup> အဝဲသ့ၣ်အတၢ်သိၣ်လိကမၤဂ့ၤထီၣ်နသကဲာ်ပဝးဒ်ခိၣ်ကျီၤ အဃံအလၤ, မ့တမ့ၢ်ဒ်ဖဲတပျံၤလၢကမၤဂ့ၤထီၣ်နတၢ်အိၣ်ဖျါ အဂီၢ်အသိးန့ၣ်လီၤ.",
			"10": "<sup>10</sup> ယဖိခွါဧၢ, ဖဲပှၤတၢ်ဒဲးဘးဖိလ့ပစီနၤဒီးဟ့ၣ်လီၤနသးတဂ့ၤ.",
			"11": "<sup>11</sup> အဒိအဝဲသ့ၣ်ကစံး, “ဟဲ, ပကလဲၤဆူပှၤတဂၤဂၤလၢပကမၤသံအီၤ အအိၣ်တက့ၢ်. မ်ပကမၤဒၢၣ်ပှၤလၢအတၢ်ကမၣ် တအိၣ်တဖၣ်လၢတၢ်မၤမုာ်ပသးဒၣ်ဝဲအဂီၢ်တက့ၢ်.",
			"12": "<sup>12</sup> အဝဲသ့ၣ်ကမူဒီးအိၣ်ဆူၣ်အိၣ်ချ့ဝဲဖဲပထံၣ်အီၤအခါ, ဘၣ်ဆၣ်ကသံဝဲဖဲပမၤဒၢၣ်ကွံာ်အဝဲသ့ၣ်ဝံၤဝဲန့ၣ်လီၤ.",
			"13": "<sup>13</sup> ပကဃုထံၣ်ကယဲၢ်တၢ်ထူးတၢ်တီၤအကလုာ်ကလုာ်ဒီးမၤပှဲၤပဟံၣ် လၢတၢ်ဂုာ်န့ၢ်ဆူၣ်တဖၣ်န့ၣ်လီၤ.",
			"14": "<sup>14</sup> ဟဲမၤသကိးတၢ်ဒီးပှၤဒီးပကနီၤလိာ်ပသးလၢတၢ်လၢပဟုၣ်န့ၢ် တဖၣ်န့ၤလီၤ.”",
			"15": "<sup>15</sup> လဲၤဃုာ်တၢ်ဒီးပှၤဒ်န့ၣ်အသိးတဖၣ်တဂ့ၤ. ယဖိခွါဧၢ, အိၣ်ယံၤဒီးအဝဲသ့ၣ်တက့ၢ်.",
			"16": "<sup>16</sup> အဂ့ၢ်ဒ်အံၤ, အဝဲသ့ၣ်တဖၣ်အခီၣ်ဃ့ၢ်ဝဲချ့ချ့ကလဲာ်ဆူတၢ် အၢတၢ်သီအပူၤလီၤ. ဒီးအိၣ်ကတဲာ်ကတီၤအသးထီဘိလၢကမၤသံတၢ်အဂီၢ်လီၤ.",
			"17": "<sup>17</sup> ဖဲထိၣ်လၢနသးအိၣ်ဖီၣ်အီၤကွၢ်နၤအဖၢမုၢ်န့ၣ်, နပာ်လီၤပှာ်ဧိၤစၤဧိၤကလီကလီလီၤ.",
			"18": "<sup>18</sup> ဘၣ်ဆၣ်ဒီးပှၤဒ်အံၤတဖၣ်ပာ်လီၤထုလၢအဂီၢ်ဒၣ်ဝဲ, ထုလၢအဝဲသ့ၣ်ကသံလၢအပူၤန့ၣ်လီၤ.",
			"19": "<sup>19</sup> တၢ်တမျိၤတမျာ်တၢ်ထီဘိန့ၣ်, ဃ့တမျာ်အသးသမူဒီးအဝဲအံၤမ့ၢ် တၢ်လၢအမၤအသးဒီးပှၤတဂၤဂ့ၤတဂၤဂ့ၤလၢအအိၣ်မူလၢ တၢ်မၤအၢမၤသီအပူၤန့ၣ်လီၤ.",
			"20": "<sup>20</sup> ဒိကနၣ်တက့ၢ်. တၢ်ကူၣ်သ့ကိးထီၣ်ဝဲလၢကျဲမုၢ်ခိၣ်ဒီးလၢတၢ် ဆါတၢ်ပှ့ၤအလီၢ်တဖၣ်အပူၤ,",
			"21": "<sup>21</sup> ကိးထီၣ်ဝဲဖးဒိၣ်လၢဝ့ၢ်အတြဲၤတဖၣ်ဒီးတပူၤလၢ်လၢ်ဖဲပှၤဂီၢ် မုၢ်ပာ်ဖှိၣ်သးအလီၢ်န့ၣ်လီၤ.",
			"22": "<sup>22</sup> “ပှၤဟးဂီၤဖိသ့ၣ်ဧၢ, မ့ၢ်သုအဲၣ်ဒိးဟးဂီၤဒံးဆံးယံာ်လဲၣ်. သုကမုာ်လၤသးခုလၢတၢ်မၤတရီတပါတၢ်သ့ၣ်ညါဆံးယံာ်လဲၣ်. မ့ၢ်သုတမၤလိလၢၤတၢ်နီတစုဘၣ်ဧါ.",
			"23": "<sup>23</sup> ဖဲယသိၣ်ဃီၣ်သုဒီးဒိကနၣ်တက့ၢ်. ယကဟ့ၣ်သုတၢ်ဟ့ၣ်ကူၣ် အဂ့ၤဒီးနီၤဟ့ၣ်သုလၢယတၢ်သ့ၣ်ညါလီၤ.",
			"24": "<sup>24</sup> ယကိးတ့ၢ်သုဒီးကွဲသုလၢသုကဟဲ, ဘၣ်ဆၣ်သုတဒိကနၣ်ဘၣ်. သုတကနၣ်ဃုာ်ယၤဘၣ်.",
			"25": "<sup>25</sup> သုညိကွံာ်တ့ၢ်ယတၢ်ဟ့ၣ်ကူၣ်ခဲလၢာ်, ဒီးယကဘှီဂ့ၤဘှီဘၣ်သု န့ၣ်သုတသူၣ်အိၣ်သးအိၣ်ပျဲယၤဘၣ်.",
			"26": "<sup>26</sup> သတးဒီးဖဲသုဘၣ်တၢ်ကီတၢ်ခဲဒီးယကနံၤဘၣ်ဖၣ်လဲသုလီၤ. ယကမၤကလိာ်ကလာ်သု, ဖဲတၢ်မၤပျံၤမၤဖုးဟဲဘၣ်သု,",
			"27": "<sup>27</sup> ဖဲအဟဲလီၤဘၣ်သုဒ်ကလံၤမုၢ်ဖးဒိၣ်လၢအဟဲစိာ်ဝဲတၢ်ကီတၢ်ခဲ အကလံၤဆူၣ်ဒီးဖဲသုအိၣ်လၢတၢ်ဘၣ်ဒိဘၣ်ထံးဒီးတၢ်နးတၢ်ဖှီၣ် အပူၤန့ၣ်လီၤ.",
			"28": "<sup>28</sup> တုၤနုၤတစုသုကကိးထီၣ်တၢ်ကူၣ်သ့, ဘၣ်ဆၣ်ဒီးယတစံးဆၢတၢ်ဘၣ်. သုကဃုယၤလၢတၢ်လီၢ်ကိးပူၤဒဲး, ဘၣ်ဆၣ်ဒီးသုတထံၣ်ဘၣ်ယၤဘၣ်.",
			"29": "<sup>29</sup> သုတလိၣ်ဘၣ်တ့ၢ်တၢ်သ့ၣ်ညါလၢသုကသူအီၤဘၣ်, ဒီးတၢ်စူၢ်ယွၤန့ၣ်သုဂ့ၢ်လိာ်တ့ၢ်တဘိယူၢ်ဃီလီၤ.",
			"30": "<sup>30</sup> သုတသးလီတ့ၢ်ယတၢ်ဟ့ၣ်ကူၣ်နီတစုဒီးတပာ်ကဲတ့ၢ်ယတၢ်ဘှီဂ့ၤ ဘှီဘၣ်သုနီတမံၤဘၣ်န့ၣ်လီၤ.",
			"31": "<sup>31</sup> သတးဒီး, သုကဒိးန့ၢ်တၢ်လၢအကြၢးဒီးသု, ဒီးသုတၢ်မၤဒၣ်ဝဲတဖၣ်ကမၤဆူးမၤဆါသုလီၤ.",
			"32": "<sup>32</sup> ပှၤလၢအတၢ်လဲၤခီဖျိစှၤတဖၣ်သံဝဲလီၤ. အဂ့ၢ်ဒ်အံၤ, အဝဲသ့ၣ်ဂ့ၢ်လိာ်တၢ်ကူၣ်သ့အဃိန့ၣ်လီၤ. ပှၤအသးတဆးတဖၣ်ဘၣ်တၢ်မၤဟးဂီၤအီၤလၢအတၢ်သးအိၣ် သးစဲတအိၣ်ဒၣ်ဝဲအဃိလီၤ.",
			"33": "<sup>33</sup> ဘၣ်ဆၣ်ဒီးပှၤလၢအဒိကနၣ်ယကလုၢ်န့ၣ်, ကအိၣ်ဒီးတၢ်ဘီၣ်ထီၣ်ညီ ထီၣ်လီၤ. အဝဲကအိၣ်ဒီးသးအတၢ်ဃူတၢ်ဖိးဒီးကဘၣ်ပျံၤတၢ်အဂ့ၢ်အကျိၤ တအိၣ်ဘၣ်ဒီးအီၤနီတမံၤဘၣ်.”"
		},
		"2": {
			"1": "<sup>1</sup> ယဖိခွါဧၢ, မၤလိတၢ်လၢယသိၣ်လိနၤ, ဒီးတၢ်လၢယမၤလိာ်နၤဒ်သိး နကမၤန့ၣ်, သးပ့ၤနီၣ်အီၤနီတစုတဂ့ၤ.",
			"2": "<sup>2</sup> ဒိကနၣ်တၢ်ကူၣ်သ့ဒီးကျဲးစၢးနၢ်ပၢၢ်အီၤတက့ၢ်.",
			"3": "<sup>3</sup> မ့ၢ်ဝဲလီၤ. ဃ့န့ၢ်တၢ်သ့ၣ်ညါဒီးသကွံၢ်ကညးတၢ်လၢတၢ်ထံၣ်တၢ် လၢသးအမဲာ်အဂီၢ်တက့ၢ်.",
			"4": "<sup>4</sup> ဃုအီၤဆူၣ်ဆူၣ်ဒ်နဃုစ့, မ့တမ့ၢ်ဒ်တၢ်လုၢ်ဒိၣ်ပှ့ၤဒိၣ်အိၣ်ခူ သူၣ်တနီၤနီၤအသိးတက့ၢ်.",
			"5": "<sup>5</sup> နမ့ၢ်မၤဒ်န့ၣ်ဒီးနကသ့ၣ်ညါတၢ်ပျံၤယွၤအခီပညီမ့ၢ်တၢ်မနုၤ မနုၤလဲၣ်ဒီးနတၢ်မၤလိဘၣ်ဃးဒီးကစၢ်ယွၤကကဲထီၣ်လိၣ်ထီၣ် ဝဲလီၤ.",
			"6": "<sup>6</sup> ယွၤမ့ၢ်ဝဲပှၤလၢအဟ့ၣ်တၢ်ကူၣ်သ့, ဒီးတၢ်သ့ၣ်ညါဒီး တၢ်သူၣ်ဆးသးဆးဟဲလၢအအိၣ်လီၤ.",
			"7": "<sup>7</sup> အဝဲကတဲာ်ကတီၤန့ၢ်တၢ်မၤစၢၤဒီးတၢ်ဒီသဒၢလၢပှၤ အတီအလိၤဒီးပှၤလၢအကလုၢ်တီအဂီၢ်လီၤ.",
			"8": "<sup>8</sup> အဝဲကဟုဘံၣ်ကယာ်ဘၢပှၤလၢအမၤပှၤဂၤတီတီလိၤလိၤ, ဒီးပၢၤဃးပှၤလၢအဟ့ၣ်လီၤအသးနီၢ်နီၢ်ဆူအီၤတဖၣ်န့ၣ်လီၤ.",
			"9": "<sup>9</sup> နမ့ၢ်ဒိကနၣ်ယၤဒီးနကနၢ်ပၢၢ်တၢ်လၢအဘၣ်, တၢ်စံၣ်ညီၣ်တီ, ဒီးတၢ်လၢအကြၢးဝဲဘၣ်ဝဲန့ၣ်လီၤ.",
			"10": "<sup>10</sup> နကကဲထီၣ်ပှၤကူၣ်တၢ်သ့ဒီးနတၢ်သ့ၣ်ညါကဟ့ၣ်နၤတၢ်သူၣ်မုာ်သး မုာ်လီၤ.",
			"11": "<sup>11</sup> နတၢ်ထံၣ်တၢ်လၢသးအမဲာ်ဒီးနတၢ်သူၣ်ဆးသးဆးကအိၣ်ပှိၤနၤ,",
			"12": "<sup>12</sup> ဒီးကတြီနၤလၢနသုတမၤကမၣ်တၢ်တဂ့ၤအဂီၢ်န့ၣ်လီၤ. အဝဲသ့ၣ်ကဟံးဃာ်နၤယံၤဒီးပှၤလၢအမၤတၢထီၣ်တၢလီၤတၢ်ခီဖျိ တၢ်လၢအစံးဝဲ,",
			"13": "<sup>13</sup> ပှၤတဖၣ်လၢအညိကွံာ်တၢ်အိၣ်မူအတီအလိၤဒ်သိးကအိၣ်မူ လၢတၢ်ဒဲးဘးအတၢ်ခံးတၢ်နၤအပူၤ,",
			"14": "<sup>14</sup> ပှၤတဖၣ်လၢအမုာ်လၤဝဲလၢတၢ်မၤကမၣ်တၢ်ဒီးသးခုဝဲလၢတၢ်အၢ တၢ်သီလၢအခီပညီတအိၣ်ဘၣ်အပူၤ,",
			"15": "<sup>15</sup> ပှၤလၢပှၤသန့ၤအသးလၢအီၤဒီးနာ်န့ၢ်အီၤတသ့တဖၣ်န့ၣ်လီၤ.",
			"16": "<sup>16</sup> နမၤပူၤဖျဲးနသးထီဒါပိာ်မုၣ်ဟးဂီၤလၢအကျဲးစၢးကလံာ်န့ၢ်နၤ ခီဖျိအတၢ်ကတိၤလၢအဘျ့ဝဲ,",
			"17": "<sup>17</sup> လၢအတတီဒီးအဝၤဒၣ်ဝဲဒီးသးပ့ၤနီၣ်ကွံာ်အတၢ်အၢၣ်လီၤ အီလီၤစီဆှံတဖၣ်ကသ့ဝဲန့ၣ်လီၤ.",
			"18": "<sup>18</sup> နမ့ၢ်လဲၤဆူအဟံၣ်ဒီး, နပိာ်ကျဲဆူတၢ်သံန့ၣ်လီၤ. တၢ်လဲၤဆူအဟံၣ်န့ၣ်, မ့ၢ်တၢ်သုးဘူးဃီၤသးဆူတၢ်သံ အကီၢ်န့ၣ်လီၤ.",
			"19": "<sup>19</sup> ပှၤလၢအလဲၤဆူအအိၣ်တဟဲက့ၤလၢၤဘၣ်နီတဂၤဘၣ်. အဝဲတဟဲက့ၤကဒါက့ၤဆူတၢ်မူအကျဲနီတစုဘၣ်.",
			"20": "<sup>20</sup> လၢတၢ်န့ၣ်အဃိ, နကဘၣ်ပိာ်ထွဲပှၤအဂ့ၤတဖၣ်အဒိဂ့ၤတဲာ်ဘၣ်, ဒီးအိၣ်မူတၢ်အိၣ်မူအတီအလိၤန့ၣ်လီၤ.",
			"21": "<sup>21</sup> အဂ့ၢ်ဒ်အံၤ, ပှၤအတီအလိၤတဖၣ်, လၢအတၢ်အိၣ်မူလၢဝဲပှဲၤဝဲန့ၣ် ကအိၣ်ကဆိးလၢအထံဧိၤကီၢ်ဧိၤအပူၤလီၤ.",
			"22": "<sup>22</sup> ဘၣ်ဆၣ်ဒီး, ကစၢ်ယွၤကဖ့ၣ်ထဲးထီၣ်ကွံာ်ပှၤတတီတလိၤတဖၣ်ဒီးထုး ထီၣ်ကွံာ်ပှၤတၢ်ဒဲးဘးဖိတဖၣ်လၢထံဧိၤကီၢ်ဧိၤအပူၤဒ်တၢ်မုၢ် တၢ်ဘိတဖၣ်လၢဟီၣ်ခိၣ်လိၤအသိးန့ၣ်လီၤ."
		},
		"3": {
			"1": "<sup>1</sup> ယဖိခွါဧၢ, သးပ့ၤနီၣ်ယသိၣ်က့ၤသီက့ၤတၢ်တဂ့ၤ. တၢ်လၢယမၤလိာ်နၤဒ်သိးနကမၤအီၤန့ၣ်ဟံးဃာ်အီၤထီဘိ တက့ၢ်.",
			"2": "<sup>2</sup> ယတၢ်သိၣ်က့ၤသီက့ၤကဟ့ၣ်နၤတၢ်အိၣ်ကၢအိၣ်ခိးဒီးတၢ်အိၣ်မူ လၢအဘီၣ်ထီၣ်ညီထီၣ်ဝဲန့ၣ်လီၤ.",
			"3": "<sup>3</sup> ဒုးလဲၤသဒၣ်တၢ်သးတီဒီးတၢ်သူၣ်တီသးရၤလၢနအိၣ်တဂ့ၤ. စၢထီၣ်အီၤလၢနကိာ်အလိၤဒီးကွဲးအီၤလၢနသးအလိၤတက့ၢ်.",
			"4": "<sup>4</sup> နမ့ၢ်မၤတၢ်အံၤဒီး, ကစၢ်ယွၤဒီးပှၤကညီကသးမုာ်သးခုလၢနဃိ လီၤ.",
			"5": "<sup>5</sup> သန့ၤနသးလၢယွၤလၢနသးဒီဖျၢၣ်ညါတက့ၢ်. ဒီးသုတသန့ၤနသးလၢတၢ်လၢနဆိကမိၣ်နသ့ၣ်ညါန့ၣ်တဂ့ၤ.",
			"6": "<sup>6</sup> သ့ၣ်ညါအၢၣ်လီၤယွၤလၢနကျဲခဲလၢာ်အပူၤတက့ၢ်. ဒီးအဝဲဒၣ်ကဒုးနဲၣ်နၤကျဲအဘၣ်လီၤ.",
			"7": "<sup>7</sup> ပျဲနတၢ်ဆိကမိၣ်ဆှၢနၤလၢနကူၣ်တၢ်သ့န့ၢ်ဒံးနမ့ၢ်တၢ်န့ၣ်တဂ့ၤ. စူၢ်ဒၣ်ထဲယွၤဒီးဂ့ၢ်လိာ်တၢ်မၤကမၣ်တၢ်တက့ၢ်.",
			"8": "<sup>8</sup> နမ့ၢ်မၤဒ်အံၤဒီးကမ့ၢ်ကသံၣ်ဖီၣ်အဂ့ၤလၢအကမၤဘျါက့ၤနပူၤလီၢ် တဖၣ်အဂီၢ်ဒီးမၤကိညၢ်ထီၣ်က့ၤနတၢ်ဆါန့ၣ်လီၤ.",
			"9": "<sup>9</sup> မၤလၤကပီၤယွၤလၢနတၢ်လုၢ်ထီၣ်ပာ်ထီၣ်တမံၤ, လၢအမ့ၢ်တၢ်အဂ့ၤကတၢၢ်လၢတၢ်လၢနဟီၣ်ခိၣ်အတၤသၣ်အကျါတက့ၢ်.",
			"10": "<sup>10</sup> နမ့ၢ်မၤဒီး, နသိၣ်ဧိၤဖီဧိၤကပှဲၤဒီးဘုဧိၤဟုဧိၤဒီး နစပံးထံကအါဝဲတုၤဒၣ်လဲာ်တၢ်ပာ်ဖှိၣ်အီၤခဲလၢာ်အဂီၢ်တၢ်လီၢ် တအိၣ်လၢၤဘၣ်န့ၣ်လီၤ.",
			"11": "<sup>11</sup> ယဖိခွါဧၢ, ဖဲယွၤသိၣ်ဃီၣ်နၤန့ၣ်ပာ်သူၣ်ပာ်သးသပှၢ်ပှၢ်ဒီး တူၢ်လိာ်အီၤဒ်တၢ်ဟ့ၣ်ပလီၢ်တမံၤအသိးတက့ၢ်.",
			"12": "<sup>12</sup> ယွၤသိၣ်ဃီၣ်ပှၤလၢအအဲၣ်ဝဲတဖၣ်, ဒ်ပၢ်တဂၤသိၣ်ဃီၣ် အဖိခွါတဂၤလၢအဒိးဘၣ်တၢ်လၤကပီၤလၢအဃိသ့ဝဲအသိးန့ၣ်လီၤ.",
			"13": "<sup>13</sup> ပှၤလၢအကဲထီၣ်ပှၤကူၣ်သ့ဒီးမၤန့ၢ်တၢ်သ့ၣ်ညါနၢ်ပၢၢ်န့ၣ် ဘၣ်ဆိၣ်ဂ့ၤဝဲနီၢ်နီၢ်လီၤ.",
			"14": "<sup>14</sup> အဂ့ၢ်ဒ်အံၤ, တၢ်န့ၢ်ဘၣ်လၢအီၤန့ၣ်, ဂ့ၤဒိၣ်န့ၢ်တၢ်န့ၢ်ဘၣ်လၢ စ့ညၣ်တက့ၢ်ဒီးအဘျုးအဖှိၣ်န့ၣ်ဂ့ၤဒိၣ်န့ၢ်ထူတက့ၢ်လီၤ.",
			"15": "<sup>15</sup> တၢ်ကူၣ်သ့အံၤအလုၢ်အပှ့ၤအိၣ်ဒိၣ်န့ၢ်တၢ်မျၢ်ပလဲတဖၣ်တက့ၢ်လီၤ. ကယဲၢ်တၢ်လၢနသးလီအီၤခဲလၢာ်န့ၣ်နထိၣ်သတြီၤဒီးအီၤတန့ၢ် ဘၣ်.",
			"16": "<sup>16</sup> တၢ်ကူၣ်သ့ဟ့ၣ်နၤတၢ်အိၣ်ကၢအိၣ်ခိး, ဃုာ်ဒီးတၢ်ထူးတၢ်တီၤ ဒီးတၢ်လၤကပီၤစ့ၢ်ကီးလီၤ.",
			"17": "<sup>17</sup> တၢ်ကူၣ်သ့မၤမုာ်မၤခုၣ်နတၢ်အိၣ်မူ, ဒီးဆှၢနၤလၢကျဲမုာ် ကျဲခုၣ်သ့ဝဲန့ၣ်လီၤ.",
			"18": "<sup>18</sup> ပှၤလၢအကဲထီၣ်ပှၤကူၣ်သ့တဖၣ်န့ၣ်, ဘၣ်ဆိၣ်ဂ့ၤဝဲနီၢ်နီၢ်လီၤ. တၢ်ကူၣ်သ့ကဟ့ၣ်အဝဲသ့ၣ်လၢတၢ်မူလီၤ.",
			"19": "<sup>19</sup> ယွၤတ့လီၤတ့ၢ်ဟီၣ်ခိၣ်လၢအတၢ်ကူၣ်သ့, ဒီးလၢအတၢ်သ့ၣ်ညါဒၣ်ဝဲန့ၣ်ကျဲၤလီၤပာ်လီၤမူခိၣ်လၢအလီၢ် အကျဲလီၤ.",
			"20": "<sup>20</sup> အတၢ်ကူၣ်သ့ဒုးယွၤလီၤထံကျိတဖၣ်, ဒီးတၢ်အၢၣ်တဖၣ်ဒ်သိးကဟ့ၣ်တၢ်စူၤထံလၢဟီၣ်ခိၣ်လီၤ.",
			"21": "<sup>21</sup> ယဖိခွါဧၢ, ဟံးဃာ်နတၢ်ကူၣ်သ့ဒီးတၢ်ထံၣ်တၢ်လၢသးအမဲာ်တက့ၢ်. ပျဲတၢ်သ့ၣ်ညါတဖၣ်အံၤဟးဖးဒီးနၤလ့ၤတက့ၤတဂ့ၤ.",
			"22": "<sup>22</sup> အဝဲသ့ၣ်ကဟ့ၣ်နၤလၢတၢ်မူ, တၢ်မူလၢအအိၣ်ဒီးတၢ်သူၣ်ဖှံ သးညီဒီးတၢ်ဘၣ်ဆိၣ်ဂ့ၤနီၢ်နီၢ်န့ၣ်လီၤ.",
			"23": "<sup>23</sup> နကလဲၤဘၣ်လၢနကျဲပူၤဒုၣ်ပူၤဒါ, ဒီးနခီၣ်တဘၣ်တိၢ်ဒၣ်လဲာ်ဘၣ် လီၤ.",
			"24": "<sup>24</sup> တုၤနမံလီၤလၢလီၢ်မံခိၣ်ဒီးနတပျံၤဘၣ်တၢ်ဘၣ်. ဒီးနကမံလၢတၢ်သူၣ်တုၤလီၤသးတုၤလီၤအပူၤသီတနၤကျၢၤလီၤ.",
			"25": "<sup>25</sup> နတဘၣ်ဘၣ်ယိၣ်လၢတၢ်တတၢးတနါသတူၢ်ကလာ်တဖၣ်က ဟဲဘၣ်နၤ, ဒ်ကလံၤမုၢ်ဟဲဘၣ်ပှၤတတီတလိၤတဖၣ်အသိးန့ၣ်ဘၣ်.",
			"26": "<sup>26</sup> ယွၤကအံးထွဲကွၢ်ထွဲနၤလီၤ. တပျဲနလီၤတဲာ်ကွံာ်ဆူ ပျံၤသကွီၤအပူၤဘၣ်.",
			"27": "<sup>27</sup> ဖဲနမၤသ့တဘျီလၢ်လၢ်န့ၣ်, မၤဂ့ၤပှၤလၢလိၣ်ဘၣ်အီၤတဖၣ်န့ၣ်တက့ၢ်.",
			"28": "<sup>28</sup> နမၤစၢၤအီၤခဲအံၤမ့ၢ်သ့ဒီး, တဲပှၤလၢနဃၢၤနီတစုလၢအကအိၣ်ခိးဝဲ တုၤခဲမုၢ်ဆ့ၣ်တဂ့ၤ.",
			"29": "<sup>29</sup> ကူၣ်အၢတၢ်တမံၤမံၤလၢကမၤဘၣ်ဒိဆါပှၤလၢနဃၢၤလၢအအိၣ်ဘူး ဒီးနၤဒီးနာ်န့ၢ်နၤန့ၣ်တဂ့ၤ.",
			"30": "<sup>30</sup> ဂ့ၢ်လိာ်ဘှီလိာ်တၢ်ကလီကလီဒီးပှၤတဂၤဂၤဖဲအဝဲတမၤဆါတ့ၢ် ဘၣ်နၤနီတမံၤန့ၣ်တဂ့ၤ.",
			"31": "<sup>31</sup> သူၣ်က့ၣ်သးကါပှၤမၤအၢမၤသီတၢ်တဖၣ်မ့ၢ်ဂ့ၤဆၢမၤတၢ်ဒ်အဝဲသ့ၣ် မၤဝဲအသိးမ့ၢ်ဂ့ၤန့ၣ်တဂ့ၤ.",
			"32": "<sup>32</sup> အဂ့ၢ်ဒ်အံၤ, ယွၤသးဟ့ပှၤလၢအမၤတၢ်အၢတၢ်သီလီၤ. မ့မ့ၢ်ပှၤအတီအလိၤတဖၣ်န့ၣ်တူၢ်လိာ်ဝဲဆူအတၢ်ရ့လိာ်မုာ်လိာ် အပူၤလီၤ.",
			"33": "<sup>33</sup> ယွၤပာ်ဖှိၣ်တၢ်ဆိၣ်အၢတမံၤလၢပှၤတတီတလိၤအဟံၣ်တဖၣ်အဖီခိၣ် လီၤ. မ့မ့ၢ်ဆိၣ်ဂ့ၤပှၤအတီအလိၤတဖၣ်အတၢ်အိၣ်တၢ်ဆိးအလီၢ်န့ၣ်လီၤ.",
			"34": "<sup>34</sup> အဝဲဒုၣ်ဒွဲၣ်ပှၤဒုၣ်ဒွဲၣ်တၢ်တဖၣ်ဒီးဒုးနဲၣ်ဖျါထီၣ်အဘျုး အဖှိၣ်လၢပှၤဆီၣ်လီၤအသးတဖၣ်န့ၣ်လီၤ.",
			"35": "<sup>35</sup> ပှၤကူၣ်တၢ်သ့တဖၣ်ကန့ၢ်သါတၢ်လၤကပီၤလီၤ. မ့မ့ၢ်ပှၤဟးဂီၤဖိတဖၣ်န့ၣ်ကပာ်ဖှိၣ်အါထီၣ်ဒၣ်အတၢ်မဲာ်ဆှး န့ၣ်လီၤ."
		},
		"4": {
			"1": "<sup>1</sup> ယဖိခွါသ့ၣ်ဧၢ, ဒိကနၣ်တၢ်လၢသုပၢ်သိၣ်လိသီလိသုတက့ၢ်. ပာ်သူၣ်ပာ်သးသပှၢ်ပှၢ်ဒီးသုကအိၣ်ဒီးတၢ်သ့ၣ်ညါနၢ်ပၢၢ်လီၤ.",
			"2": "<sup>2</sup> တၢ်လၢယသိၣ်လိသီလိသုန့ၣ်မ့ၢ်တၢ်အဂ့ၤ, အဃိဒီးသ့ၣ်နီၣ်ထီၣ်က့ၤအီၤခဲလၢာ်တက့ၢ်.",
			"3": "<sup>3</sup> ဖဲယမ့ၢ်ဒံးဖိသၣ်ဆံးတဂၤ, ယမိၢ်ယပၢ်အဖိခွါထဲတဂၤဧိၤအခါ,",
			"4": "<sup>4</sup> ယပၢ်သိၣ်လိသီလိယၤလီၤ. အဝဲစံးဝဲ, “သ့ၣ်နီၣ်ထီၣ်တၢ်လၢ ယစံးဘၣ်နၤဒီးသးပ့ၤနီၣ်အီၤနီတစုတဂ့ၤ. မၤဒ်ယစံးဘၣ်နၤအသိးဒီးနကမူလီၤ.",
			"5": "<sup>5</sup> မၤန့ၢ်တၢ်ကူၣ်သ့ဒီးတၢ်ထံၣ်တၢ်လၢသးအမဲာ်တက့ၢ်. သးပ့ၤနီၣ်ဒီးလဲၤသဒၣ်တၢ်လၢယစံးဘၣ်နၤန့ၣ်တဂ့ၤ.",
			"6": "<sup>6</sup> ညိကွံာ်တၢ်ကူၣ်သ့တဂ့ၤ. ဒီးအဝဲဒၣ်ကဒီဒၣ်နၤလီၤ. အဲၣ်အီၤတက့ၢ်. ဒီးအဝဲဒၣ်ကပၢၤဃာ်နၤလီၤ.",
			"7": "<sup>7</sup> တၢ်မၤန့ၢ်တၢ်ကူၣ်သ့, မ့ၢ်တၢ်အကါဒိၣ်ကတၢၢ်လၢနမၤအီၤသ့လီၤ. မၤန့ၢ်တၢ်ထံၣ်တၢ်လၢသးအမဲာ်လၢတၢ်တမံၤလၢ်လၢ်လၢနမၤန့ၢ်အီၤ အပူၤန့ၣ်တက့ၢ်.",
			"8": "<sup>8</sup> အဲၣ်တၢ်ကူၣ်သ့တက့ၢ်. ဒီးအဝဲဒၣ်ကပာ်ဒိၣ်ပာ်ထီနၤလီၤ. ဖိးဟုအီၤတက့ၢ်. ဒီးအဝဲကဟဲစိာ်န့ၢ်နၤတၢ်လၤကပီၤလီၤ.",
			"9": "<sup>9</sup> အဝဲကမ့ၢ်နတၢ်လၤကပီၤအခိၣ်သလုးန့ၣ်လီၤ.”",
			"10": "<sup>10</sup> ယဖိခွါဧၢ, ဒိကနၣ်ယၤတက့ၢ်. တၢ်လၢယစံးဘၣ်နၤန့ၣ်, တူၢ်လိာ်ပာ်ကဲအီၤလ့ၤတုာ်လ့ၤတီၤတက့ၢ်. ဒီးနကအိၣ်မူအါနံၣ်အါလါလီၤ.",
			"11": "<sup>11</sup> ယသိၣ်လိတ့ၢ်နၤလၢတၢ်ကူၣ်သ့ဒီးကျဲအဘၣ်လၢနကအိၣ်မူထွဲ အဂီၢ်လီၤ.",
			"12": "<sup>12</sup> နမ့ၢ်လဲၤတၢ်လၢတၢ်ကူၣ်သ့အပူၤဒီးတၢ်မၤတံာ်တာ်တအိၣ်ဝဲ လၢနကျဲပူၤဘၣ်. ဒီးတုၤနဃ့ၢ်ဒီးနခီၣ်တဘၣ်တိၢ်ဘၣ်ဝဲဘၣ်.",
			"13": "<sup>13</sup> သ့ၣ်နီၣ်တၢ်လၢနမၤလိတ့ၢ်တဖၣ်ထီဘိတက့ၢ်. နတၢ်မၤလိမၤဒိးန့ၣ်မ့ၢ်နတၢ်မူလီၤ.",
			"14": "<sup>14</sup> လဲၤတၢ်လၢပှၤအၢပှၤသီအကျဲတဂ့ၤ. ဒီးပိာ်ထွဲပှၤတတီတလိၤအကျဲဧိၤကပူၤဧိၤတဂ့ၤ.",
			"15": "<sup>15</sup> မၤအီၤတဂ့ၤ. ဟးဆှဲးတၢ်အၢတၢ်သီတက့ၢ်. ဂ့ၢ်လိာ်အီၤဒီးလဲၤလၢနကျဲဒၣ်နဲတက့ၢ်.",
			"16": "<sup>16</sup> ပှၤတတီတလိၤတဖၣ်န့ၣ်, မ့ၢ်တမၤကမၣ်ဘၣ်တၢ်တမံၤမံၤဒီးမံဝဲ တန့ၢ်ဘၣ်. မ့ၢ်တမၤဆါဘၣ်ပှၤတဂၤဂၤဘၣ်ဒီး, တမံဘၣ်ဝဲဘၣ်.",
			"17": "<sup>17</sup> အဂ့ၢ်ဒ်အံၤ, တၢ်တတီတလိၤဒီးတၢ်မၤဆူၣ်မၤစိးတဖၣ်လီၤဂာ်ဒီး တၢ်အီၣ်တၢ်အီလၢအဝဲသ့ၣ်အဂီၢ်န့ၣ်လီၤ.",
			"18": "<sup>18</sup> ကျဲလၢပှၤတီပှၤလိၤပိာ်ဝဲန့ၣ်လီၤဂာ်ဒ်မုၢ်ဟဲထီၣ်ဒီးကပီၤ ဒံးယံာ်ဒံးဂ့ၤထီၣ်တုၤလၢမုၢ်ထူၣ်အသိးန့ၣ်လီၤ.",
			"19": "<sup>19</sup> မ့မ့ၢ်, ပှၤတတီတလိၤအကျဲခံးဝဲဒ်မုၢ်နၤအသိးလီၤ. အဝဲသ့ၣ်လီၤဃံၤဝဲဒီးအခီၣ်ဘၣ်တိၢ်လၢမနုၤမနုၤလဲၣ်န့ၣ် အဝဲသ့ၣ်ထံၣ်ဝဲတသ့ဘၣ်.",
			"20": "<sup>20</sup> ယဖိခွါဧၢ, ပာ်သူၣ်ပာ်သးသပှၢ်ပှၢ်လၢတၢ်လၢယစံးဘၣ်နၤန့ၣ် တက့ၢ်. ဒိကနၣ်ယတၢ်ကတိၤတဖၣ်တက့ၢ်.",
			"21": "<sup>21</sup> ပျဲအလဲၤပူၤကွံာ်နၤနီတစုတဂ့ၤ. သ့ၣ်နီၣ်ထီၣ်အီၤဒီးပၢၤ အီၤလၢနသးကံၢ်ပူၤတက့ၢ်.",
			"22": "<sup>22</sup> အဝဲသ့ၣ်ကဟ့ၣ်တၢ်မူဒီးတၢ်အိၣ်ဆူၣ်အိၣ်ချ့ဆူပှၤ တဂၤလၢ်လၢ်လၢအသ့ၣ်ညါနၢ်ပၢၢ်အီၤန့ၣ်လီၤ.",
			"23": "<sup>23</sup> နဆိကမိၣ်တၢ်ဒ်လဲၣ်ဒ်လဲၣ်န့ၣ်ပလီၢ်နသးတက့ၢ်. အဂ့ၢ်ဒ်အံၤ, နတၢ်အိၣ်မူအက့ၢ်အဂီၤမ့ၢ်တၢ်ဒ်နတၢ်ဆိကမိၣ်တဖၣ်အသိးလီၤ.",
			"24": "<sup>24</sup> တၢ်တတီတလိၤန့ၣ်ကတိၤအီၤနီတစုတဂ့ၤ. မၤဘၣ်ထွဲနသးဒီးတၢ်လီတၢ်ဝ့ၤ, ဒီးတၢ်ကတိၤတဖၣ်လၢကဆှၢ ကမၣ်တၢ်နၢ်ပၢၢ်န့ၣ်တဂ့ၤ.",
			"25": "<sup>25</sup> မ်နမဲာ်ကွၢ်တၢ်ဆူညါလိၤလိၤအိၣ်ဒီးတၢ်နာ်တၢ်နီၢ်နီၢ်ဒီး ဆှိလီၤနခိၣ်လၢတၢ်မဲာ်ဆှးအပူၤတဂ့ၤ.",
			"26": "<sup>26</sup> တၢ်လၢနမၤအီၤန့ၣ်, ရဲၣ်လီၤကျဲၤလီၤအီၤလီၤတံၢ်လီၤဆဲးတက့ၢ်. ဒီးတၢ်လၢနမၤအီၤတမံၤလၢ်လၢ်န့ၣ်ကဘၣ်ဘျီးဘၣ်ဒါဝဲလီၤ.",
			"27": "<sup>27</sup> ဟးဆှဲးတၢ်အၢတၢ်သီဒီးလဲၤတၢ်ဆူညါလိၤလိၤတက့ၢ်. သုးကွံာ်နခီၣ်ခါတကါဒၣ်လဲာ်လၢကျဲအဘၣ်တဂ့ၤ."
		},
		"5": {
			"1": "<sup>1</sup> ယဖိခွါဧၢ, ပာ်သူၣ်ပာ်သးသပှၢ်ပှၢ်ဒီးဒိကနၣ်ယတၢ်ကူၣ်သ့ဒီး တၢ်ထံၣ်တၢ်လၢသးအမဲာ်အကလုၢ်န့ၣ်တက့ၢ်.",
			"2": "<sup>2</sup> အန့ၣ်ဒီး, နကသ့ၣ်ညါနကဘၣ်အိၣ်မူဂ့ၤဂ့ၤဘၣ်ဘၣ်ဒ်လဲၣ်ဒ်လဲၣ်, ဒီးနတၢ်ကတိၤတဖၣ်ကဒုးနဲၣ်ဝဲလၢနအိၣ်ဒီးတၢ်သ့ၣ်ညါန့ၣ်လီၤ.",
			"3": "<sup>3</sup> အဂ့ၢ်ဒ်အံၤ, ပှၤအဂၤတဂၤအမါအနိးဖံးတဖၣ်န့ၣ်ကဆၢဝဲဒ်ကနဲစီ အသိးဒီးအတၢ်ကတိၤတဖၣ်န့ၣ်ကဘျ့ဝဲဒ်သ့ၣ်စၤယံးအသိအသိးလီၤ.",
			"4": "<sup>4</sup> ဘၣ်ဆၣ်ဒီး, အကတၢၢ်န့ၣ်အဝဲတပာ်တီၢ်န့ၢ်နၤတၢ်နီတမံၤဘၣ်. မ့မ့ၢ်ထဲတၢ်အခၣ်ဒီးတၢ်ဆူးတၢ်ဆါန့ၣ်လီၤ.",
			"5": "<sup>5</sup> အဝဲကစိာ်လီၤနၤဆူတၢ်သံအကီၢ်ဒီးကျဲလၢအပိာ်ဝဲန့ၣ်မ့ၢ်ကျဲ ဆူတၢ်သံန့ၣ်လီၤ.",
			"6": "<sup>6</sup> အဝဲတအိၣ်လၢတၢ်မူအကျဲအဖီခိၣ်ဘၣ်. မ့မ့ၢ်ဟးဝ့ၤဝီၤယံၤထီၣ်ဝဲဒီးတသ့ၣ်ညါတၢ်မနုၤမၤအသးလဲၣ် န့ၣ်ဘၣ်.",
			"7": "<sup>7</sup> ယဖိခွါသ့ၣ်ဧၢ, ခဲကနံၣ်အံၤဒိကနၣ်ယၤဒီးသးပ့ၤနီၣ်တၢ်လၢ ယစံးဘၣ်သုနီတစုတဂ့ၤ.",
			"8": "<sup>8</sup> ဟးဆှဲးပိာ်မုၣ်ဒ်န့ၣ်အသိးတဂၤတက့ၢ်. လဲၤဘူးဒီးအတြဲၤ ကပၤဒၣ်လဲာ်တဂ့ၤ.",
			"9": "<sup>9</sup> သုမ့ၢ်မၤဒီး, ပှၤဂၤတဖၣ်ကမၤန့ၢ်တၢ်လၤကပီၤလၢတဘျီမ့ၢ်တ့ၢ် သုတၢ်, ဒီးသုကသံဝဲလၢသုသးစၢ်အဆၢကတီၢ်လၢပှၤလၢအတၢ်သးကညီၤ တအိၣ်တဖၣ်အစုပူၤန့ၣ်လီၤ.",
			"10": "<sup>10</sup> မ့ၢ်လီၤ, ပှၤလၢသုတသ့ၣ်ညါအီၤတဖၣ်ကဟံးန့ၢ်သုတၢ်ထူးတၢ်တီၤ ခဲလၢာ်ဒီးတၢ်လၢသုမၤန့ၢ်တ့ၢ်ဝဲန့ၣ်, ကကဲထီၣ်ပှၤအဂၤတဂၤအတၢ်န့ၣ်လီၤ.",
			"11": "<sup>11</sup> သုကမံလီၤကအုကစွါလၢသုတၢ်သံအလီၢ်မံခိၣ်ဒီးသုညၣ်ဒီးသု ညၣ်ထူၣ်တဖၣ်ကဘၣ်တၢ်အီၣ်ကွံာ်အီၤခဲလၢာ်န့ၣ်လီၤ.",
			"12": "<sup>12</sup> ဒီးသုကစံး, “ဘၣ်မနုၤအဃိပတမၤလိန့ၢ်တၢ်နီတဘျီဒီး ပတပျဲပှၤဘှီဘၣ်က့ၤပှၤနီတဂၤန့ၣ်လဲၣ်.",
			"13": "<sup>13</sup> ပတဒိကနၣ်တ့ၢ်ပသရၣ်တဖၣ်ဘၣ်. ဒီးပတကနၣ်ဃုာ်အဝဲသ့ၣ်တဖၣ်နီ တစဲးဘၣ်.",
			"14": "<sup>14</sup> ဒီးပထံၣ်လီၤပသးလၢပကဲထီၣ်တၢ်မဲာ်တြီၢ်မဲာ်ဆှးသတူၢ်ကလာ်လၢ ကမျၢၢ်အမဲာ်ညါန့ၣ်လီၤ.”",
			"15": "<sup>15</sup> တီဒီးနမါဒၣ်နဲဒီးဟ့ၣ်နတၢ်အဲၣ်ထဲဆူအဝဲတဂၤဧိၤတက့ၢ်.",
			"16": "<sup>16</sup> ဖိသၣ်တဖၣ်လၢနမၤန့ၢ်လၢပိာ်မုၣ်အဂၤတဖၣ်န့ၣ်တမၤဂ့ၤနၤ နီတမံၤဘၣ်.",
			"17": "<sup>17</sup> နဖိဒၣ်နဲတဖၣ်ကြၢးဒိၣ်ထီၣ်ဒီးမၤစၢၤဒၣ်နၤဒီးတကြၢးမ့ၢ် လၢပှၤလၢနတသ့ၣ်ညါအီၤတဖၣ်အဂီၢ်န့ၣ်ဘၣ်.",
			"18": "<sup>18</sup> လၢတၢ်န့ၣ်အဃိ, သူၣ်ဖှံသးညီဒီးနမါဒၣ်နဲ, ဒီးထံၣ်န့ၢ်တၢ်သးခုလၢပှၤမုၣ်ကနီၤလၢနဖျီနသးဒီးအီၤ,",
			"19": "<sup>19</sup> လၢအဃံအလၤဒီးလီၤအဲၣ်ဒ်တၤဟိမိၢ်တဒုအသိးအအိၣ်န့ၣ်တက့ၢ်. မ်အတၢ်လီၤအဲၣ်လီၤကွံမၤမုာ်နသး, ဒီးမ်အတၢ်အဲၣ်ထိၣ်ဂဲၤမၤမူၤနသးထီဘိတက့ၢ်.",
			"20": "<sup>20</sup> ယဖိခွါဧၢ, ဘၣ်မနုၤအဃိနကဟ့ၣ်နတၢ်အဲၣ်လၢပိာ်မုၣ်အဂၤတဂၤန့ၣ် လဲၣ်. ဘၣ်မနုၤအဃိနဘၣ်တၢ်ထိၣ်ဂဲၤမၤမူၤနသးလၢပှၤအဂၤတဂၤအမါ အတၢ်လီၤအဲၣ်လီၤကွံန့ၣ်လဲၣ်.",
			"21": "<sup>21</sup> ယွၤထံၣ်တၢ်လၢနမၤအီၤကိးမံၤဒဲးလီၤ. အဝဲခိးကွၢ်နကျဲတဖၣ်လီၤ.",
			"22": "<sup>22</sup> ပှၤတတီတလိၤတဂၤအတၢ်ဒဲးဘးတဖၣ်မ့ၢ်ထုတခါဒီးအဝဲဘၣ်တၢ်ဖီၣ် န့ၢ်အီၤလၢအတၢ်ဒဲးဘးဒၣ်ဝဲအပျံၤသကွီၤန့ၣ်လီၤ.",
			"23": "<sup>23</sup> အဝဲသံဝဲမ့ၢ်လၢအတအိၣ်ဒီးတၢ်ပၢၤသူၣ်ကီၤသးဘၣ်အဃိလီၤ. အဝဲအတၢ်သူၣ်တထံသးတဆးကဆှၢအီၤဆူအသွၣ်ခိၣ်န့ၣ်လီၤ."
		},
		"6": {
			"1": "<sup>1</sup> ယဖိခွါဧၢ, မ့ၢ်နအၢၣ်လီၤအီလီၤတ့ၢ်နသးလၢနကဟံးန့ၢ်မူဒါ လၢပှၤအဂၤတဂၤအဒ့ၣ်ကမၣ်တဖၣ်အဂီၢ်ဧါ.",
			"2": "<sup>2</sup> မ့ၢ်နဘၣ်တၢ်ဖီၣ်န့ၢ်တ့ၢ်နၤလၢနတၢ်ကတိၤဒၣ်နဲဒီးဘၣ်တ့ၢ်ပျံၤ သကွီၤလၢနတၢ်အၢၣ်လီၤအီလီၤဒၣ်နဲတဖၣ်န့ၣ်ဧါ.",
			"3": "<sup>3</sup> မ့မ့ၢ်ဒ်န့ၣ်ဒီး, ယဖိခွါဧၢ, နလီၤဘၣ်လၢအဝဲအစုပူၤလံ. ဘၣ်ဆၣ်ကျဲလၢနကထူၣ်ဖျဲးထီၣ်မ့ၢ်ဒ်အံၤလီၤ. လဲၤချ့ချ့ဆူအအိၣ်ဒီးဃ့ကညးအီၤလၢကပျၢ်နၤတက့ၢ်.",
			"4": "<sup>4</sup> ပျဲတၢ်မံလီၤဘၣ်နၤမ့ၢ်ဂ့ၤ, ဆိကတီၢ်ဒီးအိၣ်ဘှံးအိၣ်သါဒၣ် လဲာ်မ့ၢ်ဂ့ၤန့ၣ်တဂ့ၤ.",
			"5": "<sup>5</sup> ဟးထီၣ်ကွံာ်လၢပျံၤသကွီၤအပူၤဒ်ထိၣ်တဘ့ၣ်, မ့တမ့ၢ်ဒ်တၤဟိတဒု, ဃ့ၢ်ပူၤဖျဲးထီၣ်ကွံာ်လၢပှၤခးတၢ်ဖိအစုပူၤအသိးန့ၣ်တက့ၢ်.",
			"6": "<sup>6</sup> ပှၤလၢအကၢၣ်တဖၣ်ကြၢးမၤန့ၢ်တၢ်မၤလိတမံၤလၢတၢၢ်ဧိၤတြၤဧိၤ အတၢ်အိၣ်မူအကျဲန့ၣ်လီၤ.",
			"7": "<sup>7</sup> အဝဲသ့ၣ်အပှၤခိၣ်ပှၤနၢ်မ့ၢ်ဂ့ၤ, အပှၤအဒိၣ်မ့ၢ်ဂ့ၤ, အပှၤပၢအီၤမ့ၢ်ဂ့ၤတအိၣ်ဘၣ်.",
			"8": "<sup>8</sup> ဘၣ်ဆၣ်, ဖဲတၢ်ကိၢ်ခါန့ၣ်ပာ်ဖှိၣ်အတၢ်အီၣ်ဒီးအိၣ်ကတဲာ် ကတီၤအသးလၢတၢ်ဂိၢ်ခါအဂီၢ်လီၤ.",
			"9": "<sup>9</sup> ပှၤအကၢၣ်ကမံဒံးလၢလီၢ်မံခိၣ်ဆံးယံာ်လဲၣ်, ကဂဲၤဆၢထၢၣ်ဝဲ လၢအခါမတၤလဲၣ်.",
			"10": "<sup>10</sup> အဝဲစံးဝဲ, “ယကမံတစိၢ်ဖိ, ယကတဝံယစုတဖၣ်ဒီးအိၣ်ဘှံးတစိၢ် ဖိလီၤ.”",
			"11": "<sup>11</sup> ဘၣ်ဆၣ်ဒီးဖဲအမံဝဲအဖၢမုၢ်န့ၣ်, တၢ်ဖှီၣ်တၢ်ယာ်ကမၤဒၢၣ်ဘၣ် အီၤဒ်တမျိၤတမျာ်အိၣ်ဒီးစုကဝဲၤအသိးန့ၣ်လီၤ.",
			"12": "<sup>12</sup> ပှၤတဂီာ်တသီၣ်, ပှၤအၢပှၤသီတဖၣ်လဲၤဝ့ၤဝီၤဒီးကတိၤ လီတၢ်လီၤ.",
			"13": "<sup>13</sup> အဝဲသ့ၣ်ဖျးအမဲာ်, ဒီးနဲၣ်စုနဲၣ်ခီၣ်လၢကလီန့ၢ်သုအဂီၢ် လီၤ.",
			"14": "<sup>14</sup> ကူၣ်တၢ်အၢတထံၣ်ဃီလၢသးလၢအတမ့ၢ်တတီအပူၤ, ဒီးထိၣ်ဂဲၤထီၣ်တၢ်ကီတၢ်ခဲသကုၤဆးဒးလီၤ.",
			"15": "<sup>15</sup> လၢတၢ်အံၤအဃိ, တၢ်နးတၢ်ဖှီၣ်ဖးဒိၣ်ကလီၤဘၣ်အဝဲသ့ၣ်သတူၢ် ကလာ်ဒီးလၢတစိၢ်ဖိအတီၢ်ပူၤကဘၣ်တၢ်မၤကၢ်မၤဘျဲးအီၤဒီးတၢ် မၤဘျါက့ၤလၢအဂီၢ်တအိၣ်ဘၣ်န့ၣ်လီၤ.",
			"16": "<sup>16</sup> တၢ်အိၣ်ဝဲဒၣ်နွံမံၤလၢယွၤသးဟ့ဒီးသးဘၣ်အၢအီၤန့ၣ်လီၤ.",
			"17": "<sup>17</sup> မဲာ်ကွၢ်တၢ်အိၣ်ဒီးတၢ်ပာ်ထီၣ်ထီသး, ပျ့ၤလၢအလီတၢ်, စုလၢအမၤသံပှၤလၢအတၢ်ကမၣ်တအိၣ်,",
			"18": "<sup>18</sup> သးလၢအဆိကမိၣ်ထီၣ်တၢ်ကူၣ်အၢကူၣ်သီ, ခီၣ်လၢအခါထီၣ်ချ့ချ့ဆူတၢ်အၢအအိၣ်,",
			"19": "<sup>19</sup> ပှၤအုၣ်အသးလၢကတိၤလီတၢ်တခါဝံၤတခါ, ဒီးပှၤလၢအထိၣ်ဂဲၤ ထီၣ်တၢ်ကီတၢ်ခဲလၢတံၤသကိးတဖၣ်အကျါန့ၣ်လီၤ.",
			"20": "<sup>20</sup> ယဖိခွါဧၢ, မၤဒ်နပၢ်မၤလိာ်နၤအသိး, ဒီးသးပ့ၤနီၣ်နမိၢ် အတၢ်သိၣ်လိတ့ၢ်နၤတဂ့ၤ.",
			"21": "<sup>21</sup> ဟံးဃာ်အဝဲသ့ၣ်အတၢ်ကတိၤတဖၣ်ဒီးနၤတထံၣ်ဃီဒီးစၢတံၢ်အီၤလၢ နသးအလိၤတက့ၢ်.",
			"22": "<sup>22</sup> တုၤနလဲၤတၢ်ဒီးကဆှၢနၤ, တုၤနမံလီၤဒီးကပၢၤနၤ, ဒီးကဟ့ၣ်ကူၣ်ဟ့ၣ်ဖးနၤလၢမုၢ်ဆါအကတီၢ်လီၤ.",
			"23": "<sup>23</sup> အတၢ်သိၣ်က့ၤသီက့ၤတဖၣ်န့ၣ်, မ့ၢ်မ့ၣ်အူဒၢလၢအကပီၤထီၣ်ဝဲ, ဒီးအတၢ်ဘှီဘၣ်က့ၤသိၣ်လိနၤလၢနကအိၣ်မူဒ်လဲၣ်သ့ဝဲန့ၣ်လီၤ.",
			"24": "<sup>24</sup> ကတြီဃာ်နၤလၢပိာ်မုၣ်ဟးဂီၤတဖၣ်, ဒီးလၢပှၤဂၤအမါတဖၣ်အတၢ် ကတိၤကလံာ်န့ၢ်နၤန့ၣ်လီၤ.",
			"25": "<sup>25</sup> ပျဲအဝဲသ့ၣ်အတၢ်ဃံတၢ်လၤလ့ပစီန့ၢ်နၤတဂ့ၤ. ပျဲအမဲာ်ချံလၢအကလံာ်လွဲတၢ်အပျံၤသကွီၤန့ၣ်ဖီၣ်န့ၢ်နၤတ ဂ့ၤ.",
			"26": "<sup>26</sup> ပှၤတဂၤဒိးလဲဃဲသဲမုၣ်တဂၤလၢကိၣ်တလိၣ်အပှ့ၤသ့ဝဲ, ဘၣ်ဆၣ်တၢ်အဲၣ်ဘၢမါအဲၣ်ဘၢဝၤအပှ့ၤကလံၤန့ၣ်ကမ့ၢ်တၢ်လၢ အအိၣ်ဒီးအီၤခဲလၢာ်လီၤ.",
			"27": "<sup>27</sup> နစိာ်မ့ၣ်အူလၢနသးနါပှၢ်ဒီးတအီၣ်နကူနသိးတဖၣ်န့ၣ်ဘၣ်ကသ့ဧါ.",
			"28": "<sup>28</sup> နလဲၤတၢ်လၢမ့ၣ်အူကဖးတဖၣ်အဖီခိၣ်ဒီးမ့ၣ်အူတအီၣ်နခီၣ်န့ၣ်ဘၣ် ကသ့ဧါ.",
			"29": "<sup>29</sup> တၢ်မံဃုာ်ဒီးပှၤအဂၤတဂၤအမါန့ၣ်မ့ၢ်တၢ်လၢအလီၤပျံၤလီၤဖုး ဒ်န့ၣ်အသိးလီၤ. ပှၤလၢအမၤတၢ်အံၤတဂၤလၢ်လၢ်န့ၣ်ကတူၢ်ဘၣ်ဝဲလီၤ.",
			"30": "<sup>30</sup> တၢ်ဘျၣ်တဂၤတၢ်မ့ၢ်သၣ်ဝံၤအသးဒီးမ့ၢ်ဟုၣ်တၢ်န့ၣ်, ပှၤတသးဘၣ်အၢဘၣ်အီၤဘၣ်ဧါ.",
			"31": "<sup>31</sup> တုၤမ့ၢ်တၢ်ဖီၣ်န့ၢ်အီၤဒီး, အဝဲကဘၣ်ဟ့ၣ်က့ၤတၢ်အါန့ၢ်အလီၢ်နွံစး, ကဘၣ်ဟ့ၣ်တၢ်လၢအအိၣ်ဒီးအီၤခဲလၢာ်လီၤ.",
			"32": "<sup>32</sup> မ့မ့ၢ်ပှၤတဂၤလၢအအဲၣ်ဘၢတၢ်န့ၣ်အသးတဆးဘၣ်နီတစဲးဘၣ်. အဝဲမၤဟးဂီၤလီၤအသးဒၣ်ဝဲန့ၣ်လီၤ.",
			"33": "<sup>33</sup> အဝဲကဘၣ်တၢ်မၤမဲာ်ဆှးအီၤဒီးတၢ်တီၢ်အီၤဒီးကဘၣ်တၢ်ဒုၣ်ဒွဲၣ် အီၤလီၤစိၤလီၤထီန့ၣ်လီၤ.",
			"34": "<sup>34</sup> အဂ့ၢ်ဒ်အံၤ, ဝၤတဂၤအတၢ်သးက့ၣ်ဒုးကဲၤထီၣ်အတၢ်သးဒိၣ်, ဒီးတုၤအဟ့ၣ်ကၣ်တၢ်န့ၣ်အတၢ်သးကညီၤတအိၣ်ဘၣ်.",
			"35": "<sup>35</sup> အဝဲတတူၢ်လိာ်ဘၣ်တၢ်လိးက့ၤတမံၤလၢ်လၢ်န့ၣ်ဘၣ်. ဒီးတၢ်ဟ့ၣ်အါထဲလဲၣ်ဂ့ၤထဲလဲၣ်ဂ့ၤန့ၣ်မၤသးမံအတၢ်သးဒိၣ် တန့ၢ်ဘၣ်."
		},
		"7": {
			"1": "<sup>1</sup> ယဖိခွါဧၢ, သ့ၣ်နီၣ်ထီၣ်က့ၤတၢ်လၢယစံးဒီးတၢ်လၢ ယမၢနမၤန့ၣ်သးပ့ၤနီၣ်နီတစုတဂ့ၤ.",
			"2": "<sup>2</sup> မၤဒ်ယတဲနၤဒီးနကမူလီၤ. ဒီးပာ်သူၣ်ပာ်သးလၢနကမၤထွဲယတၢ် သိၣ်လိထဲသိးသိးဒီးနကဟုကယာ်နမဲာ်ပှၤဖိအသိးန့ၣ်တက့ၢ်.",
			"3": "<sup>3</sup> ဟံးဃာ်ယတၢ်သိၣ်လိဒီးနၤတထံၣ်ဃီဒီးကွဲးလီၤအီၤလၢနသး အလိၤတက့ၢ်.",
			"4": "<sup>4</sup> ပာ်တၢ်ကူၣ်သ့ဒ်နဒီပုၢ်ဝဲၢ်မုၣ်ဒီးတၢ်ထံၣ်တၢ်လၢသးအမဲာ်ဒ် နတံၤသကိးတံၢ်တံၢ်အသိးတက့ၢ်.",
			"5": "<sup>5</sup> အဝဲသ့ၣ်ကဟံးဃာ်နၤယံၤဒီးပှၤအမါတဖၣ်, ဒီးပိာ်မုၣ်တဖၣ်လၢအအိၣ်ဒီးတၢ်ကတိၤကလံာ်န့ၢ်တၢ်န့ၣ်လီၤ.",
			"6": "<sup>6</sup> တဘျီ, ယကွၢ်ဖျိတၢ်လၢယဟံၣ်အပဲတြီဆူတၢ်ချၢ,",
			"7": "<sup>7</sup> ဒီးယထံၣ်ဘၣ်တ့ၢ်ပှၤပိာ်ခွါသးစၢ်အါဂၤလၢအတၢ်လဲၤခီ ဖျိစှၤဝဲလီၤ. ဘၣ်ဆၣ်ဒီးယပာ်သူၣ်ပာ်သးဘၣ်လၢပှၤအမၢးလီၤဆီ တဂၤန့ၣ်လီၤ.",
			"8": "<sup>8</sup> အဝဲလဲၤပိာ်ကျဲဘူးဒီးတၢ်သနၢၣ်ဖဲပိာ်မုၣ်တဂၤအိၣ်ဝဲန့ၣ်လီၤ. အဝဲလဲၤတြူာ်ဘူးဒီးပိာ်မုၣ်အံၤအဟံၣ်,",
			"9": "<sup>9</sup> ဖဲမုၢ်ဟါလီၤတၢ်ခံးလီၤဝံၤအဆၢကတီၢ်န့ၣ်လီၤ.",
			"10": "<sup>10</sup> ဒီးပိာ်မုၣ်အံၤသဂၢၢ်တ့ၢ်အီၤ, ကူသိးတ့ၢ်တၢ်ဒ်ဃဲသဲမုၣ်တဂၤ အသိးဒီးမၤအတၢ်ကူၣ်တၢ်ကျဲၤတဖၣ်န့ၣ်လီၤ.",
			"11": "<sup>11</sup> အဝဲမ့ၢ်ပိာ်မုၣ်တဂၤလၢအမဲာ်ကဲၤဒီးတၢ်မဲာ်ဆှးတအိၣ်ဘၣ်, ထီဘိလဲၤဝ့ၤဝီၤတၢ်လၢကျဲမုၢ်တဖၣ်အဖီခိၣ်,",
			"12": "<sup>12</sup> မ့တမ့ၢ်ဆၢထၢၣ်ခိးတၢ်လၢတၢ်သနၢၣ်, တဘျီဘျီလၢကျဲခိၣ်, တဘျီဘျီလၢဖၠါပူၤလီၤ.",
			"13": "<sup>13</sup> ပိာ်မုၣ်အံၤဖိးဟုဃီၤပိာ်ခွါသးစၢ်န့ၣ်, နၢမူအီၤ, ကွၢ်အမဲာ်လိၤလိၤဒီးစံးဝဲ,",
			"14": "<sup>14</sup> “ယမၤတ့ၢ်ယတၢ်လုၢ်မၤဘူၣ်တဖၣ်တနံၤအံၤဒီးအိၣ်ဒီးတၢ်ညၣ်လၢ တၢ်လုၢ်တၢ်ပာ်တဖၣ်အဂီၢ်န့ၣ်လီၤ.",
			"15": "<sup>15</sup> အဃိဒီးယဟဲထီၣ်ကွၢ်ဃုနၤ, ယသးအိၣ်ထံၣ်နၤဒီးခဲအံၤယထံၣ် နၤလံ.",
			"16": "<sup>16</sup> ယဒါလီၤယလီၢ်မံလၢလီၢ်မံဒါတဖၣ်အိၣ်ဒီးအလွဲၢ်အကလုာ် ကလုာ်လၢအဟဲလၢကီၢ်အဲၤကူပတူးန့ၣ်လီၤ.",
			"17": "<sup>17</sup> ယမၤနၢမူအီၤလၢမူရၣ်, သ့ၣ်နၢမူအသိဒီးကဒါရါလီၤ.",
			"18": "<sup>18</sup> ဟဲဃီၤတက့ၢ်. မ်ပမံဃုာ်ဒီနၤညါဒီးမၤမုာ်လၤသးခုပသးလၢ တၢ်အဲၣ်တၢ်ကွံအပူၤတက့ၢ်.",
			"19": "<sup>19</sup> ယဝၤတအိၣ်လၢဟံၣ်ဘၣ်. အဝဲအိၣ်ဒီးတၢ်လဲၤတၢ်က့ၤဖးယံၤဖးကွ့ၤ လီၤ.",
			"20": "<sup>20</sup> အဝဲစိာ်ဃုာ်စ့ဒီးအီၤအါမးဒီးလၢခံနွံအတီၢ်ပူၤန့ၣ်တဟဲ က့ၤဝဲဘၣ်.”",
			"21": "<sup>21</sup> ဒီးပိာ်မုၣ်အံၤလ့ပစီအီၤလၢအတၢ်ဃံတၢ်လၤတဖၣ်, ဒီးအဝဲ ဟ့ၣ်လီၤကွံာ်အသးလၢတၢ်ကတိၤလၢအဘျ့မးအပူၤန့ၣ်လီၤ.",
			"22": "<sup>22</sup> တကီၢ်ခါအဝဲပိာ်ထီၣ်ပိာ်မုၣ်အံၤအခံဒ်ကျီၢ်တဒုဘၣ်တၢ်စိာ်အီၤ ဆူတၢ်မၤသံအလီၢ်အသိး, ဒီးဒ်တၤဟိတဒုစံၣ်နုာ်ဆူပျံၤသကွီၤ ပူၤအသိး,",
			"23": "<sup>23</sup> ဖဲပျၢ်တဘ့ၣ်ကဆဲးထူၣ်ဖျိအသးန့ၣ်လီၤ. အဝဲလီၤဂာ်ဒ်ထိၣ်တဘ့ၣ်လၢအလဲၤနုာ်ဆူပှာ်ဧိၤစၤဧိၤအအိၣ် အသိးလီၤ. အဝဲတသ့ၣ်ညါဝဲလၢအသးသမူအိၣ်လၢတၢ်လီၤဘၣ်ယိာ်ဘၣ်ဘီ အပူၤဘၣ်.",
			"24": "<sup>24</sup> ဒီးခဲကနံၣ်အံၤယဖိခွါသ့ၣ်ဧၢ, ဒိကနၣ်ယၤတက့ၢ်. ပာ်သူၣ်ပာ်သးသပှၢ်ပှၢ်လၢတၢ်လၢယစံးဘၣ်သုန့ၣ်တက့ၢ်.",
			"25": "<sup>25</sup> ပျဲပိာ်မုၣ်ဒ်န့ၣ်အသိးတဂၤမၤန့ၢ်မၤနၢၤသုသးတဂ့ၤ. လဲၤပိာ်ထွဲအခံတဂ့ၤ.",
			"26": "<sup>26</sup> အဝဲမ့ၢ်တ့ၢ်တၢ်ဟးဂီၤလၢပှၤပိာ်ခွါအါဂၤအဂီၢ်ဒီးမၤသံပှၤ တဘျုးဂၤလၢတၢ်ဂံၢ်အီၤတသ့ဘၣ်လီၤ.",
			"27": "<sup>27</sup> သုမ့ၢ်လဲၤဆူအဝဲအဟံၣ်ဒီး, သုအိၣ်လံလၢကျဲလဲၤဆူတၢ်သံ အကီၢ်ပူၤန့ၣ်လီၤ. မ့ၢ်ကျဲတဲာ်ဖုၣ်ဆူတၢ်သံန့ၣ်လီၤ."
		},
		"8": {
			"1": "<sup>1</sup> ဒိကနၣ်တက့ၢ်. တၢ်ကူၣ်သ့ကိးထီၣ်ဝဲ ဒီးတၢ်ကူၣ်တၢ်ဆးမၤဟူထီၣ်အကလုၢ်ဒၣ်ဝဲလီၤ.",
			"2": "<sup>2</sup> လၢကျဲကပၤကစၢၢ်ဒီခိၣ် ဒီးဖဲကျဲခီဂာ်လိာ်အသးတဖၣ်န့ၣ်, ဆၢထၢၣ်ဝဲလီၤ.",
			"3": "<sup>3</sup> ဖဲတၢ်လဲၤနုာ်ဃီၤဆူဝ့ၢ်ပူၤ တြဲၤဖးဒိၣ်တဖၣ်အကပၤန့ၣ်, အဝဲကိးထီၣ်ဝဲ,",
			"4": "<sup>4</sup> “ယဃ့ကညးသု, ပှၤကညီသ့ၣ်ဧၢ, ဒီးယကိးထီၣ်ဆူပှၤခဲလၢာ်လၢအအိၣ်လၢဟီၣ်ခိၣ်ချၢအံၤလီၤ.",
			"5": "<sup>5</sup> မ့ၢ်သုတဒိၣ်တုာ်ခိၣ်ပှဲၤဘၣ်ဧါ. မၤလိတၢ်ဒ်သိးသုကဒိၣ်တုာ် ခိၣ်ပှဲၤတက့ၢ်. မ့ၢ်သုသူၣ်တထံသးတဆးဘၣ်ဧါ. မၤလိအိၣ်ဒီးတၢ်သူၣ်ထံ သးဆးတက့ၢ်.",
			"6": "<sup>6</sup> ဒိကနၣ်ယတၢ်ကတိၤလုၢ်ဒိၣ်ပှ့ၤဒိၣ်တဖၣ်တက့ၢ်. တၢ်လၢယစံးဘၣ်တဲဘၣ်သုခဲလၢာ်ဘၣ်ဝဲတီဝဲလီၤ.",
			"7": "<sup>7</sup> တၢ်လၢယစံးန့ၣ်မ့ၢ်တၢ်မ့ၢ်တၢ်တီလီၤ. ယသးဟ့တၢ်လီတၢ်ဝ့ၤခဲလၢာ်လီၤ.",
			"8": "<sup>8</sup> တၢ်လၢယစံးဘၣ်သုကိးထံၣ်ဒဲးမ့ၢ်ဝဲတီဝဲလီၤ. တမ့ၢ်တၢ်ကဘျံးကဘျၣ်ဒီးတၢ်ဆှၢကမၣ်တၢ် နီတမံၤဘၣ်.",
			"9": "<sup>9</sup> လၢပှၤအိၣ်ဒီးတၢ်ထံၣ်တၢ်လၢသးအဂီၢ်, မ့ၢ်တၢ်အိၣ်ဖျါတြၢၢ် ကလာ်လီၤ. ဒီးပှၤလၢအမၤလိဘၣ်တၢ်အါတဖၣ်အဂီၢ်, မ့ၢ်တၢ်အဘၣ်ခဲလၢာ်လီၤ.",
			"10": "<sup>10</sup> ဃုထၢယတၢ်သိၣ်က့ၤသီက့ၤလၢစ့အလီၢ်, ဒီးဃုထၢတၢ်သ့ၣ်ညါနၢ်ပၢၢ်အါန့ၢ်ဒိၣ်န့ၢ်ထူစီတက့ၢ်.",
			"11": "<sup>11</sup> ယဲဒၣ်အံၤယမ့ၢ်တၢ်ကူၣ်သ့ဒီးယဂ့ၤန့ၢ်တၢ်မျၢ်ပလဲ တဖၣ်လီၤ. တၢ်လၢသုသးလီန့ၣ်, သုထိၣ်သတြီၤဒီးယၤတသ့နီတမံၤဘၣ်.",
			"12": "<sup>12</sup> ယဲဒၣ်အံၤယမ့ၢ်တၢ်ကူၣ်သ့ဒီးယအိၣ်ဒီးတၢ်ထံၣ်တၢ်လၢသးန့ၣ်လီၤ. ယအိၣ်ဒီးတၢ်သ့ၣ်ညါနၢ်ပၢၢ်ဒီးတၢ်စံၣ်ညီၣ်တီလီၤ.",
			"13": "<sup>13</sup> တၢ်ပျံၤယွၤန့ၣ်မ့ၢ်တၢ်သးဟ့တၢ်အၢတၢ်သီလီၤ. ယသးဟ့တၢ်ပာ်ထီၣ်ထီသးဒီးတၢ်ပာ်ကဖၢလၢသး, ကျဲအအၢအသီတဖၣ်ဒီးတၢ်ကတိၤလီတၢ်တဖၣ်လီၤ.",
			"14": "<sup>14</sup> ယအိၣ်ဒီးတၢ်တိာ်ပာ်တဖၣ်ဒီးမၤကဲထီၣ်အီၤလီၤ. ယအိၣ်ဒီးတၢ်သ့ၣ်ညါနၢ်ပၢၢ်ဒီးယဂံၢ်ဆူၣ်ဘါဆူၣ်လီၤ.",
			"15": "<sup>15</sup> ယမၤစၢၤစီၤလိၣ်စီၤပၤတဖၣ်လၢကပၢတၢ်, ဒီးပှၤပၢတၢ်တဖၣ်လၢကမၤအိၣ်ထီၣ်တၢ်သိၣ်တၢ်သီအဂ့ၤတဖၣ်လီၤ.",
			"16": "<sup>16</sup> ပှၤပၢတၢ်ခဲလၢာ်လၢဟီၣ်ခိၣ်ပၢတၢ်လၢယတၢ်မၤစၢၤ အပူၤ, ပဒိၣ်ပပှၢ်တဖၣ်ဒီးပှၤတူၢ်ဒိၣ်ကီၤဒိၣ်တဖၣ်စ့ၢ်ကီးလီၤ.",
			"17": "<sup>17</sup> ယအဲၣ်ပှၤတဖၣ်လၢအအဲၣ်ယၤဒီးပှၤလၢအဃုယၤန့ၣ်, ကထံၣ်န့ၢ်ယၤလီၤ.",
			"18": "<sup>18</sup> ယအိၣ်ဒီးတၢ်ထူးတၢ်တီၤတဖၣ်ဒီးတၢ်လၤကပီၤလၢယဟ့ၣ်အီၤ, တၢ်ဘီၣ်ထီၣ်ညီထီၣ်ဒီးတၢ်မၤန့ၢ်မၤနၢၤန့ၣ်လီၤ.",
			"19": "<sup>19</sup> တၢ်လၢသုဒိးန့ၢ်လၢယအိၣ်န့ၣ်ဂ့ၤဒိၣ်န့ၢ်ထူအစီ, ဒီးဂ့ၤဒိၣ်န့ၢ်စ့အကဆှီကတၢၢ်တက့ၢ်န့ၣ်လီၤ.",
			"20": "<sup>20</sup> ယလဲၤတၢ်လၢကျဲတီကျဲလိၤအပူၤ ဒီးယပိာ်ထွဲတၢ်စံၣ်ညီၣ်တီအကျဲတဖၣ်လီၤ.",
			"21": "<sup>21</sup> ယဟ့ၣ်လီၤတၢ်ထူးတၢ်တီၤဆူပှၤတဖၣ်လၢအအဲၣ်ယၤ ဒီးမၤပှဲၤအဟံၣ်တဖၣ်လၢတၢ်လုၢ်ဒိၣ်ပှ့ၤဒိၣ်န့ၣ်လီၤ.",
			"22": "<sup>22</sup> ယွၤတ့လီၤယၤအဆိကတၢၢ်ဒီးလၢပျၢၤလၢကစၢၤယမ့ၢ် တၢ်အဆိကတၢၢ်လၢအတၢ်မၤတဖၣ်အကျါန့ၣ်လီၤ.",
			"23": "<sup>23</sup> လၢဟီၣ်ခိၣ်တချုးကဲထီၣ်ဒံးဒၣ်လဲာ်, ယဘၣ်တၢ်ဒုးကဲထီၣ်ယၤအဆိကတၢၢ်လၢတၢ်အခီၣ်ထံးလံၤလံၤန့ၣ်လီၤ.",
			"24": "<sup>24</sup> ယအိၣ်ဖျဲၣ်ထီၣ်တ့ၢ်လၢပီၣ်လဲၣ်တဖၣ်အမဲာ်ညါ, ဖဲထံမူထီၣ်ပၢၢ်တအိၣ်ဒံးဘၣ်ဒၣ်လဲာ်န့ၣ်လီၤ.",
			"25": "<sup>25</sup> ယအိၣ်ဖျဲၣ်ထီၣ်တ့ၢ်လၢကစၢၢ်ကလိတဖၣ်အမဲာ်ညါ, တချုးဒံးဒၣ်လဲာ်လၢတၢ်လူၢ်ခိၣ်တဖၣ်ဆီလီၤအသးလၢအလီၢ်,",
			"26": "<sup>26</sup> တချုးလၢယွၤတ့လီၤဟီၣ်ခိၣ်ဒီးအပျီတဖၣ်မ့ၢ်ဂ့ၤ, ဟီၣ်ခိၣ်ကမူၣ်အဆိကတၢၢ်တစှီၤဒံးဒၣ်လဲာ်မ့ၢ်ဂ့ၤအဆၢကတီၢ်န့ၣ် လီၤ.",
			"27": "<sup>27</sup> ယအိၣ်လံဖဲန့ၣ်ဖဲယွၤပာ်လီၤမူခိၣ်လၢအလီၢ်ဒၣ်ဝဲ, ဒီးဖဲအသလၣ်ထီၣ်မူထံးလၢပီၣ်လဲၣ်အထံဖံးခိၣ်,",
			"28": "<sup>28</sup> ဖဲအပာ်လီၤတ့ၢ်တၢ်အၢၣ်တဖၣ်လၢမူခိၣ်, ဖဲအအိးထီၣ်တ့ၢ်ပီၣ်လဲၣ်အထံထီၣ်ပၢၢ်တဖၣ်,",
			"29": "<sup>29</sup> ဒီးဖဲအဟ့ၣ်လီၤတ့ၢ်အကလုၢ်လၢပီၣ်လဲၣ်အထံတဖၣ်အသုတဟဲ ထီၣ်အါန့ၢ်အစံးပာ်တ့ၢ်ဝဲတဂ့ၤအဂီၢ်န့ၣ်လီၤ. ယအိၣ်လံဖဲန့ၣ်, ဖဲအဝဲပာ်လီၤဟီၣ်ခိၣ်အခီၣ်ထံးတဖၣ်န့ၣ်လီၤ.",
			"30": "<sup>30</sup> ယအိၣ်ဖဲအကပၤဒ်ပှၤသ့တ့တၢ်သူၣ်ထီၣ်တဂၤအသိး, ယမ့ၢ်အတၢ်သးခုအဂံၢ်ထံးကိးနံၤဒဲး, သးခုထီဘိလၢအမဲာ်ညါ,",
			"31": "<sup>31</sup> သးခုဃုာ်ဒီးဟီၣ်ခိၣ်ဒီဘ့ၣ်ဒီးသးမုာ်သးခုဒီးပှၤဟီၣ်ခိၣ် ဖိန့ၣ်လီၤ.",
			"32": "<sup>32</sup> ဒီးခဲကနံၣ်အံၤပှၤသးစၢ်သ့ၣ်ဧၢ, ကနၣ်ယကလုၢ်တက့ၢ်. မၤဒ်ယစံးဘၣ်သုအသိးဒီးသုကဘၣ်ဆိၣ်ဂ့ၤလီၤ.",
			"33": "<sup>33</sup> ဒိတနၣ်တၢ်လၢတၢ်သိၣ်လိတ့ၢ်သုန့ၣ်တက့ၢ်. ကွၢ်ကပာ်ကွံာ်အီၤတဂ့ၤ. ကဲထီၣ်ပှၤကူၣ်တၢ်သ့တက့ၢ်.",
			"34": "<sup>34</sup> ပှၤလၢအဒိကနၣ်ယၤ, ပှၤလၢအအိၣ်လၢယတြဲၤကိးနံၤဒဲး ဒီးခိးတၢ်လၢယဟံၣ်အကျဲစၢၤန့ၣ်ဘၣ်ဆိၣ်ဂ့ၤဝဲလီၤ.",
			"35": "<sup>35</sup> ပှၤလၢအထံၣ်န့ၢ်ယၤထံၣ်န့ၢ်တၢ်မူ ဒီးယွၤကဘၣ်အသးလၢအီၤလီၤ.",
			"36": "<sup>36</sup> ပှၤလၢအတထံၣ်န့ၢ်ယၤန့ၣ်, မၤဆါလီၤဒၣ်အသးဒၣ်ဝဲန့ၣ်လီၤ. ပှၤတဂၤလၢ်လၢ်လၢအသးဟ့ယၤန့ၣ်, အဲၣ်တၢ်သံလီၤ.”"
		},
		"9": {
			"1": "<sup>1</sup> တၢ်ကူၣ်သ့သူၣ်ထီၣ်အဟံၣ်လံဒီးမၤဝဲအထူၣ်နွံထူၣ်လၢအဂီၢ်လီၤ.",
			"2": "<sup>2</sup> မၤသံတ့ၢ်ဆၣ်ဖိကီၢ်ဖိတဒုလၢမူးတမူးအဂီၢ်, မၤဃါဃုာ်တၢ်နၢမူလၢစပံးထံအပူၤဒီးကတဲာ်ကတီၤအစီၢ်နီၤ ခိၣ်လံ.",
			"3": "<sup>3</sup> မၢလီၤဝဲအကုၢ်ပိာ်မုၣ်တဖၣ်လၢကလဲၤကိးထီၣ်ဝဲလၢဝ့ၢ်အလီၢ်ထီ ကတၢၢ်အဖီခိၣ်,",
			"4": "<sup>4</sup> “ပှၤလၢအတသ့လံာ်သ့လဲၢ်သ့ၣ်ဧၢ, ဟဲနုာ်တက့ၢ်.” ဒီးစံးဘၣ်ပှၤဟးဂီၤဖိတဖၣ်,",
			"5": "<sup>5</sup> “ဟဲ, အီၣ်ယတၢ်အီၣ်, ဒီးအီစပံးထံလၢယဃါဃုာ်တ့ၢ်အီၤတက့ၢ်.",
			"6": "<sup>6</sup> ပာ်တ့ၢ်ကွံာ်ပှၤလၢအတသ့လံာ်သ့လဲာ်အတၢ်အိၣ်ဖှိၣ်ဒီးမူနဲ တက့ၢ်. ပိာ်ထွဲတၢ်သ့ၣ်ညါနၢ်ပၢၢ်အကျဲတက့ၢ်.”",
			"7": "<sup>7</sup> နမ့ၢ်သိၣ်က့ၤသီက့ၤပှၤလၢအပာ်ထီၣ်ထီအသးတဂၤဒီး, နကဘၣ်တၢ်ဒုၣ်ဒွဲၣ်နၤလီၤ. နမ့ၢ်သိၣ်ဃီၣ်ပှၤအအၢအသီတဂၤဒီး, အိၣ်ဒၣ်နကဘၣ်ဒိဆါလီၤ.",
			"8": "<sup>8</sup> သိၣ်က့ၤသီက့ၤပှၤပာ်ထီၣ်ထီအသးတဂၤနီတစုတဂ့ၤ. ကသးဟ့နၤလၢတၢ်န့ၣ်အဃိလီၤ. မ့မ့ၢ်သိၣ်က့ၤသီက့ၤပှၤလၢအအိၣ်ဒီးတၢ်ကူၣ်သ့တဂၤတက့ၢ်. ဒီးအဝဲကပာ်ကဲနၤလီၤ.",
			"9": "<sup>9</sup> တၢ်တမံၤဂ့ၤတမံၤဂ့ၤလၢနစံးဘၣ်တဲဘၣ်ပှၤကူၣ်သ့တဂၤန့ၣ်, ကဒုးကူၣ်သ့အါထီၣ်အီၤလီၤ. တၢ်တမံၤဂ့ၤတမံၤဂ့ၤလၢနတဲဘၣ် ပှၤတီပှၤလိၤတဂၤန့ၣ်, ကပာ်ဖှိၣ်အါထီၣ်အတၢ်သ့ၣ်ညါနၢ်ပၢၢ်န့ၣ်လီၤ.",
			"10": "<sup>10</sup> ဒ်သိးနကအိၣ်ဒီးတၢ်ကူၣ်သ့ဒီး, နကဘၣ်ယူးယီၣ်ဆိယွၤန့ၣ်လီၤ. နမ့ၢ်သ့ၣ်ညါတၢ်စီဆှံတဂၤဒီး, နအိၣ်ဒီးတၢ်သ့ၣ်ညါနၢ်ပၢၢ်လီၤ.",
			"11": "<sup>11</sup> တၢ်ကူၣ်သ့ကဂံၢ်အါထီၣ်နတၢ်အိၣ်မူအနံၣ်အလါလီၤ.",
			"12": "<sup>12</sup> နမ့ၢ်အိၣ်ဒီးတၢ်ကူၣ်သ့ဒီး, နကမ့ၢ်ပှၤတဂၤလၢအဘၣ်ဘျုးလၢအီၤ လီၤ. နမ့ၢ်ညိကွံာ်အီၤဒီး, နကမ့ၢ်ပှၤလၢအတူၢ်ဘၣ်တၢ်လီၤ.",
			"13": "<sup>13</sup> တၢ်သူၣ်တထံသးတဆးန့ၣ်လီၤဂာ်ဒ်ပိာ်မုၣ်တဂၤလၢအသီၣ်သဲ, အတသ့လံာ်သ့လဲၢ်ဒီးအမဲာ်တဆှးဘၣ်အသိးလီၤ.",
			"14": "<sup>14</sup> ဆ့ၣ်နီၤဝဲလၢအဟံၣ်အတြဲၤအခီၣ်ထံးမ့တမ့ၢ်လၢတၢ်လီၢ်တပူၤ အိၣ်ဝဲလၢဝ့ၢ်အတၢ်လီၢ်အထီကတၢၢ်န့ၣ်လီၤ.",
			"15": "<sup>15</sup> ဒီးကိးထီၣ်ဝဲဆူပှၤတဖၣ်လၢအလဲၤတြူာ်အီၤ, ဒီးပှၤလၢအပာ်သူၣ်ပာ်သးဒၣ်အတၢ်ဖံးတၢ်မၤဒၣ်ဝဲအဂ့ၢ်,",
			"16": "<sup>16</sup> “ပှၤလၢအတသ့လံာ်သ့လဲၢ်သ့ၣ်ဧၢ, ဟဲနုာ်တက့ၢ်.” ဒီးဆူပှၤလၢအသးတဆးတဂၤန့ၣ်စံးဘၣ်ဝဲ,",
			"17": "<sup>17</sup> “ထံလၢပဟုၣ်အီအီၤန့ၣ်, ဆၢဒိၣ်မးလီၤ. ကိၣ်လၢပဟုၣ်အီၣ်အီၤ န့ၣ်, ဝံၣ်ဒိၣ်တက့ၢ်လီၤ.”",
			"18": "<sup>18</sup> ပှၤလၢအဝဲမၤန့ၢ်ဝဲတဖၣ်န့ၣ်, တသ့ၣ်ညါဝဲလၢပှၤလဲၤနုာ်လီၤဆူ အဟံၣ်ပူၤတဖၣ်သံဝဲ, ဒီးလၢပှၤလၢအလဲၤနုာ်လီၤတ့ၢ်လံတဖၣ်န့ၣ် အခဲအံၤလီၤဘျၢလၢဟီၣ်ခိၣ်တၢ်သံအကီၢ်ပူၤလံန့ၣ်ဘၣ်လီၤ."
		},
		"10": {
			"1": "<sup>1</sup> အအံၤမ့ၢ်စီၤၡလိၤမိၤအတၢ်ကူၣ်သ့အတၢ်ကတိၤတဖၣ်လီၤ. ဖိခွါလၢအကူၣ်သ့တဂၤန့ၣ်, အပၢ်ဒိးဘၣ်တၢ်လၤကပီၤလၢအဃိလီၤ. မ့မ့ၢ်, ပှၤဟးဂီၤဖိတဂၤန့ၣ်, ဟဲစိာ်တၢ်သးအုးလၢအမိၢ်အဂီၢ်လီၤ.",
			"2": "<sup>2</sup> တၢ်ထူးတၢ်တီၤလၢနမၤန့ၢ်လၢတၢ်တတီတလိၤအပူၤတမၤဂ့ၤနၤဘၣ်. မ့မ့ၢ်တၢ်တီတၢ်လိၤန့ၣ်, ကမၤပူၤဖျဲးနသးသမူလီၤ.",
			"3": "<sup>3</sup> ယွၤတပျဲပှၤအဂ့ၤတဖၣ်ကသၣ်ဝံၤလီၤဒိဘၣ်. မ့မ့ၢ်, ကတြီပှၤတတီတလိၤတဖၣ်လၢအတၢ်သူၣ်လီသးကွံ န့ၣ်လီၤ.",
			"4": "<sup>4</sup> တၢ်အိၣ်ကၢၣ်အိၣ်ကျူန့ၣ်, ကမၤဖှီၣ်လီၤယာ်လီၤနၤလီၤ. မ့မ့ၢ်, တၢ်မၤတၢ်ဆူၣ်ဆူၣ်န့ၣ်ကဒုးထူးထီၣ်တီၤထီၣ်နၤလီၤ.",
			"5": "<sup>5</sup> ပှၤလၢအထၢဖှိၣ်တၢ်လၢတၢ်ကိၢ်ခါအကတီၢ်န့ၣ်, မ့ၢ်ဖိခွါလၢအကူၣ်တၢ်သ့လီၤ. မ့မ့ၢ်, ပှၤလၢအမံဝဲလၢကူးဘု အကတီၢ်န့ၣ်, မ့ၢ်ဖိခွါလၢဟဲစိာ်တၢ်မဲာ်ဆှးန့ၣ်လီၤ.",
			"6": "<sup>6</sup> ပှၤအဂ့ၤတဂၤကဒိးန့ၢ်တၢ်ဆိၣ်ဂ့ၤတဖၣ်လီၤ. မ့မ့ၢ်, ပှၤတတီတလိၤတဂၤအတၢ်ကတိၤတဖၣ်ပာ်ခူသူၣ်အတၢ်စုဆူၣ် ခီၣ်တကးအန့ဆၢၣ်တမံၤန့ၣ်လီၤ.",
			"7": "<sup>7</sup> ပှၤအဂ့ၤတဖၣ်န့ၣ်ကဘၣ်တၢ်သ့ၣ်နီၣ်ထီၣ်က့ၤအီၤဒ်တၢ်ဆိၣ်ဂ့ၤတမံၤ အသိးလီၤ. မ့မ့ၢ်ပှၤအၢပှၤသီတဂၤန့ၣ်တယံာ်ဘၣ်ဒီးကဘၣ် တၢ်သးပ့ၤနီၣ်ကွံာ်အီၤလီၤ.",
			"8": "<sup>8</sup> ပှၤလၢအသူၣ်ဖးသးဆးန့ၣ်တူၢ်လိာ်တၢ်ဟ့ၣ်ကူၣ်အဂ့ၤလီၤ. ပှၤလၢအကတိၤတၢ်လၢတၢ်သူၣ်တထံသးတဆးအပူၤတဖၣ်န့ၣ်, ကတုၤလၢတၢ်ဟးဂီၤလီၤ.",
			"9": "<sup>9</sup> ပှၤအတီအလိၤတဖၣ်လဲၤတၢ်ဂၢၢ်ဂၢၢ်ကျၢၤကျၢၤလီၤ. မ့မ့ၢ်ပှၤလၢအမၤဒၢက့ၣ်ဒၢကူအကျဲတဖၣ်န့ၣ်, ကဘၣ်တၢ်ဖီၣ်န့ၢ်အီၤလီၤ.",
			"10": "<sup>10</sup> ပှၤတဂၤလၢအပာ်ခူသူၣ်တၢ်မ့ၢ်တၢ်တီန့ၣ်, ဒုးအိၣ်ထီၣ်တၢ်ကီ တၢ်ခဲလီၤ. မ့မ့ၢ်, ပှၤတဂၤလၢအကတိၤဘှီက့ၤတၢ်ဖျါဖျါန့ၣ်, မၤတၢ်လၢတၢ်ဃူတၢ်ဖိးအဂီၢ်လီၤ.",
			"11": "<sup>11</sup> ပှၤအဂ့ၤတဂၤအတၢ်ကတိၤတဖၣ်မ့ၢ်တၢ်မူအထံထီၣ်ပၢၢ်လီၤ. မ့မ့ၢ်ပှၤအအၢအသီတဂၤအတၢ်ကတိၤတဖၣ်ပာ်ခူသူၣ်တၢ်စု ဆူၣ်ခီၣ်တကးအန့ဆၢၣ်တမံၤန့ၣ်လီၤ.",
			"12": "<sup>12</sup> တၢ်သးဟ့န့ၣ်ထိၣ်ဂဲၤထီၣ်တၢ်အ့ၣ်လိာ်ဆိးက့လိာ်လီၤ. မ့မ့ၢ်, တၢ်အဲၣ်တၢ်ကွံကွၢ်ကပာ်ကွံာ်တၢ်မၤကမၣ်ခဲလၢာ်လီၤ.",
			"13": "<sup>13</sup> ပှၤလၢအအိၣ်ဒီးတၢ်ကူၣ်တၢ်ဆးန့ၣ်, ကတိၤတၢ်ကူၣ်သ့အတၢ်ကတိၤ လီၤ. မ့မ့ၢ်, ပှၤလၢအသူၣ်တထံအသးတဆးန့ၣ်, ကြၢးဘၣ်တၢ်စံၣ်ညီၣ်အီၤလီၤ.",
			"14": "<sup>14</sup> ပှၤကူၣ်သ့န့ၣ်, ဂုာ်မၤန့ၢ်တၢ်သ့ၣ်ညါနၢ်ပၢၢ်ခဲလၢာ်လီၤ. မ့မ့ၢ်, ဖဲပှၤဟးဂီၤဖိကတိၤတၢ်န့ၣ်, တၢ်ကီတၢ်ခဲအိၣ်တယံၤဘၣ် န့ၣ်လီၤ.",
			"15": "<sup>15</sup> တၢ်ထူးတၢ်တီၤန့ၣ်အိၣ်ပှိၤပှၤထူးပှၤတီၤလီၤ. မ့မ့ၢ်တၢ်ဖှီၣ်တၢ်ယာ်မၤဟးဂီၤပှၤဖှီၣ်ဖိယာ်ဖိလီၤ.",
			"16": "<sup>16</sup> တၢ်မၤဂ့ၤတၢ်အဘူးအလဲမ့ၢ်တၢ်မူလီၤ. မ့မ့ၢ်, တၢ်ဒဲးဘးဆှၢတၢ်ဆူတၢ်မၤအါထီၣ်တၢ်ဒဲးဘးန့ၣ်လီၤ.",
			"17": "<sup>17</sup> ပှၤလၢအဒိကနၣ်တၢ်ဖဲအဘၣ်တၢ်သိၣ်က့ၤသီက့ၤအီၤန့ၣ်ကမူဝဲ လီၤ. မ့မ့ၢ်ပှၤလၢအတတူၢ်လိာ်ဘၣ်ဝဲလၢအတၢ်ကမၣ်လံ န့ၣ်အိၣ်လၢတၢ်လီၤဘၣ်ယိာ်အပူၤလီၤ.",
			"18": "<sup>18</sup> ပှၤတဂၤလၢအပာ်ခူသူၣ်အတၢ်သူၣ်ဟ့သးဟ့န့ၣ်မ့ၢ်ပှၤလီတၢ် တဂၤလီၤ. ပှၤတဂၤဂ့ၤတဂၤဂ့ၤလၢအသီၣ်ဝံသဲကလၤန့ၣ်, မ့ၢ်ပှၤဟးဂီၤဖိလီၤ.",
			"19": "<sup>19</sup> နတၢ်ကတိၤဒံးအါ, နမၤဒဲးဘးတၢ်ကဒံးအါတက့ၢ်လီၤ. နမ့မ့ၢ်ပှၤလၢအကူၣ်တၢ်သ့ဒီးနကအိၣ်ဘှ့ၣ်အိၣ်ဘှီၣ်န့ၣ်လီၤ.",
			"20": "<sup>20</sup> ပှၤအဂ့ၤတဂၤအတၢ်ကတိၤတဖၣ်လီၤဂာ်ဒီးစ့လၢအကဆှီန့ၣ်လီၤ. ပှၤအအၢအသီတဂၤအတၢ်ဆိကမိၣ်တဖၣ်အလုၢ်အပှ့ၤတအိၣ်ဘၣ်.",
			"21": "<sup>21</sup> ပှၤအဂ့ၤတဂၤအတၢ်ကတိၤတဖၣ်ဒုးဘၣ်ဘျုးပှၤအါဂၤလီၤ. ဘၣ်ဆၣ်ဒီးနမၤသံလီၤနသးလၢတၢ်သူၣ်တထံသးတဆးသ့ဝဲလီၤ.",
			"22": "<sup>22</sup> ယွၤအတၢ်ဆိၣ်ဂ့ၤန့ၣ်, ဒုးထူးတီၤထီၣ်နၤလီၤ. ဒီးအဝဲတပာ်ဖှိၣ်တၢ်သူၣ်အုးသးအုးဆူနတၢ်ထူးတၢ်တီၤန့ၣ်ဘၣ်.",
			"23": "<sup>23</sup> ပှၤဟးဂီၤဖိသးခုလၢအမၤတၢ်ဒဲးဘးအပူၤလီၤ. ပှၤလၢအအိၣ်ဒီးတၢ်ကူၣ်တၢ်ဆးန့ၣ်, မုာ်လၤဝဲလၢတၢ်ကူၣ်သ့အပူၤ လီၤ.",
			"24": "<sup>24</sup> ပှၤတီပှၤလိၤမၤန့ၢ်တၢ်လၢအဆၢန့ၢ်ဘၣ်ဝဲလီၤ. မ့မ့ၢ်, ပှၤတတီတလိၤကဒိးန့ၢ်ဘၣ်တၢ်လၢအပျံၤဝဲအဒိၣ်ကတၢၢ်န့ၣ် လီၤ.",
			"25": "<sup>25</sup> ကလံၤသီၣ်ဂီၤဟဲလီၤဝဲဒီးပှၤတတီတလိၤတဖၣ်ဒံကွံာ်ဒံဖျိး ကွံာ်ဝဲလီၤ. မ့မ့ၢ်, ပှၤအတီအလိၤတဖၣ်အိၣ်ဂၢၢ်ဆိးကျၢၤဝဲတဘိ ယူာ်ဃီလီၤ.",
			"26": "<sup>26</sup> မၢပှၤအကၢၣ်တဂၤမၤတၢ်တမံၤမံၤလၢနဂီၢ်နီတစုတဂ့ၤ. အဝဲကမၤအ့န့နသးဒ်တၤဆံၣ်ထံလၢနမဲအဖီခိၣ်ဒီးမ့ၣ်အူလုၢ် လၢနမဲာ်ချံပူၤအသိးန့ၣ်လီၤ.",
			"27": "<sup>27</sup> တၢ်ပျံၤယွၤန့ၣ်ဒုးထီထီၣ်တၢ်အိၣ်မူလီၤ. မ့မ့ၢ်, ပှၤတတီတလိၤအနံၣ်အလါကဖုၣ်ဝဲလီၤ.",
			"28": "<sup>28</sup> ပှၤအဂ့ၤတဖၣ်အတၢ်မုၢ်လၢ်န့ၣ်, ဆှၢအီၤဆူတၢ်သးခုလီၤ. မ့မ့ၢ်, ပှၤအၢပှၤသီတဖၣ်န့ၣ်ကွၢ်စိတၢ်ဆူညါတသ့နီတမံၤဘၣ်.",
			"29": "<sup>29</sup> ယွၤကဟုကယာ်ပှၤအတီအလိၤတဖၣ်လီၤ. မ့မ့ၢ်, မၤဟးဂီၤကွံာ်ပှၤမၤကမၣ်တၢ်ခဲလၢာ်လီၤ.",
			"30": "<sup>30</sup> ပှၤအတီအလိၤကအိၣ်ဂၢၢ်ဆိးကျၢၤတဘိယူၢ်ဃီလီၤ. မ့မ့ၢ်, ပှၤတတီတလိၤန့ၣ်တအိၣ်ဘၣ်ဝဲလၢထံဧိၤကီၢ်ဧိၤအပူၤဘၣ်.",
			"31": "<sup>31</sup> ပှၤအတီအလိၤကတိၤတၢ်ကူၣ်သ့လီၤ. မ့မ့ၢ်, ပျ့ၤလၢအကတိၤတၢ်အၢ တၢ်သီန့ၣ်ကဘၣ်တၢ်ဒီၣ်တဲာ်ကွံာ်အီၤလီၤ.",
			"32": "<sup>32</sup> ပှၤအတီအလိၤသ့ၣ်ညါတၢ်အဂ့ၤလၢကဘၣ်စံးကတိၤဝဲလီၤ. မ့မ့ၢ်, ပှၤတတီတလိၤကတိၤတၢ်တဖၣ်လၢအမၤဘၣ်ဒိဘၣ်ထံးတၢ်ထီဘိလီၤ."
		},
		"11": {
			"1": "<sup>1</sup> ယွၤသးဟ့ပှၤလၢအသူစီၤပီၢ်လီတၢ်တဖၣ်လီၤ. မ့မ့ၢ်စီၤပီၢ်သၣ်အတီတဖၣ်န့ၣ်, မ့ၢ်အတၢ်သးခုလီၤ.",
			"2": "<sup>2</sup> ပှၤလၢအပာ်ထီၣ်ထီအသးတဖၣ်န့ၣ်တယံာ်ဘၣ်ဒီးကဘၣ်တၢ်မၤမဲာ်ဆှး အီၤလီၤ. မ့မ့ၢ်တၢ်ပာ်သးဖဲအဘၣ်အဘၣ်န့ၣ်မ့ၢ်ဝဲတၢ်ကူၣ်သ့ဒိၣ် တက့ၢ်လီၤ.",
			"3": "<sup>3</sup> ပှၤအဂ့ၤဘၣ်တၢ်ပၢဆှၢအီၤလၢအတၢ်တီတၢ်လိၤဒၣ်ဝဲလီၤ. ပှၤလၢတၢ်နာ်န့ၢ်အီၤတသ့ဘၣ်တဖၣ်န့ၣ်ဟးဂီၤကွံာ်လၢအတၢ်တတီ တလိၤဒၣ်ဝဲအဃိလီၤ.",
			"4": "<sup>4</sup> မုၢ်တနံၤဖဲနကွၢ်ဆၢၣ်မဲာ်တၢ်သံန့ၣ်, တၢ်ထူးတၢ်တီၤတဖၣ်တမၤ ဂ့ၤနၤဘၣ်. မ့မ့ၢ်, တၢ်တီတၢ်လိၤမၤပူၤဖျဲးနသးသမူသ့ဝဲလီၤ.",
			"5": "<sup>5</sup> တၢ်တီတၢ်လိၤန့ၣ်မၤဖှံထီၣ်ညီထီၣ်ပှၤအဂ့ၤတဂၤအတၢ်အိၣ်မူ လီၤ. မ့မ့ၢ်, ပှၤတတီတလိၤတဂၤန့ၣ်ဒုးအိၣ်ထီၣ်အတၢ်လီၤပှီၢ်ဒၣ်ဝဲ န့ၣ်လီၤ.",
			"6": "<sup>6</sup> တၢ်တီတၢ်လိၤမၤပူၤဖျဲးပှၤအတီအလိၤတဂၤန့ၣ်လီၤ. မ့မ့ၢ်ပှၤတဂၤဂၤလၢတၢ်နာ်န့ၢ်အီၤတသ့ဘၣ်န့ၣ်, ဘၣ်က့ၤလၢအတၢ်သူၣ်လီသးကွံဒၣ်ဝဲအထုန့ၣ်လီၤ.",
			"7": "<sup>7</sup> ဖဲပှၤတတီတလိၤတဂၤသံဝဲန့ၣ်, အတၢ်မုၢ်လၢ်သံဃုာ်ဒီးအီၤလီၤ. တၢ်စူၢ်တၢ်နာ်အိၣ်သူၣ်လီၤအသးလၢတၢ်ထူးတၢ်တီၤတဖၣ်အပူၤန့ၣ် ကတၢၢ်ဝဲလၢတၢ်ကလီကလီလီၤ.",
			"8": "<sup>8</sup> ပှၤတီပှၤလိၤတဖၣ်ဘၣ်တၢ်မၤပူၤဖျဲးအီၤလၢတၢ်ကီတၢ်ခဲဒီးလၢ အလီၢ်န့ၣ်, တၢ်ကီတၢ်ခဲလီၤဘၣ်ဆူပှၤတတီတလိၤတခီန့ၣ်လီၤ.",
			"9": "<sup>9</sup> နဘၣ်တၢ်မၤဟးဂီၤနၤလၢပှၤလုၢ်အၢလၢ်သီတဖၣ်အတၢ်ကတိၤသ့ဝဲ လီၤ. ဘၣ်ဆၣ်ဒီးပှၤတီပှၤလိၤအတၢ်ကူၣ်သ့အုၣ်က့ၤခီၣ်က့ၤနၤသ့ဝဲ လီၤ.",
			"10": "<sup>10</sup> ဝ့ၢ်တဝ့ၢ်သးခုဝဲဖဲပှၤအတီအလိၤတဖၣ်ဘီၣ်ထီၣ်ညီထီၣ်န့ၣ်လီၤ. ဒီးတၢ်သးခုအတၢ်ကိးပသူထီၣ်တဖၣ်အိၣ်ဝဲဖဲပှၤတတီတလိၤတဖၣ် သံဝဲန့ၣ်လီၤ.",
			"11": "<sup>11</sup> ဝ့ၢ်တဝ့ၢ်ဒိၣ်ထီၣ်ထီထီၣ်ဝဲဖဲပှၤတီပှၤလိၤတဖၣ်ဟ့ၣ်အီၤအတၢ် ဆိၣ်ဂ့ၤ, မ့မ့ၢ်ကလီၤပှီၢ်ဝဲလၢပှၤအၢပှၤသီတဖၣ်အတၢ်ကတိၤတဖၣ် အဃိလီၤ.",
			"12": "<sup>12</sup> တၢ်ကတိၤဒုၣ်ဒွဲၣ်ပှၤအဂၤတဖၣ်န့ၣ်မ့ၢ်တၢ်သူၣ်တထံသးတဆးလီၤ. နမ့မ့ၢ်ပှၤလၢအအိၣ်ဒီးတၢ်သ့ၣ်ညါနၢ်ပၢၢ်န့ၣ်, နကအိၣ်ဘှီၣ်လီၤ.",
			"13": "<sup>13</sup> ပှၤတဂၤဂ့ၤတဂၤဂ့ၤလၢအသီၣ်ဝံသဲကလၤန့ၣ်, နနာ်န့ၢ်အီၤလၢတၢ်ခူသူၣ်အဂ့ၢ်တမံၤတသ့ဘၣ်. မ့မ့ၢ်နပာ်တၢ်နာ်န့ၢ်လၢပှၤလၢအလီၤနာ်တဂၤသ့ဝဲလီၤ.",
			"14": "<sup>14</sup> ဖဲတၢ်ပၢဆှၢတအိၣ်ဘၣ်နီတမံၤန့ၣ်, ထံကီၢ်တဘ့ၣ်ကလီၤပှီၢ်ဝဲ လီၤ. မ့မ့ၢ်ပှၤဟ့ၣ်ကူၣ်ဟ့ၣ်ဖးတၢ်အါဂၤဒုးနဲၣ်ဖျါထီၣ်တၢ်ပူၤ ဖျဲးလီၤ.",
			"15": "<sup>15</sup> နမ့ၢ်အၢၣ်လီၤအီလီၤလၢနကလိးတူာ်ပှၤလၢနတသ့ၣ်ညါတဂၤအဒ့ၣ် ကမၣ်ဒီး, နကဘၣ်သးအုးလၢတၢ်န့ၣ်အဂ့ၢ်လီၤ. ဂ့ၤဒိၣ်တက့ၢ်လၢနဂီၢ်ဖဲနတမၤဃုာ်အီၤဘၣ်န့ၣ်လီၤ.",
			"16": "<sup>16</sup> ပိာ်မုၣ်အိၣ်ဒီးအလၤကပီၤတဂၤန့ၣ်ဘၣ်တၢ်ပာ်ကဲအီၤလီၤ. မ့မ့ၢ်ပိာ်မုၣ်တဂၤလၢအလုၢ်ဂ့ၤလၢ်ဝါတအိၣ်ဘၣ်န့ၣ်, မ့ၢ်တၢ်လီၤမဲာ်ဆှးတမံၤလီၤ. ပှၤအကၢၣ်တဂၤအကျိၣ်အစ့တအိၣ်ဘၣ်နီတဘျီဘၣ်. မ့မ့ၢ်ပှၤလၢအမၤအသးဆူၣ်ဆူၣ်ကိၢ်ကိၢ်တဂၤန့ၣ်ကထူးထီၣ်တီၤ ထီၣ်ဝဲလီၤ.",
			"17": "<sup>17</sup> ဖဲနသးကညီၤတၢ်န့ၣ်, နမၤဘျုးမၤဖှိၣ်လီၤနသးတမံၤလီၤ. နမ့မ့ၢ်ပှၤအၢဝဲသီဝဲဒီး, နမၤဘၣ်ဒိဘၣ်ထံးလီၤနသးဒၣ်နဲန့ၣ်လီၤ.",
			"18": "<sup>18</sup> ပှၤတတီတလိၤတဖၣ်န့ၣ်တမၤန့ၣ်စဲဃဲၤတၢ်နီတမံၤဘၣ်. ဘၣ်ဆၣ်ဒီးနမ့ၢ်မၤတၢ်အဘၣ်န့ၣ်, နကဘၣ်ဘျုးဘၣ်ဖှိၣ်သ ပှၢ်ကတၢၢ်လီၤ.",
			"19": "<sup>19</sup> ပှၤတဂၤလၢ်လၢ်လၢအပာ်လီၤအသးဒ်သိးကမၤတၢ်လၢအဘၣ်န့ၣ်ကမူဝဲ လီၤ. မ့မ့ၢ်, ပှၤတဂၤလၢ်လၢ်လၢအပာ်အသးဆၢဆူၣ်ဆၢမနၤလၢကမၤ အၢတၢ်န့ၣ်ကသံဝဲလီၤ.",
			"20": "<sup>20</sup> ယွၤသးဟ့ပှၤလၢအပာ်အသးအၢအၢသီသီတဖၣ်ဒီးအဲၣ်ပှၤတဖၣ် လၢအမၤတၢ်အဘၣ်လီၤ.",
			"21": "<sup>21</sup> နာ်သပှၢ်ကတၢၢ်လၢပှၤအၢပှၤသီကဘၣ်တၢ်စံၣ်ညီၣ်အီၤတက့ၢ်. မ့မ့ၢ်, ပှၤတီပှၤလိၤတဖၣ်န့ၣ်ကပူၤဖျဲးဝဲလီၤ.",
			"22": "<sup>22</sup> ပိာ်မုၣ်လၢတၢ်စံၣ်ညီၣ်နီၤဖးအဂ့ၤအဘၣ်တအိၣ်ဒီးအီၤတဂၤအတၢ် ဃံတၢ်လၤန့ၣ်, လီၤဂာ်ဒ်ကွီၤထူတကွီၤလၢထိးတဒု အနါဒ့အလိၤအသိးန့ၣ်လီၤ.",
			"23": "<sup>23</sup> တၢ်လၢပှၤတီပှၤလိၤတဖၣ်ဆၢန့ၢ်ဝဲန့ၣ်, အိၣ်ဒီးအတၢ်ကဲ ထီၣ်လိၣ်ထီၣ်အဂ့ၤတဘိယူၢ်ဃီလီၤ. ဖဲပှၤတတီတလိၤမၤန့ၢ်တၢ်လၢ အသးလီဝဲန့ၣ်, ပှၤကိးဂၤဒဲးသးဒိၣ်ထီၣ်ဝဲလီၤ.",
			"24": "<sup>24</sup> ပှၤတနီၤနီၤသူကျိၣ်သူစ့ကြီကြီဒၣ်လဲာ်ထူးတီၤအါထီၣ်ဒံး ဝဲလီၤ. အဂၤတနီၤ, ပလီၢ်ပဒီအသးဒၣ်လဲာ်ဖှီၣ်လီၤယာ်လီၤအါထီၣ်ဝဲ လီၤ.",
			"25": "<sup>25</sup> ဟ့ၣ်ညီတၢ်တက့ၢ်, ဒီးနကထူးတီၤထီၣ်လီၤ. မၤစၢၤပှၤဂၤတက့ၢ်, ဒီးနကဘၣ်တၢ်မၤစၢၤနၤလီၤ.",
			"26": "<sup>26</sup> ပှၤဂီၢ်မုၢ်ဆိၣ်အၢပှၤတဂၤလၢအပာ်ကီၤဘုဧိၤဟုဧိၤဒီးခိးဝဲ လၢတၢ်အပှ့ၤကအါထီၣ်တစုစုအဂီၢ်န့ၣ်လီၤ. မ့မ့ၢ်အဝဲသ့ၣ်စံးထီၣ်ပတြၢၤပှၤတဂၤလၢအထုးထီၣ်ဆါအဘုအဟု န့ၣ်လီၤ.",
			"27": "<sup>27</sup> နတၢ်ကွၢ်စိတဖၣ်မ့ၢ်ဂ့ၤဒီးနကဘၣ်တၢ်ပာ်ကဲနၤလီၤ. ဘၣ်ဆၣ်, နမ့ၢ်ကွၢ်ဃုတၢ်ကီတၢ်ခဲဒီးတၢ်န့ၣ်ကမ့ၢ်တၢ်လၢနဒိးန့ၢ်ဘၣ်အီၤလီၤ.",
			"28": "<sup>28</sup> ပှၤတဖၣ်လၢအသန့ၤအသးလၢတၢ်ထူးတၢ်တီၤန့ၣ်ကလီၤဃံၤဝဲဒ်သ့ၣ်လၣ် လီၤဆှု လၢတၢ်ကိၢ်ထီၣ်သီအကတီၢ်အသိးန့ၣ်လီၤ. မ့မ့ၢ်ပှၤအတီအလိၤန့ၣ်ကဘီၣ်ထီၣ်ညီထီၣ်ဝဲဒ်သ့ၣ်လၣ်တဖၣ်ဒိးစၢ် ထီၣ်ဖဲတၢ်စူၤလီၤသီအကတီၢ်အသိးန့ၣ်လီၤ.",
			"29": "<sup>29</sup> ပှၤလၢအမၤကိၢ်မၤဂီၤအဟံၣ်ဖိဃီဖိန့ၣ်, လၢခံကတၢၢ်အတၢ်တအိၣ်ဒီးအီၤနီတမံၤလၢၤဘၣ်. ပှၤသူၣ်တထံသးတဆးတဖၣ်ကကဲထီၣ်တၢ်အကုၢ်အပှၤ တဖၣ်လၢပှၤကူၣ်သ့အဂီၢ်ထီဘိလီၤ.",
			"30": "<sup>30</sup> တၢ်တီတၢ်လိၤဟ့ၣ်တၢ်မူ, မ့မ့ၢ်တၢ်မၤတၢ်လၢတၢ်စုဆူၣ်ခီၣ်တကး အပူၤဟံးထီၣ်ကွံာ်အီၤလီၤ.",
			"31": "<sup>31</sup> ပှၤလၢအဂ့ၤတဖၣ်ဘၣ်တၢ်ဟ့ၣ်ဘျုးအီၤဖဲအံၤလၢဟီၣ်ခိၣ်ချၢလီၤ. မၤသးဒ်န့ၣ်ဒီးနာ်သပှၢ်တၢၢ်လၢပှၤတတီတလိၤဒီးပှၤတၢ်ဒဲးဘးဖိ တဖၣ်ကဘၣ်တၢ်စံၣ်ညီၣ်အီၤန့ၣ်တက့ၢ်."
		},
		"12": {
			"1": "<sup>1</sup> ပှၤတဂၤလၢ်လၢ်လၢအအဲၣ်တၢ်သ့ၣ်ညါနၢ်ပၢၢ်န့ၣ်သးအိၣ်လၢပှၤကစံး ဘၣ်တဲဘၣ်အီၤဖဲအဝဲမၤကမၣ်တၢ်န့ၣ်လီၤ. တၢ်သးဟ့တၢ်သိၣ်ဃီၣ်န့ၣ်မ့ၢ်တၢ်သူၣ်တထံသးတဆးလီၤ.",
			"2": "<sup>2</sup> ယွၤဘၣ်အသးလၢပှၤအဂ့ၤတဖၣ်န့ၣ်လီၤ. မ့မ့ၢ်စံၣ်ညီၣ်ဃၣ်ပှၤလၢအကူၣ်ထီၣ်တၢ်အၢတၢ်သီလီၤ.",
			"3": "<sup>3</sup> တၢ်တတီတလိၤတဟ့ၣ်တၢ်အိၣ်ဂၢၢ်ဆိးကျၢၤဘၣ်. မ့မ့ၢ်ပှၤတီပှၤလိၤတဖၣ်ဆၢထၢၣ်ဂၢၢ်ကျၢၤဝဲလီၤ.",
			"4": "<sup>4</sup> မါလၢအဂ့ၤတဂၤန့ၣ်မ့ၢ်အဝၤအလၤကပီၤဒီးတၢ်သးခုလီၤ. မ့မ့ၢ်မါလၢအမၤမဲာ်ဆှးအဝၤန့ၣ်, လီၤဂာ်ဒ်တၢ်ဆါအုၣ်ကျၣ်လၢ အဃံတဖၣ်အပူၤအသိးန့ၣ်လီၤ.",
			"5": "<sup>5</sup> ပှၤအတီအလိၤတဖၣ်ကမၤဘျုးမၤဂ့ၤနၤတီတီလီၤ. မ့မ့ၢ်ပှၤတတီတလိၤသးအိၣ်ထဲကကူၣ်လီအီၣ်နၤန့ၣ်လီၤ.",
			"6": "<sup>6</sup> ပှၤတတီတလိၤတဖၣ်အတၢ်ကတိၤကူၣ်ထီၣ်တၢ်မၤသံမၤဝီလီၤ. မ့မ့ၢ်, ပှၤတီပှၤလိၤအတၢ်ကတိၤတဖၣ်န့ၣ်အုၣ်က့ၤခီၣ်က့ၤပှၤလၢ အဘၣ်တၢ်မၤပျံၤမၤဖုးအီၤတဖၣ်လီၤ.",
			"7": "<sup>7</sup> ပှၤတတီတလိၤဘၣ်သဂၢၢ်အတၢ်လီၤပှီၢ်ဒီးအစၢၤအသွဲၣ်တအိၣ်လီၤ တဲာ်တ့ၢ်နီတဂၤဘၣ်. မ့မ့ၢ်, ပှၤတီပှၤလိၤအဒူၣ်ဖိထၢဖိ တဖၣ်ကအိၣ်မူဝဲဆူညါလီၤ.",
			"8": "<sup>8</sup> နမ့မ့ၢ်ပှၤအိၣ်ဒီးတၢ်ကူၣ်တၢ်ဆးတဂၤဒီး, နကဘၣ်တၢ်စံးထီၣ် ပတြၢၤနၤလီၤ. နတၢ်သူၣ်ထံသးဆးမ့ၢ်တအိၣ်ဘၣ်ဒီး, ပှၤကကွၢ်တလီၤနၤလီၤ.",
			"9": "<sup>9</sup> တၢ်မ့ၢ်ပှၤဖံးအီၣ်မၤအီၣ်တၢ်တဂၤလၢတၢ်လုၢ်အီၣ်သးသမူ အဂီၢ်န့ၣ်, ဂ့ၤဒိၣ်န့ၢ်ဒံး, တၢ်အိၣ်မူဒ်ပှၤဒိၣ်ပှၤသွါတဂၤအသိး ဘၣ်ဆၣ်ဒီးလီၤဒိဝဲဒၣ်န့ၣ်လီၤ.",
			"10": "<sup>10</sup> ပှၤအဂ့ၤတဂၤကဟုကယာ်အဆၣ်ဖိကီၢ်ဖိတဖၣ်လီၤ. မ့မ့ၢ်, ပှၤအၢပှၤသီတဖၣ်အၢသီလၢအဆၣ်ဖိကီၢ်ဖိအဖီခိၣ်န့ၣ် လီၤ.",
			"11": "<sup>11</sup> ပှၤထူစံာ်ဖိလၢအမၤတၢ်ဆူၣ်ဆူၣ်တဂၤအိၣ်ဒီးတၢ်အီၣ်တၢ်အီ လၢလၢပှဲၤပှဲၤလီၤ. မ့မ့ၢ်တၢ်မၤလၢာ်တၢ်ဆၢကတီၢ်လၢတၢ်မၤတဂီာ် တသီၣ်တဖၣ်အဂီၢ်န့ၣ်မ့ၢ်တၢ်သူၣ်တထံသးတဆးန့ၣ်လီၤ.",
			"12": "<sup>12</sup> ကယဲၢ်တၢ်လၢပှၤတတီတလိၤတဖၣ်သးအိၣ်ဝဲန့ၣ်မ့ၢ်တၢ်ဃုမၤတၢ် အၢတၢ်သီတဖၣ်လီၤ. မ့မ့ၢ်, ပှၤတီပှၤလိၤဆၢထၢၣ်ဂၢၢ်ကျၢၤဝဲလီၤ.",
			"13": "<sup>13</sup> ပှၤတတီတလိၤတဂၤန့ၣ်ဘၣ်တၢ်ဖီၣ်န့ၢ်အီၤလၢအတၢ်ကတိၤဒၣ်ဝဲလီၤ. မ့မ့ၢ်ပှၤအတီအလိၤတဂၤန့ၣ်မၤထူၣ်ဖျဲးထီၣ်အသးလၢတၢ်ကီတၢ် ခဲအပူၤလီၤ.",
			"14": "<sup>14</sup> ခိၣ်ဖးလၢနဂီၢ်သန့ၤထီၣ်အသးလၢတၢ်လၢနကတိၤဒီးတၢ်လၢနမၤအီၤ န့ၣ်လီၤ. နကဒိးန့ၢ်ဘၣ်တၢ်လၢအကြၢးဒီးနၤန့ၣ်လီၤ.",
			"15": "<sup>15</sup> ပှၤလၢအသူၣ်တထံအသးတဆးတဖၣ်ဆိကမိၣ်ဝဲထီဘိလၢအကျဲန့ၣ်ဘၣ် ဝဲလီၤ. ပှၤကူၣ်သ့တဖၣ်န့ၣ်, ဒိကနၣ်တၢ်ဟ့ၣ်ကူၣ်ဟ့ၣ်ဖးလီၤ.",
			"16": "<sup>16</sup> ဖဲပှၤဟးဂီၤဖိအသးဘၣ်တံာ်တာ်န့ၣ်, လီၣ်ဖျါထီၣ်ဝဲချ့သဒံး လီၤ. မ့မ့ၢ်ပှၤလၢအအိၣ်ဒီးတၢ်သ့ၣ်ညါနၢ်ပၢၢ်တဖၣ်န့ၣ်, ကွၢ်ကပာ်ကွံာ်တၢ်ကတိၤဒုၣ်ဒွဲၣ်တမံၤလီၤ.",
			"17": "<sup>17</sup> ဖဲနကတိၤတၢ်မ့ၢ်တၢ်တီန့ၣ်, တၢ်စံၣ်ညီၣ်တီမၤအသးလီၤ. မ့မ့ၢ်တၢ်လီတၢ်ဝ့ၤတဖၣ်ဆှၢတၢ်ဆူတၢ်စံၣ်ညီၣ်လီန့ၣ်လီၤ.",
			"18": "<sup>18</sup> တၢ်ကတိၤတၢ်လၢတအိၣ်ဒီးတၢ်ဆိကမိၣ်ဆိကမးဘၣ်န့ၣ်မၤဆါတၢ်ယိာ် ဝဲထဲသိးသိးနးတဘ့ၣ်လၢ်လၢ်ဆဲးတၢ်န့ၣ်လီၤ. မ့မ့ၢ်တၢ်ကတိၤတၢ်လၢတၢ်ကူၣ်သ့ကူၣ်ဘၣ်အပူၤန့ၣ်, မၤဘျါက့ၤတၢ်သ့လီၤ.",
			"19": "<sup>19</sup> တၢ်လီတၢ်ဝ့ၤတမံၤအိၣ်ဒီးတၢ်အိၣ်မူလၢအဖုၣ်လီၤ. မ့မ့ၢ်, တၢ်မ့ၢ်တၢ်တီမူဝဲဆူညါအစိၤစိၤအဃၣ်ဃၣ်လီၤ.",
			"20": "<sup>20</sup> တၢ်လီတၢ်ဝ့ၤအိၣ်ဝဲလၢပှၤလၢအကူၣ်အၢတၢ်တဖၣ်အသးပူၤလီၤ. မ့မ့ၢ်ပှၤလၢအမၤတၢ်လၢတၢ်ဂ့ၤအဂီၢ်တဖၣ်န့ၣ်ကထံၣ်န့ၢ်တၢ်သးခုလီၤ.",
			"21": "<sup>21</sup> တၢ်အၢတဘၣ်ဘၣ်ပှၤတီပှၤလိၤနီတမံၤဘၣ်. မ့မ့ၢ်ပှၤတတီတလိၤတဖၣ်ပှဲၤဝဲဒီးတၢ်ကီတၢ်ခဲန့ၣ်လီၤ.",
			"22": "<sup>22</sup> ယွၤအသးဟ့ပှၤလီတၢ်တဖၣ်လီၤ. မ့မ့ၢ်ဘၣ်သူၣ်ဘၣ်သးဝဲလၢပှၤ တဖၣ်လၢအမၤတီအကလုၢ်န့ၣ်လီၤ.",
			"23": "<sup>23</sup> ပှၤလၢအသူၣ်ထံအသးဆးတဖၣ်န့ၣ်အိၣ်ဘှီၣ်ဝဲဘၣ်ဃးတၢ်လၢအသ့ၣ်ညါ ဝဲအဂ့ၢ်လီၤ. မ့မ့ၢ်ပှၤလၢအသူၣ်တထံအသးတဆးတဖၣ်န့ၣ်ဒုးဟူထီၣ်သါလီၤ အတၢ်တမၤလိမၤဒိးဘၣ်တၢ်န့ၣ်လီၤ.",
			"24": "<sup>24</sup> တၢ်မၤတၢ်ဆူၣ်ဆူၣ်န့ၣ်ကဟ့ၣ်နၤတၢ်စိကမီၤလီၤ. တၢ်အိၣ်ကၢၣ်အိၣ်ကျုန့ၣ်ကဒုးကဲထီၣ်နၤလၢကုၢ်တဂၤလီၤ.",
			"25": "<sup>25</sup> တၢ်ကိၢ်တၢ်ဂီၤန့ၣ်ကဂုာ်ကွံာ်တၢ်သးခုလၢနအိၣ်လီၤ. မ့မ့ၢ်တၢ်ကတိၤအမုာ်တဖၣ်န့ၣ်ကမၤသူၣ်ခုသးခုထီၣ်နၤလီၤ.",
			"26": "<sup>26</sup> ပှၤတီပှၤလိၤတဂၤန့ၣ်မ့ၢ်ပှၤနဲၣ်ကျဲလၢအတံၤသကိးအဂီၢ်လီၤ. မ့မ့ၢ်ပှၤတတီတလိၤအကျဲန့ၣ်ကဆှၢကမၣ်ကွံာ်အဝဲသ့ၣ်လီၤ.",
			"27": "<sup>27</sup> နမ့ၢ်ကၢၣ်ဒီးတၢ်လၢနသးလီန့ၣ်နတန့ၢ်ဘၣ်နီတစုဘၣ်. ဘၣ်ဆၣ်ဒီးနမ့ၢ်မၤတၢ်ဆူၣ်ဆူၣ်န့ၣ်, နကမၤန့ၢ်တၢ်စုလီၢ်ခီၣ်ခိၣ် အါမးလီၤ.",
			"28": "<sup>28</sup> တၢ်တီတၢ်လိၤန့ၣ်မ့ၢ်ကျဲဆူတၢ်မူ, ဒီးတၢ်တတီတလိၤန့ၣ်မ့ၢ် ကျဲဆူတၢ်သံလီၤ."
		},
		"13": {
			"1": "<sup>1</sup> ဖိခွါလၢအကူၣ်တၢ်သ့န့ၣ်ပာ်သူၣ်ပာ်သးသပှၢ်ပှၢ်ဖဲအပၢ်သိၣ်က့ၤ သီက့ၤအီၤန့ၣ်လီၤ. မ့မ့ၢ်ပှၤလၢအပာ်ထီၣ်ထီအသးန့ၣ်, တအၢၣ်လီၤအတၢ်ကမၣ်နီတစုဘၣ်.",
			"2": "<sup>2</sup> ပှၤအဂ့ၤကဘၣ်တၢ်ဟ့ၣ်ဘျုးက့ၤအီၤလၢတၢ်လၢအကတိၤဝဲအဃိလီၤ. မ့မ့ၢ်ပှၤလၢအလီတၢ်ဝ့ၤတၢ်တဖၣ်န့ၣ်သၣ်ဝံၤတၢ်စုဆူၣ်ခီၣ်တကး န့ၣ်လီၤ.",
			"3": "<sup>3</sup> ပှၤလၢအပၢၤအထးခိၣ်န့ၣ်ဟံးဃာ်အသးသမူလီၤ. မ့မ့ၢ်ပှၤလၢအကတိၤနါစိၤတၢ်န့ၣ်မၤဟးဂီၤလီၤအသးဒၣ်ဝဲလီၤ.",
			"4": "<sup>4</sup> ပှၤအကၢၣ်တဂၤအသးဆၢန့ၢ်တၢ်တမံၤမံၤထဲအံၤထဲနုၤနာ်က့, မၤဝဲတန့ၢ်ဘၣ်. မ့မ့ၢ်ပှၤလၢအမၤတၢ်ဆူၣ်ဆူၣ်တဂၤကမၤန့ၢ်တၢ်ခဲ လၢာ်လၢအဆၢန့ၢ်ဘၣ်ဝဲလီၤ.",
			"5": "<sup>5</sup> ပှၤအတီအလိၤသးဟ့တၢ်လီတၢ်ဝ့ၤတဖၣ်လီၤ. မ့မ့ၢ်ပှၤအၢပှၤသီအတၢ်ကတိၤတဖၣ်လီၤမဲာ်ဆှးဒီးအလၤကပီၤ တအိၣ်ဘၣ်န့ၣ်လီၤ.",
			"6": "<sup>6</sup> တၢ်တီတၢ်လိၤကဟုကယာ်ပှၤလၢအတၢ်ကမၣ်တအိၣ်ဘၣ်တဖၣ်လီၤ. တၢ်အၢတၢ်သီမ့ၢ်ပှၤတၢ်ဒဲးဘးဖိတဖၣ်အတၢ်လီၤပှီၢ်န့ၣ်လီၤ.",
			"7": "<sup>7</sup> ပှၤတနီၤနီၤအတၢ်တအိၣ်နီတမံၤနာ်က့, ပာ်မၤအသးဒ်အမ့ၢ်ပှၤထူး ပှၤတီၤလီၤ. မ့မ့ၢ်အဂၤတဖၣ်ပာ်မၤအသးဒ်အမ့ၢ်ပှၤအဖှီၣ်နာ်က့, အိၣ်ဒီးအတၢ်ထူးတၢ်တီၤအါမးန့ၣ်လီၤ.",
			"8": "<sup>8</sup> ပှၤအထူးအတီၤတဂၤကဘၣ်သူအစ့လၢကမၤပူၤဖျဲးအသးသမူ အဂီၢ်လီၤ. ဘၣ်ဆၣ်ဒီးပှၤတမၤပျံၤမၤဖုးပှၤအဖှီၣ်အယာ်တဂၤန့ၣ် နီတဂၤဘၣ်.",
			"9": "<sup>9</sup> ပှၤတီပှၤလိၤတဖၣ်လီၤဂာ်ဒ်တၢ်ကပီၤလၢအကပီၤဝဲဆှံဆှံအသိး န့ၣ်လီၤ. မ့မ့ၢ်ပှၤတတီတလိၤတဖၣ်လီၤဂာ်ဒ်မ့ၣ်အူဒၢလၢ အလီၤပံာ်ကွံာ်ဝဲအသိးန့ၣ်လီၤ.",
			"10": "<sup>10</sup> တၢ်ပာ်ထီၣ်ထီသးန့ၣ်ဒုးအိၣ်ထီၣ်ဒၣ်ထဲတၢ်ကီတၢ်ခဲဧိၤန့ၣ်လီၤ. မ့မ့ၢ်ပှၤလၢအတူၢ်လိာ်တၢ်ဟ့ၣ်ကူၣ်န့ၣ်, မ့ၢ်တၢ်ကူၣ်သ့ဒိၣ်ဒၣ်တၢ် တက့ၢ်လီၤ.",
			"11": "<sup>11</sup> တၢ်ထူးတၢ်တီၤလၢနမၤန့ၢ်အီၤညီညီန့ၣ်, ကလီၤမၢ်ကွံာ်န့ၢ်နၤချ့ သဒံးလီၤ. မ့မ့ၢ်နမၤန့ၢ်အီၤဒံးကီဒံးခဲဒီး, နတၢ်ကအိၣ်ဒံးအါန့ၣ်လီၤ.",
			"12": "<sup>12</sup> ဖဲတၢ်မုၢ်လၢ်ဘၣ်တၢ်မၤလီၤသဘှံးအီၤဒီး, သးလီၤသဘှံးဝဲလီၤ. မ့မ့ၢ်တုၤတၢ်ဆၢန့ၢ်တမံၤကဲထီၣ်လိၣ်ထီၣ်ဝဲန့ၣ်, မၤပှဲၤနၤဒီးတၢ်သးခုလီၤ.",
			"13": "<sup>13</sup> နမ့ၢ်ဂ့ၢ်လိာ်တၢ်ဟ့ၣ်ကူၣ်အဂ့ၤအဘၣ်ဒီး, နဃ့န့ၢ်တၢ်ကီတၢ်ခဲန့ၣ်လီၤ. ပိာ်ထွဲအီၤ, ဒီးနကပူၤဖျဲးလီၤ.",
			"14": "<sup>14</sup> ပှၤကူၣ်သ့အတၢ်သိၣ်တၢ်သီတဖၣ်န့ၣ်မ့ၢ်တၢ်မူအထံထီၣ်ပၢၢ်လီၤ. ကမၤစၢၤနၤဒ်သိးနကပူၤဖျဲးဖဲနသးသမူအိၣ်လၢတၢ်လီၤဘၣ်ယိာ် အပူၤန့ၣ်လီၤ.",
			"15": "<sup>15</sup> တၢ်သူၣ်ဆးသးဆးန့ၣ်, မၤန့ၢ်တၢ်ယူးယီၣ်ပာ်ကဲလီၤ. ဘၣ်ဆၣ်ပှၤလၢတၢ်နာ်န့ၢ်အီၤတသ့တဖၣ်အိၣ်လံဝဲလၢတၢ်ဟးဂီၤ အကျဲခိၣ်လီၤ.",
			"16": "<sup>16</sup> ပှၤလၢအသူၣ်ထံသးဆးတဖၣ်ဆိကမိၣ်တၢ်ထီဘိတချုးလၢအမၤတၢ် တမံၤမံၤန့ၣ်လီၤ. မ့မ့ၢ်ပှၤအမၢးတဖၣ်န့ၣ်ပာ်ဖျါတၢ်တမၤလိမၤဒိးဘၣ် တၢ်န့ၣ်လီၤ.",
			"17": "<sup>17</sup> ပှၤစိာ်တၢ်ကစီၣ်လၢတၢ်နာ်န့ၢ်အီၤတသ့တဖၣ်ဒုးအိၣ်ထီၣ်တၢ်ကီတၢ် ခဲလီၤ. မ့မ့ၢ်ပှၤလၢတၢ်နာ်န့ၢ်အီၤသ့တဖၣ်ဟဲစိာ်တၢ်ဃူတၢ်ဖိးလီၤ.",
			"18": "<sup>18</sup> ပှၤတဂၤလၢအတမၤလိတၢ်ဘၣ်န့ၣ်, ကဖှီၣ်လီၤယာ်လီၤဝဲဒီးကဘၣ် တၢ်မဲာ်ဆှးလီၤ. မ့မ့ၢ်ပှၤတဂၤလၢ်လၢ်လၢအဒိကနၣ်တၢ်သိၣ်က့ၤသီ က့ၤအီၤန့ၣ်, ဘၣ်တၢ်ယူးယီၣ်ပာ်ကဲအီၤလီၤ.",
			"19": "<sup>19</sup> တၢ်ဒိးန့ၢ်ဘၣ်တၢ်လၢနဆၢန့ၢ်ဘၣ်အီၤန့ၣ်ဂ့ၤဆံးဒိၣ်လဲၣ်. ပှၤဟးဂီၤဖိဂ့ၢ်လိာ်လၢကဃၣ်ကွံာ်အသးယံၤဒီးတၢ်အၢလီၤ.",
			"20": "<sup>20</sup> လဲၤတၢ်ဒီးပှၤကူၣ်သ့ဒီးနကကဲထီၣ်ပှၤကူၣ်သ့န့ၣ်လီၤ. နမ့ၢ်မၤတံၤမၤသကိးဒီးပှၤဟးဂီၤဖိတဖၣ်န့ၣ်နကဟးဂီၤလီၤ.",
			"21": "<sup>21</sup> တၢ်ကီတၢ်ခဲလူၤပိာ်ထွဲပှၤတၢ်ဒဲးဘးဖိတဖၣ်အခံသကုၤဆးဒးလီၤ. မ့မ့ၢ်ပှၤတီပှၤလိၤတဖၣ်ကဘၣ်တၢ်ဟ့ၣ်ဘျုးက့ၤအီၤလၢတၢ်ဂ့ၤ တဖၣ်လီၤ.",
			"22": "<sup>22</sup> ပှၤအဂ့ၤတဂၤကအိၣ်ဒီးတၢ်ထူးတၢ်တီၤလၢကပာ်လီၤတဲာ်တ့ၢ်ဝဲလၢ အလံၤတဖၣ်အဂီၢ်လီၤ. မ့မ့ၢ်ပှၤတၢ်ဒဲးဘးဖိတဖၣ်အတၢ်ထူးတၢ်တီၤန့ၣ်ကလဲၤဆူပှၤတီ ပှၤလိၤတဖၣ်အအိၣ်လီၤ.",
			"23": "<sup>23</sup> ဟီၣ်ခိၣ်လၢပှၤတထူအီၤထဲၣ်အီၤတဖၣ်ဟ့ၣ်ထီၣ်တၢ်အီၣ်အါမးသ့ဝဲ လၢပှၤဖှီၣ်ဖိယာ်ဖိအဂီၢ်လီၤ. မ့မ့ၢ်ပှၤတတီတလိၤတဖၣ်တြီတၢ်လၢတၢ်ကထူအီၤထဲၣ်အီၤအဂီၢ် လီၤ.",
			"24": "<sup>24</sup> နမ့ၢ်တစံၣ်ညီၣ်နဖိခွါဘၣ်ဒီးနတအဲၣ်အီၤဘၣ်. နမ့ၢ်အဲၣ်အီၤဒီးနကသိၣ်က့ၤသီက့ၤအီၤလီၤ.",
			"25": "<sup>25</sup> ပှၤတီပှၤလိၤအိၣ်ဒီးတၢ်အီၣ်လၢလၢပှဲၤပှဲၤလၢကအီၣ်ဝဲအဂီၢ်လီၤ. မ့မ့ၢ်ပှၤအၢပှၤသီတဖၣ်န့ၣ်သၣ်ဝံၤသၣ်စ့ၤတဘိယူၢ်ဃီန့ၣ်လီၤ."
		},
		"14": {
			"1": "<sup>1</sup> ဟံၣ်တဖၣ်ဘၣ်တၢ်မၤထီၣ်အီၤလၢပိာ်မုၣ်တဖၣ်အတၢ်ကူၣ်သ့, ဘၣ်ဆၣ်, ဘၣ်တၢ်မၤဟးဂီၤအီၤလၢတၢ်သူၣ်တဆးသးတဆးန့ၣ်လီၤ.",
			"2": "<sup>2</sup> တၢ်အိၣ်မူတီတီလိၤလိၤမ့ၢ်နတၢ်ပာ်ဖျါထီၣ်နအိၣ်ဒီးတၢ်ပျံၤ ယွၤလီၤ. တၢ်အိၣ်မူတတီတလိၤန့ၣ်မ့ၢ်နတၢ်ပာ်ဖျါထီၣ်လၢနတအိၣ် ဒီးတၢ်ပျံၤအီၤဘၣ်လီၤ.",
			"3": "<sup>3</sup> ပှၤဟးဂီၤဖိအတၢ်ပာ်ထီၣ်ထီအသးမၢအကတိၤတၢ်အါကဲာ်ဆိးလီၤ. ပှၤကူၣ်သ့တဂၤအတၢ်ကတိၤတဖၣ်ကဟုကယာ်က့ၤအီၤလီၤ.",
			"4": "<sup>4</sup> ကျီၢ်ဖါတဖၣ်မ့ၢ်တအိၣ်လၢထဲၣ်တၢ်အဂီၢ်ဘၣ်ဒီး, နသိၣ်နဖီ ကအိၣ်ကလီဝဲလီၤ. မ့မ့ၢ်, တၢ်မၤသကိးဃုာ်တၢ်ဒီးအဝဲ သ့ၣ်န့ၣ်, ကမၤပှဲၤနသိၣ်နဖီလၢဘုဧိၤဟုဧိၤလီၤ.",
			"5": "<sup>5</sup> ပှၤအုၣ်အသးလၢတၢ်နာ်န့ၢ်အီၤသ့တဲတၢ်မ့ၢ်တၢ်တီထီဘိလီၤ. မ့မ့ၢ်, ပှၤလၢတၢ်နာ်န့ၢ်အီၤတသ့ဘၣ်တဂၤတဲဒၣ်ထဲတၢ်လီတၢ်ဝ့ၤ တဖၣ်ဧိၤလီၤ.",
			"6": "<sup>6</sup> ပှၤလၢအပာ်ဒိၣ်ပာ်ဂ့ၤအသးတဖၣ်ကဲထီၣ်ပှၤကူၣ်သ့တန့ၢ်ဘၣ်နီ တဘျီဘၣ်. မ့မ့ၢ်, ပှၤလၢအအိၣ်ဒီးတၢ်သူၣ်ဆးသးဆးတဖၣ်မၤလိန့ၢ်တၢ်ညီကဒၣ်လီၤ.",
			"7": "<sup>7</sup> အိၣ်ယံၤဒီးပှၤဟးဂီၤဖိတဖၣ်တက့ၢ်. အဝဲသ့ၣ်ကသိၣ်လိနၤအဂီၢ် တၢ်တအိၣ်နီတမံၤဘၣ်.",
			"8": "<sup>8</sup> ဘၣ်မနုၤအဃိပှၤလၢအသူၣ်ပ့ၢ်သးဆှါတဂၤကူၣ်တၢ်သ့လဲၣ်. အဂ့ၢ်ဒ်အံၤ, သ့ၣ်ညါတၢ်လၢအဘၣ်မၤဝဲအဃိလီၤ. ဘၣ်မနုၤအဃိပှၤဟးဂီၤဖိတဂၤအသးတဆးလဲၣ်. အဂ့ၢ်ဒ်အံၤ, ဆိကမိၣ်ဝဲထဲအသ့ၣ်ညါတၢ်အဃိလီၤ.",
			"9": "<sup>9</sup> ပှၤဟးဂီၤဖိမ့ၢ်မၤဒဲးဘးတၢ်ဒၣ်လဲာ်တပာ်ဝဲလၢတၢ်နီတမံၤဘၣ်. မ့မ့ၢ်ပှၤအဂ့ၤအဲၣ်ဒိးဝဲလၢတၢ်ကပျၢ်အတၢ်ကမၣ်လီၤ.",
			"10": "<sup>10</sup> နတၢ်သးခုမ့ၢ်နတၢ်ဒၣ်နဲဒီးနတၢ်သးခၣ်မ့ၢ်နတၢ်ဒၣ်နဲလီၤ. ပှၤဒိးဃုာ်တၢ်ဒီးနၤတသ့ဘၣ်နီတဂၤဘၣ်.",
			"11": "<sup>11</sup> ပှၤအဂ့ၤတဂၤအဟံၣ်ကအိၣ်ဆၢထၢၣ်ဒံးဝဲဖဲပှၤအၢပှၤသီတဂၤ အဟံၣ်ဘၣ်တၢ်မၤလီၤပှီၢ်ကွံာ်အီၤန့ၣ်လီၤ.",
			"12": "<sup>12</sup> တၢ်လၢနဆိကမိၣ်မ့ၢ်ကျဲအဘၣ်န့ၣ်, ဆှၢနၤဆူတၢ်သံသ့ဝဲလီၤ.",
			"13": "<sup>13</sup> တၢ်နံၤတၢ်အ့ပာ်ခူသူၣ်တၢ်သူၣ်အုးသးအုးလီၤ. ဒီးဖဲတၢ်သူၣ်ခုသးခုလၢာ်ကွံာ်န့ၣ်, တၢ်သူၣ်အုးသးအုးအိၣ် ဖဲန့ၣ်ထီဘိလီၤ.",
			"14": "<sup>14</sup> ပှၤအၢပှၤသီတဖၣ်ကဒိးန့ၢ်တၢ်ကြၢးဒီးအီၤလီၤ. ပှၤဂ့ၤပှၤဝါတဖၣ်ကဘၣ်တၢ်ဟ့ၣ်ဘျုးအီၤလၢအတၢ်မၤတဖၣ်အဃိလီၤ.",
			"15": "<sup>15</sup> ပှၤဟးဂီၤဖိကနာ်တၢ်တမံၤဂ့ၤတမံၤဂ့ၤလီၤ. မ့မ့ၢ်, ပှၤလၢအသူၣ်ဆးသးဆးတဖၣ်ပလီၢ်ပဒီအသးလၢ အခီၣ်ကါန့ၣ်လီၤ.",
			"16": "<sup>16</sup> ပှၤသူၣ်ထံသးဆးတဖၣ်ပလီၢ်အသးလၢကအိၣ်ယံၤဒီးတၢ်အၢတၢ်သီ လီၤ. မ့မ့ၢ်, ပှၤအမၢးတဖၣ်တပလီၢ်အသးဘၣ်ဒီးမၤကြီတၢ်လီၤ.",
			"17": "<sup>17</sup> ပှၤလၢအသးထီၣ်ကဲၤတဖၣ်မၤပှၤဟးဂီၤဖိအတၢ်မၤလီၤ. ပှၤလၢအကူၣ်သ့ဒိၣ်ဒၣ်တၢ်တက့ၢ်တဖၣ်အိၣ်ဝဲခုၣ်ခုၣ်မုာ်မုာ်လီၤ.",
			"18": "<sup>18</sup> ပှၤလၢအတမၤလိမၤဒိးဘၣ်တၢ်တဖၣ်န့ၣ်ဒိးန့ၢ်တၢ်ကြၢးဒီး အတၢ်သူၣ်တထံသးတဆးန့ၣ်လီၤ. မ့မ့ၢ်ပှၤလၢအသူၣ်ပ့ၢ်သးဆှါတဖၣ်န့ၣ်ဘၣ်တၢ်ဟ့ၣ်ဘျုးအီၤလၢ တၢ်သ့ၣ်ညါန့ၣ်လီၤ.",
			"19": "<sup>19</sup> ပှၤအၢပှၤသီတဖၣ်ကဘၣ်သကူးလီၤအသးလၢပှၤတီပှၤလိၤ အမဲာ်ညါဒီးလၢတၢ်ဆီၣ်လီၤသးအပူၤဃ့ကညးအဝဲသ့ၣ် အတၢ်ကွၢ်မဲာ်န့ၣ်လီၤ.",
			"20": "<sup>20</sup> ပှၤဖှီၣ်ဖိယာ်ဖိန့ၣ်ဘၣ်တၢ်သးဟ့အီၤလၢပှၤလၢအဃၢၤ ဒၣ်လဲာ်လီၤ. မ့မ့ၢ်, ပှၤထူးပှၤတီၤအိၣ်ဒီးအတံၤသကိးအါဂၤလီၤ.",
			"21": "<sup>21</sup> နမ့ၢ်အဲၣ်ဒိးဘၣ်ဆိၣ်ဂ့ၤန့ၣ်, သးကညီၤပှၤဖှီၣ်ဖိယာ်ဖိတက့ၢ်. တၢ်သးဘၣ်အၢပှၤတဂၤလၢ်လၢ်န့ၣ်မ့ၢ်တၢ်ဒဲးဘးလီၤ.",
			"22": "<sup>22</sup> နမ့ၢ်မၤတၢ်လၢတၢ်ဂ့ၤအဂီၢ်ဒီးနကဒိးန့ၢ်ပှၤဂၤတဖၣ်အတၢ်နာ်ဒီး အတၢ်ပာ်ကဲန့ၣ်လီၤ. နမ့ၢ်မၤတၢ်လၢတၢ်အၢအဂီၢ်ဒီး, နမၤကမၣ်တၢ်တမံၤန့ၣ်လီၤ.",
			"23": "<sup>23</sup> မၤတၢ်တက့ၢ်. ဒီးနကလုၢ်အီၣ်နသးသမူလီၤ. နမ့ၢ်ဆ့ၣ်နီၤကတိၤထဲတၢ်ဒီးနကဖှီၣ်ကယာ်လီၤ.",
			"24": "<sup>24</sup> ပှၤကူၣ်သ့တဖၣ်ဘၣ်တၢ်ဟ့ၣ်ဘျုးအီၤလၢတၢ်ထူးတၢ်တီၤလီၤ. မ့မ့ၢ်ပှၤဟးဂီၤဖိတဖၣ်ဘၣ်တၢ်သ့ၣ်ညါအီၤလၢအတၢ်ဟးဂီၤဒၣ်ဝဲ န့ၣ်လီၤ.",
			"25": "<sup>25</sup> ပှၤအုၣ်အသးတဂၤလၢအကတိၤတၢ်မ့ၢ်တၢ်တီန့ၣ်, မၤပူၤဖျဲးသးသမူတဖၣ်လီၤ. မ့မ့ၢ်ပှၤကတိၤလီတၢ်တဂၤန့ၣ်, ဆါလီၤအီၣ်ကွံာ်ပှၤဂီၢ်မုၢ်လီၤ.",
			"26": "<sup>26</sup> တၢ်ယူးယီၣ်ယွၤန့ၣ်ဟ့ၣ်တၢ်နာ်အဂၢၢ်အကျၢၤဒီးတၢ်အိၣ်ဘံၣ်အိၣ်ဘၢ လၢပှၤတဂၤဒီးအဟံၣ်ဖိဃီဖိအဂီၢ်လီၤ.",
			"27": "<sup>27</sup> မ့ၢ်နအဲၣ်ဒိးပဒ့ၣ်ဟးဆှဲးတၢ်သံဧါ. တၢ်ယူးယီၣ်ယွၤန့ၣ်မ့ၢ် တၢ်မူအထံထီၣ်ပၢၢ်လီၤ.",
			"28": "<sup>28</sup> စီၤပၤတဂၤအတၢ်ဒိၣ်တၢ်မုၢ်န့ၣ်သန့ၤထီၣ်အသးလၢအပၢဘၣ်ပှၤပှံၤဂၤ လဲၣ်န့ၣ်လီၤ. ပှၤဂီၢ်မုၢ်တအိၣ်ဘၣ်ဒီးအဝဲတမ့ၢ်တၢ်နီတမံၤဘၣ် န့ၣ်လီၤ.",
			"29": "<sup>29</sup> နမ့ၢ်အိၣ်ခုၣ်ခုၣ်မုာ်မုာ်ဒီးနမ့ၢ်ပှၤကူၣ်သ့လီၤ. ဘၣ်ဆၣ်နမ့ၢ်အိၣ်ဒီးတၢ်သးထီၣ်ကဲၤန့ၣ်, နပာ်ဖျါထီၣ်ဒၣ်လၢနမ့ၢ် ပှၤအမၢးထဲလဲၣ်ထဲလဲၣ်န့ၣ်လီၤ.",
			"30": "<sup>30</sup> သးအတၢ်ဃူတၢ်ဖိးန့ၣ်, ဟ့ၣ်နီၢ်ခိအတၢ်အိၣ်ဆူၣ်အိၣ်ချ့လီၤ. မ့မ့ၢ်တၢ်သူၣ်က့ၣ်သးကါန့ၣ်မၤအသးဒ်တၢ်ဆါအုၣ်လီၤသပှီၤအသိး န့ၣ်လီၤ.",
			"31": "<sup>31</sup> နမ့ၢ်မၤအၢမၤနးပှၤဖှီၣ်ဖိယာ်ဖိန့ၣ်, နဒုၣ်ဒွဲၣ်ယွၤလၢအတ့ လီၤအီၤန့ၣ်လီၤ. မ့မ့ၢ်တၢ်ဒုးနဲၣ်တၢ်သးကညီၤဆူပှၤဖှီၣ်ဖိယာ်ဖိန့ၣ်, မ့ၢ်တၢ်ဘူၣ်ထီၣ်ဘါထီၣ်ယွၤအက့ၢ်အဂီၤတမံၤလီၤ.",
			"32": "<sup>32</sup> ပှၤအၢပှၤသီဟဲစိာ်အတၢ်လီၤပှီၢ်ဒၣ်ဝဲခီဖျိအတၢ်မၤအအၢအသီ တဖၣ်လီၤ. မ့မ့ၢ်ပှၤအဂ့ၤအဝါတဖၣ်န့ၣ်ဘၣ်တၢ်ဒီဒၣ်အီၤလၢအတၢ်လၢတၢ်ပှဲၤ အဃိလီၤ.",
			"33": "<sup>33</sup> တၢ်ကူၣ်သ့အိၣ်ဝဲလၢပှၤအသူၣ်ဆးသးဆးတဂၤအတၢ်ဆိကမိၣ်ခဲလၢာ် အပူၤလီၤ. ပှၤဟးဂီၤဖိတဖၣ်တသ့ၣ်ညါတၢ်ဘၣ်ဃးဒီးတၢ်ကူၣ်သ့နီတမံၤဘၣ်.",
			"34": "<sup>34</sup> တၢ်တီတၢ်လိၤန့ၣ်မၤဒိၣ်ထီၣ်ထီထီၣ်ပှၤတကလုာ်လီၤ. တၢ်ဒဲးဘးန့ၣ်မ့ၢ်တၢ်မဲာ်ဆှးတမံၤလၢပှၤတကလုာ်လၢ်လၢ်အဂီၢ်လီၤ.",
			"35": "<sup>35</sup> စီၤပၤတဖၣ်ဘၣ်အသးလၢအခ့အပှၤလၢအမၤတၢ်သ့မၤတၢ်ဘၣ် တဖၣ်လီၤ. မ့မ့ၢ်အဝဲသ့ၣ်စံၣ်ညီၣ်ပှၤတဖၣ်လၢအမၤမဲာ်ဆှးအီၤန့ၣ် လီၤ."
		},
		"15": {
			"1": "<sup>1</sup> တၢ်စံးဆၢကပုာ်လုာ်တဘီန့ၣ်, မၤမုာ်မၤခုၣ်လီၤတၢ်သးဒိၣ်လီၤ. မ့မ့ၢ်တၢ်ကတိၤဆူၣ်ဆူၣ်ကိၤကိၤတဘီန့ၣ်ထိၣ်ဂဲၤထီၣ်တၢ်သးဒိၣ် လီၤ.",
			"2": "<sup>2</sup> ဖဲပှၤကူၣ်သ့ကတိၤတၢ်န့ၣ်, ဒုးကဲထီၣ်တၢ်သ့ၣ်ညါလၢတၢ်ထုးန့ၢ် ပှၤအသးလီၤ. မ့မ့ၢ်ပှၤဟးဂီၤဖိအထးခိၣ်ဖျိးထီၣ်လၢတၢ်တဂီာ်တသီၣ်ဘၣ်န့ၣ်လီၤ.",
			"3": "<sup>3</sup> ယွၤထံၣ်တၢ်မၤအသးလၢတၢ်အလီၢ်ကိးပူၤဒဲးလီၤ. ဒီးမ့ၢ်ပမၤတၢ်ဂ့ၤဧါ, တၢ်အၢဧါန့ၣ်, အဝဲခိးကွၢ်ပှၤန့ၣ်လီၤ.",
			"4": "<sup>4</sup> တၢ်ကတိၤအမုာ်တဖၣ်န့ၣ်ဟဲစိာ်တၢ်မူလီၤ. မ့မ့ၢ်တၢ်ကတိၤအအၢအသီတဖၣ်မၤသဘှံးနသးလီၤ.",
			"5": "<sup>5</sup> တၢ်တပာ်ကဲတၢ်လၢနပၢ်သိၣ်လိသီလိနၤန့ၣ်မ့ၢ်တၢ်ဟးဂီၤလီၤ. တၢ်တူၢ်လိာ်အတၢ်သိၣ်က့ၤသီက့ၤန့ၣ်မ့ၢ်တၢ်ကူၣ်သ့လီၤ.",
			"6": "<sup>6</sup> ပှၤအတီအလိၤတဖၣ်ပၢၤဃာ်အတၢ်ထူးတၢ်တီၤလီၤ. မ့မ့ၢ်ပှၤတတီတလိၤတဖၣ်မၤလီၤမၢ်ကွံာ်အတၢ်ထူးတၢ်တီၤဖဲ တၢ်ဆၢကတီၢ်အကီအခဲတဖၣ်ဟဲဝဲန့ၣ်လီၤ.",
			"7": "<sup>7</sup> တၢ်သ့ၣ်ညါန့ၣ်ဘၣ်တၢ်ရၤလီၤအီၤလၢပှၤလၢအကူၣ်တၢ်သ့တဖၣ်ဒီး တမ့ၢ်ဘၣ်လၢပှၤဟးဂီၤဖိတဖၣ်န့ၣ်ဘၣ်.",
			"8": "<sup>8</sup> ဖဲပှၤအဂ့ၤတဖၣ်ဘါထုကဖၣ်တၢ်န့ၣ်ယွၤသးခုဝဲလီၤ. မ့မ့ၢ်ပှၤအၢပှၤသီတဖၣ်အတၢ်လုၢ်တၢ်ပာ်တဖၣ်လၢအဟဲစိာ်ဝဲန့ၣ်, ယွၤသးဟ့အီၤလီၤ.",
			"9": "<sup>9</sup> ယွၤသးဟ့ပှၤအအၢအသီတဖၣ်အကျဲတဖၣ်လီၤ. မ့မ့ၢ်အဲၣ်ပှၤတဖၣ်လၢအမၤတၢ်အဘၣ်န့ၣ်လီၤ.",
			"10": "<sup>10</sup> နမ့ၢ်မၤတၢ်လၢအကမၣ်ဒီး, နကဘၣ်တၢ်စံၣ်ညီၣ်နၤဆါဆါကလဲာ်လီၤ. နမ့ၢ်တပျဲတၢ်သိၣ်က့ၤသီက့ၤနၤဘၣ်ဒီး, နကသံလီၤ.",
			"11": "<sup>11</sup> တၢ်သံအကီၢ်ဒီးလရာ်န့ၣ်အိၣ်အိးထီၣ်အသးလၢယွၤအမဲာ်ညါလီၤ. မၤသးဒ်န့ၣ်ဒီးပှၤကညီပာ်ခူသူၣ်အတၢ်ဆိကမိၣ်တဖၣ်လၢယွၤအမဲာ်ညါ ကသ့ဒ်လဲၣ်.",
			"12": "<sup>12</sup> ပှၤလၢအပာ်ထီၣ်ထီအသးတဖၣ်န့ၣ်တအဲၣ်ဒိးတၢ်သိၣ်က့ၤသီက့ၤ အီၤဘၣ်. အဝဲသ့ၣ်တဃ့တၢ်ဟ့ၣ်ကူၣ်ဟ့ၣ်ဖးလၢပှၤကူၣ်တၢ်သ့ န့ၢ်အီၤ, နီတဘျီဘၣ်.",
			"13": "<sup>13</sup> ဖဲပှၤသးခုန့ၣ်အဝဲသ့ၣ်နံၤကမှံဝဲလီၤ. မ့မ့ၢ်ဖဲအဝဲသ့ၣ် သးအုးန့ၣ်အဝဲသ့ၣ်ဖျါသူၣ်ကၢ်သးလီၤဝဲလီၤ.",
			"14": "<sup>14</sup> ပှၤလၢအအိၣ်ဒီးတၢ်သူၣ်ဆးသးဆးန့ၣ်သးအိၣ်မၤလိတၢ်လီၤ. မ့မ့ၢ်ပှၤလၢအသးတဆးတဖၣ်န့ၣ်သးမံဒၣ်ဝဲလၢအတၢ်တမၤလိ မၤဒိးတၢ်အပူၤန့ၣ်လီၤ.",
			"15": "<sup>15</sup> ပှၤဖှီၣ်ဖိယာ်ဖိအတၢ်အိၣ်မူန့ၣ်မ့ၢ်တၢ်ဘၣ်ဂဲၤပျုၢ်တထံၣ်ဃီလီၤ. မ့မ့ၢ်ပှၤလၢသူၣ်ဖှံသးညီတဖၣ်မုာ်လၤသးခုလၢအတၢ်အိၣ်မူ ထီဘိလီၤ.",
			"16": "<sup>16</sup> ဂ့ၤတက့ၢ်လၢပဖှီၣ်ဒီးပျံၤယွၤဒိၣ်န့ၢ်ပထူးပတီၤဒီးအိၣ်လၢ တၢ်ကီတၢ်ခဲအပူၤန့ၣ်လီၤ.",
			"17": "<sup>17</sup> ဂ့ၤတက့ၢ်လၢတၢ်အီၣ်တၢ်ဒိးတၢ်လၣ်တဖၣ်ဃုာ်ဒီးပှၤလၢနအဲၣ်အီၤ တဖၣ်ဒိၣ်န့ၢ်တၢ်အီၣ်တၢ်ဖံးတၢ်ညၣ်အဂ့ၤကတၢၢ်ဖဲတၢ်သးဟ့အိၣ်ဝဲ န့ၣ်လီၤ.",
			"18": "<sup>18</sup> တၢ်သးကဲၤထီၣ်ဒုးအိၣ်ထီၣ်တၢ်ဂ့ၢ်လိာ်ဘှီလိာ်တဖၣ်လီၤ. မ့မ့ၢ်, တၢ်ဝံသးစူၤဟဲစိာ်တၢ်ဃူတၢ်ဖိးလီၤ.",
			"19": "<sup>19</sup> နမ့ၢ်ကၢၣ်ဒီးနကထံၣ်လိာ်တၢ်ကီတၢ်ခဲလၢတၢ်လီၢ်ကိးပူၤဒဲးလီၤ. ဘၣ်ဆၣ်နမ့ၢ်တီမ့ၢ်လိၤဒီးတၢ်ကီတၢ်ခဲတအိၣ်လၢနဂီၢ်ဘၣ်.",
			"20": "<sup>20</sup> ဖိခွါလၢအကူၣ်သ့န့ၣ်ဒုးသးခုအပၢ်အသးလီၤ. မ့မ့ၢ်ထဲဒၣ်ပှၤဟးဂီၤဖိတဂၤန့ၣ်တပာ်ကဲဘၣ်အမိၢ်ဘၣ်.",
			"21": "<sup>21</sup> ပှၤဟးဂီၤဖိသးခုဝဲလၢအတၢ်မၢးအပူၤလီၤ. မ့မ့ၢ်ပှၤကူၣ်သ့န့ၣ်ကမၤတၢ်လၢအဘၣ်န့ၣ်လီၤ.",
			"22": "<sup>22</sup> မၤန့ၢ်ကယဲၢ်တၢ်ဟ့ၣ်ကူၣ်ဟ့ၣ်ဖးခဲလၢာ်လၢနမၤန့ၢ်အီၤသ့ဒီး နတၢ်မၤကကဲထီၣ်လိၣ်ထီၣ်လီၤ. တၢ်အံၤမ့ၢ်တအိၣ်ဒီးနတၢ်မၤကဟးဂုာ်ဟးဂီၤလီၤ.",
			"23": "<sup>23</sup> တၢ်ကတိၤအဘၣ်လၢတၢ်ဆၢဂ့ၤကတီၢ်ဘၣ်အပူၤန့ၣ်မ့ၢ်တၢ်သးခု ဆံးဒိၣ်လဲၣ်.",
			"24": "<sup>24</sup> ပှၤကူၣ်သ့တဖၣ်ပိာ်ကျဲတဘိလၢအဆှၢထီၣ်တၢ်ဆူထးဆူတၢ်မူလီၤ. တမ့ၢ်ဘၣ်ကျဲလၢအဆှၢလီၤတၢ်ဆူလာ်ဆူတၢ်သံန့ၣ်ဘၣ်.",
			"25": "<sup>25</sup> ယွၤကမၤဟးဂီၤပှၤပာ်ထီၣ်ထီအသးတဖၣ်အဟံၣ်လီၤ. မ့မ့ၢ်ပှၤမုၣ်ကမဲတဂၤအစုလီၢ်ခီၣ်ခိၣ်န့ၣ်ကဒီဒၣ်အိၣ်ပှိၤဝဲလီၤ.",
			"26": "<sup>26</sup> ယွၤသးဟ့တၢ်ဆိကမိၣ်အအၢအသီတဖၣ်လီၤ. မ့မ့ၢ်အဝဲဘၣ်အသးလၢတၢ်ဒီသိၣ်ဒီမှံၤအတၢ်ကတိၤအမုာ်တဖၣ်လီၤ.",
			"27": "<sup>27</sup> နမ့ၢ်ကျဲးစၢးမၤန့ၢ်တၢ်ဘၣ်ဘျုးလၢတၢ်တတီတလိၤအပူၤန့ၣ် နကဆှၢနဟံၣ်ဖိဃီဖိဆူတၢ်ကီတၢ်ခဲအပူၤလီၤ. ဟံးန့ၢ်ခိၣ်ဖးလာ်ဆှိးတဖၣ်တဂ့ၤ. ဒီးနကအိၣ်မူယံာ်ယံာ်လီၤ.",
			"28": "<sup>28</sup> ပှၤအဂ့ၤအဝါတဖၣ်န့ၣ်တချုးလၢအစံးဆၢတၢ်ဒီးဆိကမိၣ်တၢ်လီၤ. မ့မ့ၢ်ပှၤအအၢအသီတဖၣ်န့ၣ်အိၣ်ဒီးတၢ်စံးဆၢလၢအချ့မးဘၣ်ဆၣ် ဒီး, ဒုးအိၣ်ထီၣ်တၢ်ကီတၢ်ခဲလီၤ.",
			"29": "<sup>29</sup> ဖဲပှၤအဂ့ၤတဖၣ်ဘါထုကဖၣ်တၢ်န့ၣ်ယွၤဒိကနၣ်ဝဲလီၤ. မ့မ့ၢ်ယွၤတကနာ်ဃုာ်ဘၣ်ပှၤအအၢအသီတဖၣ်ဘၣ်.",
			"30": "<sup>30</sup> မဲာ်နံၤကမှံတဖၣ်မၤသးခုနသးလီၤ. ဒီးတၢ်ကစီၣ်လၢအဂ့ၤတဖၣ် မၤမုာ်နသးအါထီၣ်လီၤ.",
			"31": "<sup>31</sup> နမ့ၢ်ဒိကနၣ်တၢ်သပှၢ်ပှၢ်ဖဲနဘၣ်တၢ်သိၣ်က့ၤသီက့ၤနၤဒီး, နမ့ၢ်ပှၤအကူၣ်သ့လီၤ.",
			"32": "<sup>32</sup> နမ့ၢ်တအဲၣ်ဒိးမၤလိမၤဒိးတၢ်ဘၣ်ဒီး, နမၤဘၣ်ဒိဆါလီၤနသးဒၣ်နဲလီၤ. နမ့ၢ်တူၢ်လိာ်တၢ်သိၣ်က့ၤသီက့ၤနၤဒီး, နကကဲထီၣ်ပှၤကူၣ်သ့ဂ့ၤန့ၣ်အလီၢ်တက့ၢ်လီၤ.",
			"33": "<sup>33</sup> လၢတၢ်ယူးယီၣ်ယွၤအပူၤန့ၣ်တၢ်မၤလိမၤဒိးအိၣ်ဝဲဒၣ်လီၤ. ဒီးတၢ်ဆီၣ်လီၤသးလဲၤလၢတၢ်လၤကပီၤအမဲာ်ညါလီၤ."
		},
		"16": {
			"1": "<sup>1</sup> ပကအိၣ်ဒီးပတၢ်ကူၣ်တၢ်တိာ်တဖၣ်လီၤ. ဘၣ်ဆၣ်ဒီးတၢ်စံၣ်ညီၣ်တဲာ်အိၣ်ဒီးကစၢ်ယွၤလီၤ.",
			"2": "<sup>2</sup> နကဆိကမိၣ်လၢတၢ်ကိးမံၤဒဲးလၢနမၤအီၤန့ၣ်, ဘၣ်ဝဲလီၤ. ဘၣ်ဆၣ်ဒီးယွၤကွၢ်ထံကွၢ်ဆးနတၢ်ပာ်သူၣ်ပာ်သးတဖၣ်လီၤ.",
			"3": "<sup>3</sup> ဃ့ယွၤလၢကဆိၣ်ဂ့ၤနတၢ်ကူၣ်တၢ်တိာ်တဖၣ်တက့ၢ်. ဒီးတုၤနဟံးထီၣ်ဖီၣ်ထီၣ်မၤအီၤန့ၣ်ကကဲထီၣ်လိၣ်ထီၣ်ဝဲလီၤ.",
			"4": "<sup>4</sup> ကယဲၢ်တၢ်ကိးမံၤဒဲးလၢယွၤမၤအီၤန့ၣ်အိၣ်ဒီးအတၢ်အကတၢၢ်လီၤ. ဒီးတၢ်အကတၢၢ်လၢပှၤတတီတလိၤအဂီၢ်န့ၣ်မ့ၢ်တၢ်မၤဟးဂီၤကွံာ် အီၤန့ၣ်လီၤ.",
			"5": "<sup>5</sup> ယွၤသးဟ့ပှၤကိးဂၤဒဲးလၢအပာ်ထီၣ်ထီအသးဒီးတပျဲပူၤကွံာ် အဝဲသ့ၣ်လၢတၢ်စံၣ်ညီၣ်နီတစုဘၣ်.",
			"6": "<sup>6</sup> သးတီဒီးကလုၢ်တီဒီးယွၤတက့ၢ်. ဒီးကစၢ်ယွၤကပျၢ်ကွံာ်နတၢ် ဒဲးဘးလီၤ. စူၢ်ယွၤတက့ၢ်, ဒီးတၢ်အၢတၢ်သီတဘၣ်ဘၣ်နၤနီတမံၤဘၣ်.",
			"7": "<sup>7</sup> တုၤနမၤတၢ်ဘၣ်ယွၤအသးဒီး, နဒုးကဲထီၣ်နဒုၣ်နဒါတဖၣ်လၢနတံၤ သကိးသ့လီၤ.",
			"8": "<sup>8</sup> တၢ်အိၣ်ဒီးတၢ်တစဲးဖိလၢတၢ်မၤန့ၢ်အီၤလၢတၢ်တီတၢ်လိၤအပူၤ န့ၣ်, ဂ့ၤဒိၣ်န့ၢ်ဒံးတၢ်အိၣ်ဒီးတၢ်အါလၢတၢ်မၤန့ၢ်အီၤလၢတၢ်တတီ တလိၤအပူၤတက့ၢ်န့ၣ်လီၤ.",
			"9": "<sup>9</sup> နမၤနတၢ်ကူၣ်တၢ်ကျဲၤဒၣ်နဲသ့လီၤ. ဘၣ်ဆၣ်ဒီးယွၤနဲၣ်နတၢ်ဖံး တၢ်မၤတဖၣ်လီၤ.",
			"10": "<sup>10</sup> စီၤပၤကတိၤတၢ်လၢယွၤအတၢ်စိတၢ်ကမီၤအပူၤလီၤ. အတၢ်စံၣ်ညီၣ်တဲာ်တဖၣ်ဘၣ်ဝဲထီဘိလီၤ.",
			"11": "<sup>11</sup> ယွၤအဲၣ်ဒိးစီၤပီၢ်သၣ်ဒီးနီၣ်ဃီၣ်တၢ်တဖၣ်ကတီဝဲလိၤဝဲ, ဒီးကယဲၢ်တၢ်ဆါတၢ်ပှ့ၤကိးမံၤကအိၣ်ဒီးတၢ်စံၣ်ညီၣ်တီလီၤ.",
			"12": "<sup>12</sup> စီၤပၤတဖၣ်ကွၢ်တမီာ်တၢ်အၢတၢ်သီတကဲဘၣ်. အဂ့ၢ်ဒ်အံၤ, တၢ်လၢအမၤဂၢၢ်မၤကျၢၤတၢ်ပၢတၢ်ပြးတမံၤမ့ၢ်ဝဲ တၢ်စံၣ်ညီၣ်တီန့ၣ်လီၤ.",
			"13": "<sup>13</sup> စီၤပၤတဂၤသးအိၣ်နၢ်ဟူတၢ်မ့ၢ်တၢ်တီဒီးကကွၢ်မဲာ်ပှၤလၢ အကတိၤတၢ်မ့ၢ်တၢ်တီန့ၣ်လီၤ.",
			"14": "<sup>14</sup> ပှၤကူၣ်တၢ်သ့တဂၤကကျဲးစၢးမၤသးခုစီၤပၤလီၤ. စီၤပၤအသးမ့ၢ်ဒိၣ်ထီၣ်ဒီး, ပှၤတဂၤဂၤကသံဝဲလီၤ.",
			"15": "<sup>15</sup> စီၤပၤအကွၢ်မဲာ်တၢ်န့ၣ်မၤသးဒ်တၢ်အၢၣ်တဖၣ်လၢအဟဲစိာ်မူခိၣ် ထံလၢတၢ်စူၤလီၤသီအကတီၢ်န့ၣ်လီၤ. တၢ်မူအိၣ်ဖဲန့ၣ်, န့ၣ်လီၤ.",
			"16": "<sup>16</sup> တၢ်န့ၢ်ဘၣ်တၢ်ကူၣ်သ့န့ၣ်ဂ့ၤန့ၢ်ထူတက့ၢ်လီၤ. ဒီးတၢ်န့ၢ်ဘၣ်တၢ်ကူၣ်တၢ်ဆးန့ၣ်ဂ့ၤလၢပှၤဃုထၢအီၤအါန့ၢ်စ့ တက့ၢ်လီၤ.",
			"17": "<sup>17</sup> ပှၤလၢအဂ့ၤတဖၣ်န့ၣ်ပိာ်ကျဲတဘိလၢအပဒ့ၣ်ဟးဆှဲးတၢ်အၢတၢ်သီ လီၤ. မၤသးဒ်န့ၣ်ဒီးနလဲၤဖဲလဲၣ်ဖဲလဲၣ်န့ၣ်ပလီၢ်နသးတက့ၢ်. တၢ်န့ၣ်ကအုၣ်က့ၤခီၣ်က့ၤနသးသမူလီၤ.",
			"18": "<sup>18</sup> တၢ်ပာ်ထီၣ်ထီသးန့ၣ်ဆှၢပှၤဆူတၢ်ဟးဂီၤ, ဒီးတၢ်ပာ်ကဖိသးန့ၣ်ဆူတၢ်လီၤပှီၢ်လီၤ.",
			"19": "<sup>19</sup> တၢ်ဆီၣ်လီၤသးဒီးတၢ်အိၣ်ဖှီၣ်အိၣ်ယာ်န့ၣ်ဂ့ၤဒိၣ်န့ၢ်ဒံးတၢ် ကဲထီၣ်ပှၤပာ်ကဖိအသးတဖၣ်အကျါတဂၤဒီးမၤန့ၢ်တၢ်ဟ့ၣ်နီၤလၢ အဝဲသ့ၣ်အတၢ်ဂုာ်န့ၢ်အကျါန့ၣ်လီၤ.",
			"20": "<sup>20</sup> ပာ်သူၣ်ပာ်သးသပှၢ်ပှၢ်လၢတၢ်လၢနဘၣ်တၢ်သိၣ်လိတ့ၢ်နၤဒီးနမၤတၢ် ကကဲထီၣ်လိၣ်ထီၣ်လီၤ. သန့ၤနသးလၢယွၤဒီးနကဘၣ်ဆိၣ်ဂ့ၤလီၤ.",
			"21": "<sup>21</sup> ပှၤကူၣ်သ့ဒီးဒိၣ်တုာ်ခိၣ်ပှဲၤတဂၤန့ၣ်ဘၣ်တၢ်သ့ၣ်ညါအီၤလၢအ တၢ်သ့ၣ်ညါနၢ်ပၢၢ်အဃိလီၤ. အတၢ်ကတိၤတဖၣ်ဒံးမုာ်အတၢ်ထုးန့ၢ် ပှၤအသးဒံးအါလီၤ.",
			"22": "<sup>22</sup> တၢ်ကူၣ်သ့န့ၣ်မ့ၢ်တၢ်မူအထံထီၣ်ပၢၢ်လၢပှၤကူၣ်သ့အဂီၢ်လီၤ. မ့မ့ၢ်တၢ်ကျဲးစၢးသိၣ်လိပှၤဟးဂီၤဖိန့ၣ်, မ့ၢ်တၢ်မၤလၢာ် ကလီတၢ်ဆၢကတီၢ်လီၤ.",
			"23": "<sup>23</sup> ပှၤသူၣ်ဆးသးဆးတဖၣ်န့ၣ်တချုးအကတိၤတၢ်ဒီးဆိကမိၣ်တၢ်လီၤ. အန့ၣ်ဒီးတၢ်လၢအဝဲသ့ၣ်စံးကတိၤဝဲန့ၣ်ထုးသူၣ်ထုးသးအါဒိၣ် တက့ၢ်လီၤ.",
			"24": "<sup>24</sup> တၢ်ကတိၤအမုာ်တဖၣ်လီၤဂာ်ဒီးကနဲအခိၣ်ထံလီၤ. ဆၢဝဲလၢထးခိၣ်အဂီၢ်ဒီးဂ့ၤလၢနတၢ်အိၣ်ဆူၣ်အိၣ်ချ့အဂီၢ် လီၤ.",
			"25": "<sup>25</sup> တၢ်လၢနဆိကမိၣ်မ့ၢ်ကျဲအဘၣ်န့ၣ်ဆှၢနၤဆူတၢ်သံသ့ဝဲလီၤ.",
			"26": "<sup>26</sup> ပှၤမၤတၢ်ဖိတဂၤအသးဃ့အီၣ်တၢ်, ဒုးမၤအီၤတၢ်ဆူၣ်ဒိၣ်ထီၣ် တက့ၢ်လီၤ. အဂ့ၢ်ဒ်အံၤ, အသးအိၣ်ဝဲလၢကမၤမံသူၣ်မံသးအတၢ်သၣ်ဝံၤအဃိလီၤ.",
			"27": "<sup>27</sup> ပှၤအၢပှၤသီတဖၣ်န့ၣ်ဃုကျဲတဖၣ်လၢကမၤဆါပှၤဂၤတဖၣ်လီၤ. အတၢ်ကတိၤတဖၣ်ဒၣ်လဲာ်အီၣ်ဂီၤတၢ်ဒ်တၢ်အၢတၢ်သီအသိးလီၤ.",
			"28": "<sup>28</sup> တၢ်ကတိၤသီၣ်ဝံသဲကလၤဘၣ်တၢ်ရၤလီၤအီၤလၢပှၤတတီတလိၤ တဖၣ်လီၤ. အဝဲသ့ၣ်ထိၣ်ဂဲၤထီၣ်တၢ်ကီတၢ်ခဲဒီးမၤလီၤဖး တၢ်ဒီတံၤဒီသကိးတဖၣ်လီၤ.",
			"29": "<sup>29</sup> ပှၤမၤဆူၣ်မၤစိးတၢ်တဖၣ်လီန့ၢ်အတံၤသကိးတဖၣ်ဒီးဆှၢ အဝဲသ့ၣ်ဆူတၢ်တတၢးတနါန့ၣ်လီၤ.",
			"30": "<sup>30</sup> ပလီၢ်သုသးလၢပှၤတဖၣ်လၢအနံၤကမှံထီၣ်ဒီးဖျးတဆံးအမဲာ်လၢ သုတက့ၢ်. အဝဲသ့ၣ်ကူၣ်ထီၣ်တၢ်အၢတၢ်သီတမံၤမံၤလံ.",
			"31": "<sup>31</sup> သးသမူအထီန့ၣ်မ့ၢ်ပှၤတီပှၤလိၤအတၢ်န့ၢ်ဘျုးလီၤ. ခိၣ်သူဝါန့ၣ်မ့ၢ်တၢ်လၤကပီၤအခိၣ်သလုးလီၤ.",
			"32": "<sup>32</sup> တၢ်ဝံသးစူၤဂ့ၤဒိၣ်န့ၢ်တၢ်ဂံၢ်ဆူၣ်ဘါဆူၣ်တက့ၢ်လီၤ. တၢ်မၤနၢၤဒီးတၢ်ပၢၤနသးဒၣ်နဲန့ၣ်ဂ့ၤဒိၣ်န့ၣ်ဒံးတၢ်ပၢၤ ဝ့ၢ်ဒီဝ့ၢ်တက့ၢ်လီၤ.",
			"33": "<sup>33</sup> ပှၤကညီတဖၣ်ကွံာ်တၢ်ဖးဒ်သိးအကသ့ၣ်ညါဘၣ်ကစၢ်ယွၤ အတၢ်ဘၣ်အသးလီၤ. ဘၣ်ဆၣ်ကစၢ်ယွၤအကစၢ်ဒၣ်ဝဲစံၣ်ညီၣ်နီၤဖးတၢ်အစၢန့ၣ်လီၤ."
		},
		"17": {
			"1": "<sup>1</sup> တၢ်အီၣ်ကိၣ်အဃ့တမီလၢအတၢ်ဃူတၢ်ဖိးအပူၤန့ၣ်ဂ့ၤန့ၢ်တၢ်အီၣ် အမူးဖးဒိၣ်လၢဟံၣ်လၢအပှဲၤဒီးတၢ်ကီတၢ်ခဲန့ၣ်လီၤ.",
			"2": "<sup>2</sup> ကုၢ်လၢအအိၣ်ဒီးတၢ်ကူၣ်တၢ်ဆးတဂၤန့ၣ်ကမၤန့ၢ်တၢ်စိတၢ်ကမီၤ လၢအကစၢ်အဖိခွါလၢတဂိာ်တသီၣ်ဘၣ်တဂၤအဖီခိၣ်ဒီးဒိး န့ၢ်တၢ်န့ၢ်သါတနီၤလီၤ.",
			"3": "<sup>3</sup> ထူဒီးစ့ဘၣ်တၢ်မၤကွၢ်အီၤလၢမ့ၣ်အူဒီးပှၤကညီတဂၤအသးန့ၣ် ဘၣ်တၢ်မၤကွၢ်အီၤလၢယွၤလီၤ.",
			"4": "<sup>4</sup> ပှၤမၤတၢ်အၢဒိကနၣ်တၢ်ဆိကမိၣ်အအၢအသီတဖၣ်, ဒီးပှၤလီတၢ်တဖၣ်ဒိကနၣ်တၢ်လီတၢ်ဝ့ၤတဖၣ်လီၤ.",
			"5": "<sup>5</sup> နမ့ၢ်နံၤဘၣ်ဖၣ်လဲပှၤဖှီၣ်ဖိယာ်ဖိဒီးနဒုၣ်ဒွဲၣ်ကစၢ်ယွၤလၢ အတ့လီၤအဝဲသ့ၣ်လီၤ. နမ့ၢ်သးခုလၢပှၤအဂၤတဂၤအတၢ်ဟဲဝံတဂ့ၤတဘၣ်ဒီး, နကဘၣ်တၢ်စံၣ်ညီၣ်လီၤ.",
			"6": "<sup>6</sup> ပှၤသးပှၢ်တဖၣ်ပာ်ကဖၢလၢအသးလၢအလံၤတဖၣ်အဃိဒ်ဖိသၣ်ပိာ်ခွါ တဖၣ်ပာ်ကဖၢလၢအသးလၢအပၢ်တဖၣ်အဃိအသိးန့ၣ်လီၤ.",
			"7": "<sup>7</sup> ပှၤလၢတၢ်လီၤယူးယီၣ်ပာ်ကဲအီၤတဖၣ်တကတိၤတၢ်လီတၢ်ဝ့ၤတဖၣ် ဘၣ်. ဒီးပှၤဟးဂီၤဖိတဖၣ်တအိၣ်ဒီးတၢ်ကတိၤလၢအလုၢ်အပှ့ၤအိၣ် နီတမံၤဘၣ်.",
			"8": "<sup>8</sup> ပှၤတနီၤဆိကမိၣ်ဝဲလၢတၢ်ဟ့ၣ်ခိၣ်ဖးလာ်ဆှိးမၤတၢ်ဒ်တၢ်မၤ ကဒါပှၤမဲာ်တခါအသိး, ဒီးဆိကမိၣ်ဝဲလၢတၢ်အံၤမၤတၢ်သ့ခဲလၢာ်လီၤ.",
			"9": "<sup>9</sup> နမ့ၢ်အဲၣ်ဒိးပှၤဘၣ်အသးလၢနၤဒီးဖဲအမၤကမၣ်နၤန့ၣ်ပျၢ် အတၢ်ကမၣ်တက့ၢ်. တၢ်သ့ၣ်နီၣ်ထီၣ်တၢ်ကမၣ်တဖၣ်န့ၣ်, မၤလီၤဖးတၢ်ဒီတံၤဒီသကိးသ့ဝဲလီၤ.",
			"10": "<sup>10</sup> ပှၤသူၣ်ဆးသးဆးတဂၤမၤလိန့ၢ်တၢ်ခီဖျိတၢ်သိၣ်ဃီၣ်တထံၣ်ဒိၣ် န့ၣ်ဒံးပှၤဟးဂီၤဖိတဂၤမၤလိန့ၢ်တၢ်ခီဖျိတၢ်တီၢ်အီၤအဘီ တကယၤတက့ၢ်လီၤ.",
			"11": "<sup>11</sup> တၢ်သံကဟဲဝဲဒၣ်ဒ်ပှၤစိာ်တၢ်ကစီၣ်အအၢတဂၤအသိးဆူပှၤ တတီတလိၤတဖၣ်လၢအထိၣ်ဟူးထိၣ်ဂဲၤထီၣ်တၢ်ကီတၢ်ခဲ တဘိယူၢ်ဃီန့ၣ်လီၤ.",
			"12": "<sup>12</sup> တၢ်သဂၢၢ်ဘၣ်တၤသူမိၢ်တဒုလၢပှၤဟုၣ်န့ၢ်အဖိတဖၣ်န့ၣ်ဂ့ၤန့ၢ် ဒိၣ်န့ၢ်ဒံးတၢ်သဂၢၢ်ဘၣ်ပှၤဟးဂီၤဖိတနီၤလၢအတၢ်မၤအါဝဲဒၣ် လၢတၢ်မၤတဂိာ်တသီၣ်ဘၣ်တဖၣ်တက့ၢ်လီၤ.",
			"13": "<sup>13</sup> နမ့ၢ်ဟ့ၣ်ကၣ်တၢ်အၢလၢတၢ်ဂ့ၤအဂီၢ်န့ၣ်, နထုးထီၣ်ကွံာ်တၢ်အၢတၢ်သီလၢနဟံၣ်ပူၤတသ့နီတဘျီဘၣ်.",
			"14": "<sup>14</sup> တၢ်စးထီၣ်တၢ်ဂ့ၢ်လိာ်ဘှီလိာ်တမံၤန့ၣ်လီၤဂာ်ဒ်ထံတမၢၣ်တဘိ အတၢ်စးထီၣ်ကၢ်အသိးလီၤ. ဆိကတီၢ်အီၤတချုးလၢအလဲၤ ဆူညါန့ၣ်တက့ၢ်.",
			"15": "<sup>15</sup> တၢ်စံၣ်ညီၣ်ဃၣ်ပှၤလၢအတၢ်ကမၣ်တအိၣ်ဘၣ်ဒီးပျၢ်ဖျဲးပှၤတတီ တလိၤန့ၣ်, မ့ၢ်တၢ်လီၤသးဟ့လၢယွၤအမဲာ်ညါခံမံၤလိာ်လီၤ.",
			"16": "<sup>16</sup> ပှၤဟးဂီၤဖိမၤလၢာ်စ့လၢတၢ်မၤလိမၤဒိးအဂီၢ်န့ၣ်တမၤဂ့ၤ ဘၣ်အီၤဘၣ်. အဂ့ၢ်ဒ်အံၤ, အတၢ်ဆိကမိၣ်ကွၢ်ထံကွၢ်ဆးတအိၣ်ဘၣ်အဃိလီၤ.",
			"17": "<sup>17</sup> တံၤသကိးတဖၣ်ဒုးနဲၣ်အတၢ်အဲၣ်တၢ်ကွံထီဘိလီၤ. မ့တမ့ၢ်လၢတၢ်နီၤတူၢ်သကိးတၢ်ကီတၢ်ခဲဘၣ်ဒီးဒီပုၢ်ဝဲၢ်တဖၣ် အိၣ်လၢမနုၤအဂီၢ်လဲၣ်.",
			"18": "<sup>18</sup> ထဲဒၣ်ပှၤလၢအသးတဆးတဂၤဧိၤကအၢၣ်လီၤအီၤလီၤလၢကဟံးန့ၢ်မူ ဒါလၢပှၤအဂၤတဂၤအဒ့ၣ်ကမၣ်တဖၣ်အဂီၢ်လီၤ.",
			"19": "<sup>19</sup> တၢ်အဲၣ်တၢ်ဒဲးဘးန့ၣ်မ့ၢ်တၢ်အဲၣ်တၢ်မၤကီမၤခဲတၢ်လီၤ. နမ့ၢ်ကတိၤဒိၣ်နကိာ်ကိးဆၢကတီၢ်ဒဲးန့ၣ်, နဃုန့ၢ်တၢ်ကီတၢ်ခဲန့ၣ်လီၤ.",
			"20": "<sup>20</sup> ပှၤတဂၤလၢအဆိကမိၣ်ဒီးကတိၤတၢ်အၢတၢ်သီန့ၣ်, မုၢ်လၢ်ဝဲသ့ဒၣ်ထဲကထံၣ်န့ၢ်တၢ်နးတၢ်ဖှီၣ်ဒီးထံၣ်န့ၢ်တၢ် အဂ့ၤတသ့ဘၣ်နီတမံၤဘၣ်.",
			"21": "<sup>21</sup> လၢပၢ်တဂၤ, လၢအဖိခွါမၤတၢ်တဂိာ်တသီၣ်ဘၣ်တဖၣ်အဂီၢ်န့ၣ်, အိၣ်ဒၣ်ထဲတၢ်သူၣ်အုးသးအုးဒီးတၢ်အဂၤတအိၣ်ဘၣ်လၢအဂီၢ်နီ တမံၤဘၣ်.",
			"22": "<sup>22</sup> သးလၢအခုန့ၣ်ဒုးအိၣ်ဆူၣ်အိၣ်ချ့နၤလီၤ. မ့မ့ၢ်တၢ်မဲာ်လီၤသပှၢ်တဘိယူၢ်ဃီမ့ၢ်တၢ်သံကယီကယီလီၤ.",
			"23": "<sup>23</sup> စံၣ်ညီၣ်ကွီၢ်တတီတတြၢ်တဖၣ်တူၢ်လိာ်တၢ်ဟ့ၣ်ခူသူၣ်ခိၣ်ဖး လာ်ဆှိးလီၤ. အန့ၣ်ဒီးတၢ်စံၣ်ညီၣ်တီတမၤအသးဘၣ်.",
			"24": "<sup>24</sup> ပှၤလၢအသူၣ်ဆးသးဆးတဂၤန့ၣ်ကွၢ်စိဃီၤဆူတၢ်ကူၣ်သ့ အတၢ်မၤလီၤ. မ့မ့ၢ်ပှၤဟးဂီၤဖိတဂၤန့ၣ်စးထီၣ်လဲၤတၢ်လၢ တၢ်ပညိၣ်အါမံၤအပူၤလီၤ.",
			"25": "<sup>25</sup> ဖိခွါလၢအဟးဂီၤတဂၤဟဲစိာ်တၢ်သူၣ်အုးသးအုးဆူအပၢ် အအိၣ်ဒီးတၢ်သးဟးဂီၤအခၣ်တဖၣ်ဆူအမိၢ်အအိၣ်န့ၣ်လီၤ.",
			"26": "<sup>26</sup> တၢ်မၢပှၤလၢအတၢ်ကမၣ်တအိၣ်တဂၤလိးက့ၤစ့န့ၣ်တဘၣ်ဘၣ်. တၢ်စံၣ်ညီၣ်တီဘၣ်တၢ်ဘိးကဒါကွံာ်အီၤဖဲပှၤအဂ့ၤတဖၣ်ဘၣ်တၢ် စံၣ်ညီၣ်အီၤလီၤ.",
			"27": "<sup>27</sup> ပှၤလၢအနာ်လီၤအသးလီၤတံၢ်လီၤဆဲးတဂၤန့ၣ်တကတိၤတၢ်တပယူာ်ဃီ ဘၣ်. ဒီးပှၤလၢအပာ်အသးခုၣ်ခုၣ်မုာ်မုာ်န့ၣ်မ့ၢ်ပှၤတဂၤလၢအအိၣ်ဒီး တၢ်ထံၣ်တၢ်နီၢ်နီၢ်န့ၣ်လၢသးအမဲာ်န့ၣ်လီၤ.",
			"28": "<sup>28</sup> ပမ့ၢ်ဘၣ်စံးတၢ်အလၢာ်န့ၣ်ပှၤဟးဂီၤဖိတဂၤဒၣ်လဲာ်မ့ၢ်အိၣ်ဘှီၣ် ဒီးကးတံၢ်အထးခိၣ်န့ၣ်, တၢ်ကပာ်ဒီးဆိကမိၣ်အီၤလၢအမ့ၢ်ပှၤကူၣ်သ့ဒီးပှၤသူၣ်ဆးသးဆး တဂၤန့ၣ်လီၤ."
		},
		"18": {
			"1": "<sup>1</sup> ပှၤလၢအသးတလီၤပလိာ်ဒီးပှၤဂၤတဖၣ်န့ၣ်သးစဲဒၣ်ထဲလၢ အနီၢ်ကစၢ်အဂ့ၢ်အကျိၤန့ၣ်လီၤ. အဝဲသ့ၣ်ကထီဒါတၢ်လၢပှၤ အဂၤကိးဂၤဒဲးထံၣ်လၢအဘၣ်န့ၣ်လီၤ.",
			"2": "<sup>2</sup> ပှၤဟးဂီၤဖိတဂၤန့ၣ်သ့ၣ်ညါနၢ်ပၢၢ်တၢ်တမံၤဧါ, တသ့ၣ်ညါဝဲ ဘၣ်ဧါန့ၣ်တကနာ်ဃုာ်ဝဲဘၣ်. ကယဲၢ်တၢ်လၢအသးအိၣ်မၤဝဲ တဖၣ်န့ၣ်, မ့ၢ်တၢ်ဒုးနဲၣ်အတၢ်သ့တၢ်ဘၣ်ဒ်လဲၣ်ဒ်လဲၣ်န့ၣ်လီၤ.",
			"3": "<sup>3</sup> တၢ်ဒဲးဘးဒီးတၢ်မဲာ်ဆှးလဲၤသကိးဃုာ်တၢ်လီၤ. ညိကွံာ်နတၢ်လၤကပီၤဒီးနကဒိးန့ၢ်တၢ်ဒုၣ်ဒွဲၣ်လၢအလီၢ်လီၤ.",
			"4": "<sup>4</sup> ပှၤတဂၤအတၢ်ကတိၤတဖၣ်မ့ၢ်တၢ်ကူၣ်တၢ်ဆးအဂံၢ်ထံးတမံၤသ့ဝဲ လီၤ. ယိာ်ဝဲဒ်ပီၣ်လဲၣ်အသိး, ဒီးဆှံဂ့ၤဝဲဒ်ထံဖိကျိလၢ အယွၤလီၤဝဲအသိးလီၤ.",
			"5": "<sup>5</sup> တၢ်ကွၢ်မဲာ်ပှၤမၤကမၣ်တၢ်ဒီးတၢ်တြီဃာ်ပှၤလၢအတၢ်ကမၣ် တအိၣ်ဘၣ်တဂၤလၢကဒိးန့ၢ်တၢ်စံၣ်ညီၣ်တီအဂီၢ်န့ၣ်, မ့ၢ်တၢ်လၢအတဘၣ်ဘၣ်လီၤ.",
			"6": "<sup>6</sup> ဖဲပှၤဟးဂီၤဖိတနီၤစးထီၣ်တၢ်ဂ့ၢ်လိာ်ဘှီလိာ်တမံၤန့ၣ်, အဝဲဃ့န့ၢ်နီၣ်တီၢ်တဘီလီၤ.",
			"7": "<sup>7</sup> ဖဲပှၤဟးဂီၤဖိတဂၤကတိၤတၢ်န့ၣ်, အဝဲမၤဟးဂီၤလီၤအသးဒၣ်ဝဲ လီၤ. အဝဲဘၣ်တၢ်ဖီၣ်န့ၢ်အီၤလၢအတၢ်ကတိၤဒၣ်ဝဲတဖၣ်အပျံၤ သကွီၤန့ၣ်လီၤ.",
			"8": "<sup>8</sup> တၢ်သီၣ်ဝံသဲကလၤပှၤအဂ့ၢ်မ့ၢ်တၢ်လၢအဝံၣ်ဘဲဒိၣ်မးဒီး ပအဲၣ်ဒိးယူၢ်လီၤကွံာ်အီၤဒိၣ်မးလီၤ.",
			"9": "<sup>9</sup> ပှၤအကၢၣ်တဂၤန့ၣ်အၢထဲသိးသိးပှၤတဂၤလၢအမၤဟးဂီၤတၢ်န့ၣ် လီၤ.",
			"10": "<sup>10</sup> ယွၤလီၤဂာ်ဒီးတၢးထီခၢၣ်သနၢၣ်တဖျၢၣ်ဖဲပှၤအတီအလိၤလဲၤနုာ် ဒီးအိၣ်ပူၤဖျဲးဝဲသ့န့ၣ်လီၤ.",
			"11": "<sup>11</sup> ပှၤအထူးအတီၤတဖၣ်တခီန့ၣ်ဆိကမိၣ်ဝဲလၢအတၢ်ထူးတၢ်တီၤဒီဒၣ် အဝဲသ့ၣ်ဒ်ဝ့ၢ်တဖျၢၣ်လၢအအိၣ်ဒီးအခိၣ်ဒူတဖၣ်လၢအထီဒီးအိၣ် ဝးတရံးအီၤအသိးန့ၣ်လီၤ.",
			"12": "<sup>12</sup> တချုးအဘၣ်တၢ်မၤဟးဂီၤအီၤဒံးဘၣ်ဒီးပှၤတဂၤပာ်ထီၣ်ထီ အသးလီၤ. မ့မ့ၢ်တၢ်ဆီၣ်လီၤသးန့ၣ်အိၣ်ဆိန့ၢ်တၢ်လၤကပီၤ တက့ၢ်လီၤ.",
			"13": "<sup>13</sup> တချုးနစံးဆၢဒံးတၢ်ဒီး, ဒိကနၣ်တၢ်တက့ၢ်. နမ့ၢ်တမၤဒ်န့ၣ်ဘၣ်ဒီးနမ့ၢ်ဒၣ်ပှၤလၢအသးတဆးဒီးဒုၣ်ဒွဲၣ်ပှၤ ဂၤန့ၣ်လီၤ.",
			"14": "<sup>14</sup> ဖဲနဆူးနဆါအခါန့ၣ်နတၢ်သးဆူၣ်အိၣ်မူ, ဟံးဃာ်ကျၢၤနၤသ့ဝဲ လီၤ. ဘၣ်ဆၣ်တၢ်န့ၣ်မ့ၢ်လီၤမၢ်ကွံာ်န့ၢ်နၤဒီး, နတၢ်မုၢ်လၢ်လၢခံ ကတၢၢ်လၢာ်ကွံာ်ဝဲလီၤ.",
			"15": "<sup>15</sup> ပှၤလၢအအိၣ်ဒီးတၢ်သူၣ်ဆးသးဆးတဖၣ်န့ၣ်, အသးဆူၣ်ဒီးအိၣ်ကတဲာ်ကတီၤအသးထီဘိလၢကမၤလိန့ၢ်တၢ်လီၤ.",
			"16": "<sup>16</sup> နအဲၣ်ဒိးထံၣ်လိာ်ပှၤအကါဒိၣ်တဂၤဧါ. လဲၤစိာ်န့ၢ်အီၤတၢ်ဟ့ၣ် တမံၤဒီးကညီလၢနဂီၢ်လီၤ.",
			"17": "<sup>17</sup> တချုးဒံးလၢပှၤလၢအထီဒါအီၤတဂၤဟဲဝဲဒီးစးထီၣ်သံကွၢ်သံဒိး အီၤတၢ်န့ၣ်ထီဘိပှၤတဂၤလၢအစးထီၣ်ကတိၤတၢ်လၢကွီၢ်ဘျီၣ်ပူၤ, အတၢ်ကဖျါဘၣ်လီၤ.",
			"18": "<sup>18</sup> ပှၤစိကမီၤဒိၣ်ခံဂၤမ့ၢ်ထီဒါလိာ်အသးတဂၤဒီးတဂၤလၢကွီၢ် ဘျီၣ်အပူၤဒီး, တၢ်ဖီၣ်တၢ်ဖးတဖၣ်မၤဝံၤတၢ်ဂ့ၢ်သ့ဝဲလီၤ.",
			"19": "<sup>19</sup> မၤစၢၤနဒီပုၢ်ဝဲၢ်ဒီးအဝဲဒၣ်ကကဟုကယာ်နၤဒ်ဝ့ၢ်အခိၣ်ဒူလၢ အအိၣ်ခၢၣ်သနၢၣ်တခါအသိးန့ၣ်လီၤ. ဘၣ်ဆၣ်နမ့ၢ်အ့ၣ်လိာ်ဆိးက့ လိာ်နသးဒီးအီၤဒီး, အဝဲဒၣ်ကကးတံာ်အတြဲၤတဖၣ်လၢနၤလီၤ.",
			"20": "<sup>20</sup> နကဘၣ်အိၣ်မူဃုာ်ဒီးကယဲၢ်နတၢ်ကတိၤအတၤသၣ်တဖၣ်န့ၣ်လီၤ.",
			"21": "<sup>21</sup> တၢ်လၢနကတိၤအီၤန့ၣ်ပၢၤဃာ်တၢ်အိၣ်မူမ့တမ့ၢ်မၤဟးဂီၤအီၤ သ့လီၤ. မၤသးဒ်န့ၣ်ဒီးနကဘၣ်တူၢ်လိာ်နတၢ်ကတိၤတဖၣ်အတၤသၣ်တဖၣ်လီၤ.",
			"22": "<sup>22</sup> ပှၤလၢအထံၣ်န့ၢ်အမါတဂၤန့ၣ်ထံၣ်န့ၢ်တၢ်အဂ့ၤတမံၤ, ဒီးဒိးန့ၢ်ဘၣ်တၢ်ဘျုးတၢ်ဖှိၣ်လၢယွၤလီၤ.",
			"23": "<sup>23</sup> ဖဲပှၤအဖှီၣ်တဂၤကတိၤတၢ်န့ၣ်, အဝဲဘၣ်ဃ့သကွံၢ်ဘါကညးတၢ်လီၤ. မ့မ့ၢ်ဖဲပှၤအထူးအတီၤတဂၤစံးဆၢတၢ်န့ၣ်, မၤဝဲရၢၢ်ရၢၢ်စၢၢ်စၢၢ်န့ၣ်လီၤ.",
			"24": "<sup>24</sup> တၢ်ရ့တံၤရ့သကိးတနီၤနီၤန့ၣ်တဂၢၢ်တကျၢၤဘၣ်. ဘၣ်ဆၣ်ဒီးတံၤသကိးတနီၤနီၤမ့ၢ်ပှၤသးတီအါန့ၢ်ဒီပုၢ်ဝဲၢ် တဖၣ်တက့ၢ်လီၤ."
		},
		"19": {
			"1": "<sup>1</sup> တၢ်မ့ၢ်ပှၤဖှီၣ်ဖိတဂၤလၢအတီအလိၤန့ၣ်, ဂ့ၤဒိၣ်န့ၢ်ဒံးတၢ်မ့ၢ်ပှၤဟးဂီၤဖိတဂၤလၢအလီတၢ်န့ၣ်လီၤ.",
			"2": "<sup>2</sup> တၢ်သးဆူၣ်လၢတအိၣ်ဒီးတၢ်သ့ၣ်ညါန့ၣ်တဂ့ၤဘၣ်. ဒီးတၢ်သးတစူၤန့ၣ်ကဆှၢနၤဆူတၢ်ကီတၢ်ခဲအပူၤလီၤ.",
			"3": "<sup>3</sup> ပှၤတနီၤနီၤမၤဟးဂီၤလီၤအသးဒၣ်ဝဲခီဖျိနီၢ်ကစၢ်ဒၣ်ဝဲအတၢ် မၤတဂိာ်တသီၣ်တဖၣ်ဝံၤဒီးပာ်တၢ်ကမၣ်လၢယွၤအလိၤလီၤ.",
			"4": "<sup>4</sup> တၢ်ထူးတၢ်တီၤဟဲစိာ်တံၤသကိးအသီအါဂၤလီၤ. မ့မ့ၢ်တၢ်ဖှီၣ်တၢ်ယာ်န့ၣ်ဟံးဃာ်တံၤသကိးစှၤဂၤဒၣ်လဲာ်တန့ၢ် ဘၣ်.",
			"5": "<sup>5</sup> နမ့ၢ်ကတိၤတၢ်လီတၢ်ဝ့ၤတဖၣ်လၢကွီၢ်ဘျီၣ်အပူၤန့ၣ်နကဘၣ် တၢ်စံၣ်ညီၣ်လီၤ. တၢ်ပူၤဖျဲးတအိၣ်ဘၣ်ဝဲဘၣ်.",
			"6": "<sup>6</sup> ပှၤကိးဂၤဒဲးကျဲးစၢးဃုမၤန့ၢ်ပှၤလၢအကါဒိၣ်တဖၣ်အတၢ်ဘၣ် အသးလီၤ. ဒီးပှၤခဲလၢာ်စံးလီၤအသးလၢအဒီတံၤဒီသကိးဒီးပှၤ တဂၤလၢအဟ့ၣ်တၢ်ဟ့ၣ်တဖၣ်န့ၣ်လီၤ.",
			"7": "<sup>7</sup> ပှၤဖှီၣ်ဖိယာ်ဖိတဂၤအဒီပုၢ်ဝဲၢ်တဖၣ်ဒၣ်လဲာ်သးဟ့အီၤလီၤ. အတံၤသကိးတဖၣ်ဟးယံၤဒီးအီၤန့ၣ်တလီၤကမၢကမၣ်ဘၣ်. ကျဲးစၢးဝဲဆူၣ်ထဲလဲၣ်ထဲလဲၣ်ဘၣ်ဆၣ်မၤအဝဲသ့ၣ်တန့ၢ်နီတဂၤဘၣ်.",
			"8": "<sup>8</sup> မၤဘျုးလီၤနသးတမံၤဒီးမၤလိကယဲၢ်တၢ်လၢနမၤသ့န့ၣ်တက့ၢ်. အန့ၣ်ဝံၤဒီးသ့ၣ်နီၣ်ထီၣ်တၢ်လၢနမၤလိတ့ၢ်ဒီး နကဘီၣ်ထီၣ်ညီထီၣ်လီၤ.",
			"9": "<sup>9</sup> ပှၤလၢအကတိၤတၢ်လီတၢ်ဝ့ၤတဖၣ်လၢကွီၢ်ဘျီၣ်ပူၤန့ၣ်ပူၤဖျဲး ဒီးတၢ်စံၣ်ညီၣ်တသ့ဘၣ်နီတဂၤဘၣ်. အဝဲဘၣ်တၢ်စံၣ်ညီၣ်ဃါမနၤလီၤ.",
			"10": "<sup>10</sup> ပှၤဟးဂီၤဖိတဖၣ်တကြၢးအိၣ်မူဘၣ်လၢဟီၣ်ခိၣ် အတၢ်မုာ်တၢ်ပၢၤအပူၤဘၣ်. ဒီးကုၢ်တဖၣ်တကြၢးပၢဘၣ်ပှၤတူၢ်ဒိၣ်ကီၤဒိၣ်တဖၣ်ဘၣ်.",
			"11": "<sup>11</sup> နမ့မ့ၢ်ပှၤသူၣ်ထံသးဆးန့ၣ်နကပၢၤနသးလီၤ. ဖဲပှၤတဂၤဂၤမၤကမၣ်နၤန့ၣ်, နမ့ၢ်ကွၢ်ကပာ်ကွံာ်အီၤဒီးတၢ်န့ၣ် မ့ၢ်တၢ်ဂ့ၤတၢ်ဝါဖးဒိၣ်တမံၤလီၤ.",
			"12": "<sup>12</sup> စီၤပၤအတၢ်သးထီၣ်န့ၣ်လီၤဂာ်ဒ်ခ့ယုၢ်တဒုအကညီၤတၢ်အသိးလီၤ. မ့မ့ၢ်အတၢ်ဘၣ်အသးန့ၣ်မၤအသးဒ်ပစီၤထံလၢအလီၤဘၣ်လၢကပံာ် အဖီခိၣ်အသိးန့ၣ်လီၤ.",
			"13": "<sup>13</sup> ဖိခွါလၢအဟးဂီၤန့ၣ်ဆှၢအပၢ်ဆူတၢ်ဟးဂီၤသ့လီၤ. ဒီးမါလၢအကဒူးကဒ့ၣ်တၢ်တဂၤန့ၣ်လီၤဂာ်ဒီးမူခိၣ်ထံလၢအလီၤ စီၤစီာ်စီာ်အသိးန့ၣ်လီၤ.",
			"14": "<sup>14</sup> ပှၤကညီတဂၤန့ၢ်သါဘၣ်ဟံၣ်ဃီဒီးကျိၣ်စ့လၢအမိၢ်အပၢ်တဖၣ်အအိၣ် သ့လီၤ. မ့မ့ၢ်ထဲယွၤတဂၤဧိၤဟ့ၣ်အီၤမါလၢအသူၣ်ထံသးဆးတဂၤသ့ဝဲ လီၤ.",
			"15": "<sup>15</sup> နမ့ၢ်အဲၣ်ဒိးကၢၣ်န့ၣ်မၤကွၢ်ကွၢ်တက့ၢ်. မံဆူၣ်ဆူၣ်တက့ၢ်. ဒီးနကသၣ်ဝံၤလီၤဒိလီၤ.",
			"16": "<sup>16</sup> တိၢ်န့ၢ်ကစၢ်ယွၤအတၢ်သိၣ်တၢ်သီတဖၣ်ဒီးနကအိၣ်မူယံာ်ထီၣ် လီၤ. နမ့ၢ်ကွၢ်ကပာ်ကွံာ်အီၤဒီးနကသံလီၤ.",
			"17": "<sup>17</sup> ဖဲနဟ့ၣ်တၢ်ဆူပှၤဖှီၣ်ဖိယာ်ဖိဒီး, တၢ်န့ၣ်မၤအသးဒ်တၢ်ဟ့ၣ် လီၤတၢ်ဆူယွၤအအိၣ်အသိးန့ၣ်လီၤ. ဒီးယွၤကဟ့ၣ်ကဒါက့ၤနတၢ်လီၤ.",
			"18": "<sup>18</sup> သိၣ်က့ၤသီက့ၤနဖိနလံၤတဖၣ်ဖဲအဝဲသ့ၣ်အသးစၢ်ဒံးလၢကမၤလိ တၢ်အဂီၢ်အခါတက့ၢ်. နမ့ၢ်တမၤဘၣ်ဒီး, နမၤစၢၤလံအဝဲသ့ၣ်လၢ ကမၤဟးဂီၤလီၤက့ၤအသးဒၣ်ဝဲလီၤ.",
			"19": "<sup>19</sup> ပှၤတဂၤဂၤမ့ၢ်အိၣ်ဒီးတၢ်သးထီၣ်ကဲၤတမံၤန့ၣ်, မ်အတူၢ်တၢ်အဘူးအလဲတဖၣ်န့ၣ်တက့ၢ်. နမ့ၢ်ထုးထီၣ်ကွံာ်အီၤလၢ တၢ်ကီတၢ်ခဲအပူၤတဘျီဒီးနကဘၣ်မၤကဒီးအီၤတဘျီန့ၣ်လီၤ.",
			"20": "<sup>20</sup> နမ့ၢ်ဒိကနၣ်တၢ်ဟ့ၣ်ကူၣ်ဟ့ၣ်ဖးဒီးသးအိၣ်မၤလိတၢ်န့ၣ်တနံၤ န့ၣ်နကမ့ၢ်ပှၤကူၣ်တၢ်သ့လီၤ.",
			"21": "<sup>21</sup> ပှၤကတိာ်ကကျဲၤကယဲၢ်တၢ်ကိးအကလုာ်ဒဲးဘၣ်ဆၣ်ဒီးယွၤအတၢ်ဘၣ် အသးန့ၣ်ကကဲထီၣ်လိၣ်ထီၣ်ဝဲဒၣ်လီၤ.",
			"22": "<sup>22</sup> တၢ်လၢအလိၣ်ဝဲလၢပှၤကညီတဂၤအပူၤန့ၣ်မ့ၢ်တၢ်သးတီလီၤ. ဒီးပှၤအဖှီၣ်အယာ်တဂၤန့ၣ်ဂ့ၤဒိၣ်န့ၢ်ဒံးပှၤလီတၢ်တဂၤတက့ၢ် န့ၣ်လီၤ.",
			"23": "<sup>23</sup> ပျံၤယွၤဒီးယူးယီၣ်အီၤတက့ၢ်. ဒီးနကအိၣ်မူအါနံၣ်အါလါ, သူၣ်မံသးမံဒီးပူၤဖျဲးလၢတၢ်မၤဆူးမၤဆါန့ၣ်လီၤ.",
			"24": "<sup>24</sup> ပှၤတနီၤနီၤကၢၣ်ဝဲတုၤဒၣ်လဲာ်တသးအိၣ်ဒၢနုာ်တၢ်အီၣ်တၢ်အီလၢ အကိာ်ပူၤဒၣ်ဝဲဘၣ်န့ၣ်လီၤ.",
			"25": "<sup>25</sup> ပှၤပာ်ထီၣ်ထီအသးတဖၣ်န့ၣ်, ကြၢးဘၣ်တၢ်စံၣ်ညီၣ်အီၤဒ်သိး, ပှၤလၢအတသ့ၣ်ညါတၢ်အါန့ၢ်အဝဲသ့ၣ်တဖၣ်ကမၤလိန့ၢ်တၢ်မၤလိ တမံၤန့ၣ်လီၤ. နမ့မ့ၢ်ပှၤကူၣ်သ့ဒီး, ဖဲတၢ်သိၣ်က့ၤသီက့ၤနၤန့ၣ်နကမၤလိတၢ်လီၤ.",
			"26": "<sup>26</sup> ပှၤလၢအမၤဆူၣ်မၤစိးအပၢ်ဒီးဟီထီၣ်ကွံာ်အမိၢ်န့ၣ်, မ့ၢ်ဖိခွါတဂၤလၢအဒုးအိၣ်ထီၣ်တၢ်မဲာ်ဆှးဒီးဟဲစိာ်တၢ်ဒုၣ် ဒွဲၣ်န့ၣ်လီၤ.",
			"27": "<sup>27</sup> ဖိခွါဧၢ, ဖဲနဆိကတီၢ်တၢ်မၤလိန့ၢ်တၢ်န့ၣ်, တစိၢ်ဖိဒီးနကကွၢ်ကပာ်ကွံာ်တၢ်လၢနသ့ၣ်ညါတ့ၢ်လံအီၤန့ၣ်လီၤ.",
			"28": "<sup>28</sup> လၢအလီၢ်ဖဲပှၤအုၣ်အသးတဂၤပာ်လီၤအသးလၢကမၤဆါပှၤတဂၤဂၤ န့ၣ်, တၢ်စံၣ်ညီၣ်တီတအိၣ်ဘၣ်. ပှၤအအၢအသီ တဖၣ်အဲၣ်တၢ်အၢတၢ်သီအတၢ်ဝံၣ်သိဝံၣ်ဘဲးလီၤ.",
			"29": "<sup>29</sup> ပှၤဟးဂီၤဖိလၢအပာ်ထီၣ်ထီအသးတဂၤန့ၣ်ကဒိးန့ၢ်နီၣ်တီၢ်တဘီ သပှၢ်တၢၢ်လီၤ."
		},
		"20": {
			"1": "<sup>1</sup> တၢ်အီမူၤသံးဒုးကဲထီၣ်နၤလၢပှၤတၢထီၣ်တၢလီၤဒီးပှၤ ဟးဂီၤဖိလီၤ. တၢ်အီၤမူၤအီဘှီးန့ၣ်မ့ၢ်တၢ်မၢးလီၤ.",
			"2": "<sup>2</sup> ပျံၤစီၤပၤတဂၤလၢအသူၣ်ဒိၣ်သးဖျိးဒ်နပျံၤခ့ယုၢ်တဒုလၢ အကညီၤရူၢ်ရူၢ်အသိးန့ၣ်တက့ၢ်. နမ့ၢ်ထိၣ်ဂဲၤအတၢ်သးထီၣ်ဒီး, မ့ၢ်ဒၣ်နမၤသံလီၤနသးလီၤ.",
			"3": "<sup>3</sup> ပှၤဟးဂီၤဖိတဂၤလၢ်လၢ်စးထီၣ်တၢ်ဂ့ၢ်လိာ်ဘှီလိာ်တဖၣ်သ့လီၤ. မ့မ့ၢ်တၢ်အိၣ်ယံၤဒီးတၢ်အ့ၣ်လိာ်ဆိးက့လိာ်န့ၣ်, မ့ၢ်တၢ်လၤကပီၤတမံၤလီၤ.",
			"4": "<sup>4</sup> ပှၤထူစံာ်ဖိတဂၤလၢအကၢၣ်မးတုၤကထဲၣ်လီၤအစံာ်ပျီတဖၣ်ဘၣ်ဆၢ ဘၣ်ကတီၢ်န့ၣ်, တအိၣ်ဒီးတၢ်နီတမံၤလၢကကူးက့ၤဝဲအဂီၢ်န့ၣ်ဘၣ်.",
			"5": "<sup>5</sup> ပှၤတဂၤအတၢ်ဆိကမိၣ်တဖၣ်လီၤဂာ်ဒ်ထံလၢထံပူၤယိာ်တပူၤအသိး လီၤ. ဘၣ်ဆၣ်ပှၤတဂၤလၢအအိၣ်ဒီးတၢ်ထံၣ်လၢသးန့ၣ်, ထုးထီၣ်အီၤသ့ဝဲလီၤ.",
			"6": "<sup>6</sup> ပှၤကိးဂၤကတိၤတၢ်ဘၣ်ဃးအဝဲမ့ၢ်ပှၤအသးတီဒီးတၢ်နာ်န့ၢ်အီၤ သ့ထဲလဲၣ်ထဲလဲၣ်အဂ့ၢ်လီၤ. ဘၣ်ဆၣ်ကျဲးစၢးဃုကွၢ်ဒၣ်ကလိာ်ပှၤတဂၤဂၤလၢအမ့ၢ်တၢ်ဒ်အစံးဝဲ အံၤအသိးန့ၣ်တက့ၢ်.",
			"7": "<sup>7</sup> ဖိတဖၣ်လၢအအိၣ်ဒီးအပၢ်တဂၤလၢအတီအလိၤဒီးမၤတၢ်အဘၣ်န့ၣ်, ဘၣ်ဆိၣ်ဂ့ၤဝဲလီၤ.",
			"8": "<sup>8</sup> စီၤပၤဆ့ၣ်နီၤဝဲလၢအစံၣ်ညီၣ်တၢ်အလီၢ်ပစိာ်ဒီးသ့ၣ်ညါတၢ်အၢ ဖဲအထံၣ်ဝဲန့ၣ်လီၤ.",
			"9": "<sup>9</sup> မ့ၢ်ပှၤတဂၤစံးတီတီလၢ, အသးလၢအသ့ၣ်ညါဒၣ်တၢ်လၢအဂ့ၤန့ၣ် ကဆှီလံဒီးအဝဲတြူာ်ကွံာ်လံအတၢ်ဒဲးဘးလံန့ၣ်ကသ့ဧါ.",
			"10": "<sup>10</sup> ယွၤသးဘၣ်အၢပှၤတဖၣ်လၢအသူစီၤပီၢ်သၣ်ဒီးနီၣ်ထိၣ်တၢ်လၢ အတတီတလိၤတဖၣ်န့ၣ်လီၤ.",
			"11": "<sup>11</sup> ဖိသၣ်တဂၤဒၣ်လဲာ်န့ၣ်ဒုးနဲၣ်ဖျါထီၣ်ဝဲလၢအမ့ၢ်ပှၤဒ်သိးလဲၣ် တဂၤခီဖျိအမၤတၢ်တဖၣ်န့ၣ်လီၤ. ဒီးမ့ၢ်အဝဲတီလိၤဒီးဂ့ၤဧါန့ၣ်နတဲသ့လီၤ.",
			"12": "<sup>12</sup> ယွၤဟ့ၣ်တ့ၢ်လံပှၤမဲာ်ချံတဖၣ်လၢကထံၣ်တၢ်အဂီၢ်ဒီးနၢ်တဖၣ်လၢ ကဒိကနၣ်တၢ်အဂီၢ်လီၤ.",
			"13": "<sup>13</sup> နမ့ၢ်မၤလၢာ်နတၢ်ဆၢကတီၢ်လၢတၢ်မံဒီးနကဖှီၣ်ဝဲလီၤ. ခုဖံးခုမၤတက့ၢ်. ဒီးနကအိၣ်ဒီးတၢ်အီၣ်ကုးအီပှဲၤလီၤ.",
			"14": "<sup>14</sup> ပှၤပှ့ၤတၢ်ကဒူးကဒ့ၣ်ဝဲထီဘိလၢတၢ်အပှ့ၤဒိၣ်ကဲၣ်ဆိးအဃိ, ဝံၤဟးထီၣ်ဝဲလၢတၢ်ပာ်ကဖၢလၢအသးလၢတၢ်လၢမၤန့ၢ်ဝဲန့ၣ် အပှ့ၤဘၣ်အဃိလီၤ.",
			"15": "<sup>15</sup> နမ့ၢ်သ့ၣ်ညါတၢ်ဂ့ၢ်လၢနကတိၤအီၤန့ၣ်ဒီး, နအိၣ်လံဒီးတၢ်တမံၤ မံၤလၢအလုၢ်ဒိၣ်ပှ့ၤဒိၣ်န့ၢ်ဒံးထူဒီးတၢ်မျၢ်တဖၣ်လီၤ.",
			"16": "<sup>16</sup> ပှၤတဂၤလၢ်လၢ်လၢအသးတဆးတုၤဒၣ်လဲာ်အအုၣ်ခီၣ်အသးလၢပှၤလၢ အတသ့ၣ်ညါဝဲတဂၤအဒ့ၣ်ကမၣ်အဂီၢ်န့ၣ်, အစုလီၢ်ခီၣ်ခိၣ်ဒၣ်ဝဲတဖၣ်ကြၢးဘၣ်တၢ်ဟံးဃာ်အီၤဒ်တၢ်အုၣ်ကီၤ လၢတၢ်ကဟ့ၣ်က့ၤဒ့ၣ်ကမၣ်အဂီၢ်န့ၣ်လီၤ.",
			"17": "<sup>17</sup> တၢ်လၢနမၤန့ၢ်အီၤလၢတၢ်ကဘျံးကဘျၣ်အပူၤန့ၣ်, နကမုာ်လၤသးခုလၢအဃိဒ်တၢ်အီၣ်အဝံၣ်ကတၢၢ်အသိး ဘၣ်ဆၣ်ဒီးတယံာ်လၢၤဘၣ်န့ၣ်ကလီၤဂာ်ဒ်ထးခိၣ်ပှဲၤဒီးမဲး အသိးန့ၣ်လီၤ.",
			"18": "<sup>18</sup> မၤန့ၢ်တၢ်ဟ့ၣ်ကူၣ်အဂ့ၤဒီးနကမၤန့ၢ်မၤနၢၤတၢ်လီၤ. တၢ်တိာ်တၢ်ကျဲၤတမံၤတအိၣ်ဘၣ်ဒီးနုာ်လီၤသဖှိဆူတၢ်ဒုးတၢ်ယၤ အပူၤတဂ့ၤ.",
			"19": "<sup>19</sup> တၢ်သီၣ်ဝံသဲကလၤတမံၤန့ၣ်ပၢၤဃာ်တၢ်ခူသူၣ်တမံၤတန့ၢ်နီတစု ဘၣ်. အိၣ်ယံၤဒီးပှၤလၢအတၢ်ကတိၤအါကဲာ်ဆိးတဖၣ်န့ၣ်တက့ၢ်.",
			"20": "<sup>20</sup> နမ့ၢ်ဆိၣ်အၢနမိၢ်နပၢ်န့ၣ်နတၢ်အိၣ်မူကကတၢၢ်ဝဲဒ်မ့ၣ်အူဒၢ တဖျၢၣ်လၢအလီၤပံာ်ကွံာ်ဝဲလၢတၢ်ခံးကျါအသိးန့ၣ်လီၤ.",
			"21": "<sup>21</sup> နမၤန့ၢ်နတၢ်ထူးတၢ်တီၤဒံးညီ, အတၢ်မၤဂ့ၤနၤကဒံးစှၤဝဲလီၤ.",
			"22": "<sup>22</sup> ဟံးန့ၢ်မူဒါဒၣ်နဲလၢနကဟ့ၣ်ကၣ်တၢ်အၢတမံၤအဂီၢ်တဂ့ၤ. သန့ၤနသးလၢယွၤဒီးအဝဲကမၤလိၤမၤဘၣ်အီၤလီၤ.",
			"23": "<sup>23</sup> ယွၤသးဘၣ်အၢပှၤလၢအသူစီၤပီၢ်သၣ်ဒီးနီၣ်ဃီၣ်တၢ်တဖၣ်လၢ အတတီတလိၤန့ၣ်လီၤ.",
			"24": "<sup>24</sup> ယွၤပာ်လီၤဃာ်လံပကျဲလီၤ. မ့မ့ၢ်ဒ်န့ၣ်ဒီး, ပှၤတဂၤဂၤနၢ်ပၢၢ်ဒီးပာ်လီၤအတၢ်အိၣ်မူအတၢ်ပညိၣ်ကသ့ဒ်လဲၣ်.",
			"25": "<sup>25</sup> တချုးနအၢၣ်လီၤတၢ်လုၢ်မၤဘူၣ်တမံၤဆူကစၢ်ယွၤန့ၣ်, ဆိကမိၣ်တၢ်လီၤတံၢ်လီၤဆဲးတက့ၢ်. နကသးအုးက့ၤဘၣ်ဖုးလၢခံ န့ၣ်လီၤ.",
			"26": "<sup>26</sup> စီၤပၤလၢအကူၣ်သ့တဂၤန့ၣ်ကဃုထံၣ်န့ၢ်မ့ၢ်မတၤတဂၤမၤကမၣ်တၢ် လဲၣ်ဒီးကစံၣ်ညီၣ်အီၤလၢတၢ်သးကညီၤတအိၣ်ဘၣ်အပူၤန့ၣ်လီၤ.",
			"27": "<sup>27</sup> ယွၤဟ့ၣ်ပှၤတၢ်ကူၣ်တၢ်ဆိကမိၣ်ဒီးသးလၢအသ့ၣ်ညါဒၣ်တၢ်လၢအဂ့ၤ လီၤ. ပပာ်ခူသူၣ်ပသးလၢပနီၢ်ကစၢ်ဒၣ်ပဝဲတသ့ဘၣ်.",
			"28": "<sup>28</sup> စီၤပၤတဂၤကအိၣ်ဂၢၢ်ဆိးကျၢၤလၢအတၢ်စိကမီၤအပူၤတဘိ ယူာ်ဃီဖဲအဝဲပၢတၢ်လၢတၢ်တီတၢ်လိၤ, စံၣ်ညီၣ်တီတၢ်, ဒီးတကွၢ်ဒိၣ်ဆံးအါစှၤတၢ်အခါန့ၣ်လီၤ.",
			"29": "<sup>29</sup> ပစံးထီၣ်ပတြၢၤပှၤသးစၢ်အဂံၢ်အဘါ, ဒီးယူးယီၣ်ပာ်ကဲပှၤသး ပှၢ်အခိၣ်ဝါန့ၣ်လီၤ.",
			"30": "<sup>30</sup> တဘျီဘျီတၢ်လဲၤခီဖျိတမံၤလၢအဘၣ်ဒိပှၤဆါန့ၣ်အလီၢ်အိၣ်ဝဲ, ဒ်သိးကဒုးလဲလိာ်က့ၤပကျဲတဖၣ်န့ၣ်လီၤ."
		},
		"21": {
			"1": "<sup>1</sup> ယွၤပၢၤဃာ်စီၤပၤတဂၤအတၢ်ကူၣ်တၢ်ဆိကမိၣ်ညီထဲသိးသိး အဝဲနဲၣ်ထံကျိဖိအကျိၤအသိးန့ၣ်လီၤ.",
			"2": "<sup>2</sup> နကဆိကမိၣ်လၢတၢ်လၢနမၤနဲကိးမံၤဒဲးန့ၣ်ဘၣ်လီၤ. ဘၣ်ဆၣ်ဒီးသ့ၣ်နီၣ်ထီၣ်က့ၤလၢယွၤစံၣ်ညီၣ်နတၢ်တိာ်သူၣ်ပာ်သး လၢအမၢန့ၢ်ဆီၣ်ခံနၤတဖၣ်တက့ၢ်.",
			"3": "<sup>3</sup> မၤတၢ်လၢအဘၣ်ဒီးတဖုၣ်ထံၣ်ဖုၣ်ထီဘၣ်န့ၣ်တက့ၢ်. တၢ်န့ၣ်မ့ၢ်တၢ်လၢအဘၣ်ယွၤအသးဒိၣ်န့ၢ်အါန့ၢ်ဒံးတၢ်ဟဲ စိာ်န့ၢ်အီၤတၢ်လုၢ်တၢ်ပာ်တဖၣ်န့ၣ်လီၤ.",
			"4": "<sup>4</sup> ပှၤတတီတလိၤတဖၣ်န့ၣ်ဘၣ်တၢ်ပၢအီၤလၢအတၢ်ပာ်ထီၣ်ထီအသးဒီးပာ် ကဖၢလၢအသး, ဒီးတၢ်န့ၣ်မ့ၢ်တၢ်ဒဲးဘးလီၤ.",
			"5": "<sup>5</sup> ကူၣ်လီၤကျဲၤလီၤတၢ်, လီၤတံၢ်လီၤဆဲးတက့ၢ်. ဒီးနကအိၣ်ဒီးတၢ်လၢတၢ်ပှဲၤလီၤ. နမ့ၢ်မၤတၢ်ချ့ချ့န့ၣ်, နတအိၣ်ဘၣ်ဒီးတၢ်လၢတၢ်ပှဲၤနီတဘျီဘၣ်.",
			"6": "<sup>6</sup> တၢ်ထူးတၢ်တီၤတဖၣ်လၢနမၤန့ၢ်အီၤလၢတၢ်တတီတလိၤအပူၤန့ၣ် ကဆှၢနၤဆူတၢ်သံအကိာ်ပူၤဒီးတစိၢ်ဖိအတီၢ်ပူၤန့ၣ်အဝဲသ့ၣ် ကလီၤပံာ်ကွံာ်ဝဲလီၤ.",
			"7": "<sup>7</sup> ပှၤတတီတလိၤတဖၣ်န့ၣ်ဘၣ်တၢ်စံၣ်ညီၣ်ဃါမနၤလၢ အတၢ်မၤဆူၣ်မၤစိးဒၣ်ဝဲအဃိလီၤ. အဝဲသ့ၣ်ဂ့ၢ်လိာ်လၢ ကမၤတၢ်အဘၣ်လီၤ.",
			"8": "<sup>8</sup> ပှၤလၢအတၢ်ကမၣ်အိၣ်တဖၣ်ပိာ်ကျဲလၢအက့ၣ်လီၤ. မ့မ့ၢ်, ပှၤလၢအတၢ်ကမၣ်တအိၣ်တဖၣ်မၤတၢ်လၢအဘၣ်လီၤ.",
			"9": "<sup>9</sup> တၢ်အိၣ်လၢဟံၣ်ခိၣ်ဒုးအဖီခိၣ်န့ၣ်ဂ့ၤဒိၣ်န့ၢ်ဒံးတၢ်အိၣ် သကိးဃုာ်ဒီးမါလၢအအ့န့ပှိၤပှီၢ်တဂၤလၢဟံၣ်ပူၤန့ၣ်လီၤ.",
			"10": "<sup>10</sup> ပှၤတတီတလိၤတဖၣ်သူၣ်ဝံၤသၣ်စ့ၤတၢ်အၢတၢ်သီထီဘိလီၤ. အဝဲသ့ၣ်တအိၣ်ဒီးတၢ်သးကညီၤလၢပှၤနီတဂၤအဖီခိၣ်ဘၣ်.",
			"11": "<sup>11</sup> ဖဲပှၤပာ်ထီၣ်ထီသးတဂၤဂၤဒိးန့ၢ်ဘၣ်အတၢ်စံၣ်ညီၣ်န့ၣ်, ပှၤလၢအတဆိကမိၣ်တၢ်တဂၤဒၣ်လဲာ်မၤလိန့ၢ်တၢ်မၤလိတမံၤလီၤ. ပှၤတဂၤလၢအကူၣ်သ့န့ၣ်ကမၤလိန့ၢ်တၢ်လၢ, တၢ်လၢအဘၣ်တၢ်သိၣ်လိတ့ၢ်အီၤန့ၣ်လီၤ.",
			"12": "<sup>12</sup> ကစၢ်ယွၤ, တၢ်တီတၢ်လိၤတဂၤန့ၣ်သ့ၣ်ညါဝဲတၢ်မနုၤမၤအသးလၢပှၤ တတီတလိၤအဟံၣ်တဖၣ်အပူၤလီၤ. ဒီးအဝဲကတ့ၢ်လီၤပှၤတတီတလိၤဆူတၢ်ဟးဂီၤအပူၤလီၤ.",
			"13": "<sup>13</sup> နမ့ၢ်ဂ့ၢ်လိာ်လၢနကဒိကနၣ်ပှၤအဖှီၣ်အယာ်အတၢ်ကိးထီၣ်ဒီး, နတၢ်ကိးထီၣ်ဒၣ်နဲလၢတၢ်မၤစၢၤအဂီၢ်စ့ၢ်ကီးတၢ်တနၢ်ဟူ ဘၣ်အီၤဘၣ်န့ၣ်လီၤ.",
			"14": "<sup>14</sup> ပှၤတဂၤဂၤမ့ၢ်သးဒိၣ်ဘၣ်နၤဒီး, တၢ်ဟ့ၣ်ဖိတမံၤလၢတၢ်ခူသူၣ် အပူၤန့ၣ်, ကမၤသးခုၣ်လီၤအသးန့ၣ်လီၤ.",
			"15": "<sup>15</sup> ဖဲတၢ်စံၣ်ညီၣ်တီမၤအသးန့ၣ်, ပှၤအဂ့ၤတဖၣ်သးခုဝဲလီၤ. မ့မ့ၢ်, ပှၤအအၢအသီတဖၣ်အသးဟးဂီၤဝဲလီၤ.",
			"16": "<sup>16</sup> တၢ်သံအိၣ်ခိးပှၤတဂၤလၢ်လၢ်လၢအဟးဝ့ၤဝီၤယံၤဒီးတၢ်သူၣ်ထံ သးဆးအဂ့ၤအဘၣ်န့ၣ်လီၤ.",
			"17": "<sup>17</sup> တၢ်လူၤဘၣ်ပသးလၢဟီၣ်ခိၣ်အတၢ်မုာ်တၢ်လၤတဖၣ်, သံးဧိၤဂာ်ဧိၤ, စပံးထံ, ဒီးတၢ်အီၣ်ဝံၣ်သိဝံၣ်ဘဲးတဖၣ်အပူၤန့ၣ်, တဒုးထူးတီၤထီၣ်သုနီတစုဘၣ်.",
			"18": "<sup>18</sup> ပှၤတတီတလိၤတဖၣ်ဒုးလီၤဘၣ်က့ၤတၢ်နးတၢ်ဖှီၣ်, လၢအဝဲ သ့ၣ်ကျဲးစၢးဒ်သိးကဒုးလီၤဘၣ်ပှၤအဂ့ၤတဖၣ်န့ၣ်, လၢအကစၢ်ဒၣ်ဝဲအလိၤလီၤ.",
			"19": "<sup>19</sup> တၢ်လဲၤအိၣ်လၢပှၢ်မုၢ်ကနၢအပူၤန့ၣ်ဂ့ၤဒိၣ်န့ၢ်ဒံး, တၢ်အိၣ်သကိးဒီးမါလၢအအ့န့ပှိၤပှီၢ်ဒီးကဒူးကဒ့ၣ်တၢ်တဂၤ တက့ၢ်န့ၣ်လီၤ.",
			"20": "<sup>20</sup> ပှၤကူၣ်သ့တဖၣ်န့ၣ်အိၣ်မူလၢတၢ်ထူးတၢ်တီၤဒီးဟီၣ်ခိၣ်အတၢ် မုာ်တၢ်လၤအပူၤလီၤ. မ့မ့ၢ်, ပှၤလၢအမၢးတဖၣ်သူလၢာ်ကွံာ်အစ့ထဲသိးသိးအမၤန့ၢ် အီၤန့ၣ်လီၤ.",
			"21": "<sup>21</sup> အိၣ်ဒီးတၢ်သူၣ်ကညီၤသးကညီၤဒီးတၢ်သူၣ်လိၤသးဘျၢတက့ၢ်. ဒီးနသးသမူအမုၢ်နံၤကထီဝဲလီၤ. ပှၤဂုၤပှၤဂၤတဖၣ်ကပာ်ကဲ နၤဒီးမၤဘၣ်နၤဂ့ၤဂ့ၤဘၣ်ဘၣ်လီၤ.",
			"22": "<sup>22</sup> သုးခိၣ်ကျၢၢ်လၢအမ့ၢ်ပှၤအဘူအသးဒူတဂၤန့ၣ်, ဒုးန့ၢ်ဝ့ၢ်တဖျၢၣ်လၢအဘၣ်တၢ်ပၢၤဃာ်အီၤလၢပှၤအဂံၢ်ဆူၣ်အဘါ ဆူၣ်တဖၣ်ဒီးမၤဟးဂီၤကွံာ်ဝ့ၢ်အခိၣ်ဒူတဖၣ်လၢအဝဲသ့ၣ်သန့ၤ ထီၣ်အသးန့ၣ်, သ့ဝဲလီၤ.",
			"23": "<sup>23</sup> နမ့ၢ်အဲၣ်ဒိးပူၤဖျဲးဒီးတၢ်ကီတၢ်ခဲန့ၣ်, ပလီၢ်နသးလၢတၢ်လၢနကတိၤအီၤတက့ၢ်.",
			"24": "<sup>24</sup> ဒုးနဲၣ်ယၤပှၤလၢအပာ်ထီၣ်ထီအသးတဂၤန့ၣ်တက့ၢ်, ဒီးယကဒုးနဲၣ်နၤပှၤတဂၤလၢအပာ်အသးကဖိလိ, ပာ်ထီၣ်ထီအသးဒီးတကွၢ်ဆိကမိၣ်တၢ်လၢပှၤဂၤနီတဂၤအဂီၢ်န့ၣ် လီၤ.",
			"25": "<sup>25</sup> ပှၤလၢအကၢၣ်တဂၤလၢအဂ့ၢ်လိာ်ကဖံးတၢ်မၤတၢ်န့ၣ်, မ့ၢ်အမၤသံလီၤက့ၤအသးဒၣ်ဝဲန့ၣ်လီၤ.",
			"26": "<sup>26</sup> ကယဲၢ်တၢ်လၢအမၤဝဲခဲလၢာ်န့ၣ်, မ့ၢ်တၢ်ဆိကမိၣ်ထီၣ်တၢ်လၢအဝဲသးအိၣ်မၤန့ၢ်ဝဲတဖၣ်န့ၣ်လီၤ. မ့မ့ၢ်ပှၤအတီအလိၤတဂၤန့ၣ်, ဟ့ၣ်တၢ်သ့, ဒီးကဟ့ၣ်ဝဲလၢတၢ်သူၣ်အိၣ်သးအိၣ်အပူၤန့ၣ်လီၤ.",
			"27": "<sup>27</sup> ယွၤသးဘၣ်အၢပှၤတတီတလိၤတဖၣ်အတၢ်လုၢ်ထီၣ်အီၤတၢ်လုၢ်တၢ်ပာ်တ ဖၣ်, ဒီးလီၤဆီဒၣ်တၢ်ဖဲအဝဲသ့ၣ်မၤအီၤလၢလၢတၢ်တိာ်သူၣ်ပာ်သး အအၢအသီလၢအမၢန့ၢ်ဆီၣ်ခံအီၤတဖၣ်အပူၤအခါန့ၣ်လီၤ.",
			"28": "<sup>28</sup> ပှၤလီတၢ်တဂၤအတၢ်အုၣ်အသးန့ၣ်တဘၣ်တၢ်နာ်အီၤဘၣ်. ဘၣ်ဆၣ်ပှၤတဂၤလၢအဆိကမိၣ်ထံတၢ်ဂ့ၤတဖၣ်အတၢ်ကတိၤန့ၣ်, ဘၣ်တၢ်တူၢ်လိာ်အီၤလီၤ.",
			"29": "<sup>29</sup> ပှၤတီပှၤလိၤတဖၣ်နာ်လီၤအသးကျၢၤမူဆှုလီၤ. မ့မ့ၢ်, ပှၤတတီတလိၤတဖၣ်ကဘၣ်ပာ်မၤအသးအဂ့ၤကတၢၢ်တသ့ဖဲအသ့ န့ၣ်လီၤ.",
			"30": "<sup>30</sup> ယွၤမ့ၢ်ထီဒါနၤဒီး, ပှၤကညီအတၢ်ကူၣ်သ့, အတၢ်သ့တုာ်, အတၢ်ထံၣ်တၢ်လၢသးတဖၣ်ကဲထီၣ်တၢ်မၤစၢၤတသ့ဘၣ်နီ တမံၤဘၣ်.",
			"31": "<sup>31</sup> နကတဲာ်ကတီၤကသ့ၣ်တဖၣ်လၢတၢ်ဒုးသုးအဂီၢ်သ့လီၤ. ဘၣ်ဆၣ်ဒီးပှၤလၢအဟ့ၣ်တၢ်မၤနၢၤန့ၣ်မ့ၢ်ဒၣ်ယွၤလီၤ."
		},
		"22": {
			"1": "<sup>1</sup> နမ့ၢ်ဘၣ်ဃုထၢတၢ်လၢတၢ်မံၤဂ့ၤသၣ်ဂ့ၤဒီးတၢ်ထူးဒိၣ် တၢ်တီၤအါအဘၢၣ်စၢၤန့ၣ်ဃုထၢတၢ်မံၤဂ့ၤသၣ်ဂ့ၤတက့ၢ်. ဒီးတၢ်လီၤယူးယီၣ်ပာ်ကဲန့ၣ်ဂ့ၤန့ၢ်ကျိၣ်ဧိၤစ့ဧိၤဒီးထူ ဧိၤလွဲဧိၤတက့ၢ်လီၤ.",
			"2": "<sup>2</sup> ပှၤထူးပှၤတီၤဒီးပှၤဖှီၣ်ဖိယာ်ဖိအိၣ်ဒီးတၢ်အံၤတမံၤဃီ န့ၣ်လီၤ. ယွၤတ့လီၤအဝဲသ့ၣ်ခံဖုလိာ်လီၤ.",
			"3": "<sup>3</sup> ပှၤသူၣ်ထံသးဆးတဖၣ်န့ၣ်ကထံၣ်တၢ်ကီတၢ်ခဲဟဲဝဲဒီးကပဒ့ၣ်အသး လီၤ. ဘၣ်ဆၣ်ဒီး, ပှၤလၢအတဆိကမိၣ်တၢ်တဂၤန့ၣ်ကလဲၤနုာ်လိၤလိၤ ဆူတၢ်ကီတၢ်ခဲအပူၤဒီးသးအုးက့ၤလၢခံလီၤ.",
			"4": "<sup>4</sup> အိၣ်ဒီးတၢ်ယူးယီၣ်ပာ်ကဲယွၤဒီးဆီၣ်လီၤနသးတက့ၢ်. ဒီးနကန့ၢ်ဘၣ်တၢ်ထူးတၢ်တီၤတဖၣ်, တၢ်လၤကပီၤ, ဒီးတၢ်အိၣ်မူအါနံၣ်အါလါန့ၣ်လီၤ.",
			"5": "<sup>5</sup> နမ့ၢ်အဲၣ်နသးသမူဒီး, အိၣ်ယံၤဒီးပျံၤသကွီၤတဖၣ်လၢအဖီၣ်န့ၢ် ပှၤတတီတလိၤလၢကျဲဒီဘိန့ၣ်တက့ၢ်.",
			"6": "<sup>6</sup> သိၣ်လိဖိသၣ်တဂၤလၢအကဘၣ်အိၣ်မူဒ်လဲၣ်ဒ်လဲၣ်န့ၣ်တက့ၢ်. ဒီးအဝဲကသ့ၣ်နီၣ်ထီၣ်က့ၤဝဲလၢအတၢ်အိၣ်မူတစိၤသးလီၤ.",
			"7": "<sup>7</sup> ပှၤဖှီၣ်ဖိယာ်ဖိတဖၣ်န့ၣ်မ့ၢ်ပှၤထူးပှၤတီၤအကုၢ်အပှၤလီၤ. ဟံးန့ၢ်လိၢ်န့ၢ်စ့တက့ၢ်. ဒီးနကဲထီၣ်ပှၤဟ့ၣ်လိၢ်တၢ်အကုၢ်လီၤ.",
			"8": "<sup>8</sup> နမ့ၢ်သူၣ်လီၤဖျးလီၤတၢ်စံၣ်ညီၣ်တတီအချံတဖၣ်ဒီးတၢ်နးတၢ် ဖှီၣ်ကမဲထီၣ်ဒိးထီၣ်ဝဲ, ဒီးနတၢ်မၤနးမၤဖှီၣ်ပှၤအဂၤတဖၣ်ကလီၤဘၣ်က့ၤလၢနဖီခိၣ်လီၤ.",
			"9": "<sup>9</sup> ဟ့ၣ်ညီတၢ်လၢတၢ်သူၣ်အိၣ်သးအိၣ်အပူၤဒီးနီၤဟ့ၣ်နတၢ်အီၣ်ဒီး ပှၤဖှီၣ်ဖိယာ်ဖိတက့ၢ်. နကဘၣ်ဆိၣ်ဂ့ၤလၢတၢ်န့ၣ်အဃိလီၤ.",
			"10": "<sup>10</sup> ဟီထီၣ်ကွံာ်ပှၤပာ်ထီၣ်ထီအသးတဂၤတက့ၢ်. အန့ၣ်ဒီး, တၢ်ကတိၤဂ့ၢ်လိာ်ဘှီလိာ်တဖၣ်မ့ၢ်ဂ့ၤ, တၢ်အ့ၣ်လိာ်ဆိးက့လိာ်မ့ၢ်ဂ့ၤ, ဒီးတၢ်ကတိၤဒုၣ်ဒွဲၣ်တအိၣ်လၢၤဘၣ်.",
			"11": "<sup>11</sup> နမ့ၢ်အဲၣ်တၢ်သးကဆှီဒီးတၢ်ကတိၤလၢအဘျုးဒိၣ်ဖှိၣ်အါန့ၣ်, စီၤပၤကကဲထီၣ်နတံၤသကိးလီၤ.",
			"12": "<sup>12</sup> ယွၤအံးထွဲကွၢ်ထွဲတၢ်ဒ်သိးတၢ်မ့ၢ်တၢ်တီအံၤကဘၣ်တၢ်ပၢၤဃာ် အီၤဂ့ၤဂ့ၤဘၣ်ဘၣ်, ခီဖျိတၢ်ပာ်ဖျါထီၣ်ပှၤလီတၢ်တဖၣ်အတၢ်ကတိၤန့ၣ်, တဘၣ်ဘၣ်အဂ့ၢ်လီၤ.",
			"13": "<sup>13</sup> ပှၤအကၢၣ်တဂၤအိၣ်ဒၣ်လၢဟံၣ်ပူၤဒီးစံးဝဲ, ယမ့ၢ်ဟးထီၣ်ဆူတၢ်ချၢဒီးခ့ယုၢ်တဒုကမၤသံဘၣ်ဖုးယၤလီၤ.",
			"14": "<sup>14</sup> တၢ်အဲၣ်ဘၢမါအဲၣ်ဘၢဝၤန့ၣ်မ့ၢ်ပျံၤသကွီၤတခါလၢအဖီၣ်န့ၢ်ပှၤ တဖၣ်လၢယွၤသးဒိၣ်ဘၣ်အီၤန့ၣ်လီၤ.",
			"15": "<sup>15</sup> ဖိလံၤတဖၣ်ညီနူၢ်လိာ်မၢးအသးဒီးမၤတၢ်နါစံၢ်နါစိၤတဖၣ်လီၤ. ဘၣ်ဆၣ်ဒီးတၢ်သိၣ်ဃီၣ်အနီၣ်တီၢ်တဘိကသိၣ်လိအဝဲသ့ၣ်လၢကဘၣ်အိၣ် မူပာ်သူၣ်ပာ်သးဒ်လဲၣ်ဒ်လဲၣ်န့ၣ်လီၤ.",
			"16": "<sup>16</sup> နမ့ၢ်ဟ့ၣ်တၢ်ဟ့ၣ်တဖၣ်ဆူပှၤထူးပှၤတီၤတဖၣ်မ့ၢ်ဂ့ၤ, နမ့ၢ်မၤနးမၤဖှီၣ်ပှၤဖှီၣ်ဖိယာ်ဖိလၢနကထူးထီၣ်တီၤထီၣ်ဒၣ် နဲအဂီၢ်မ့ၢ်ဂ့ၤဒီး, နကစၢ်ဒၣ်နဲနကဖှီၣ်လီၤယာ်လီၤန့ၣ်လီၤ.",
			"17": "<sup>17</sup> ဒိးနနၢ်, ဒီးယကသိၣ်လိနၤတၢ်လၢပှၤကူၣ်သ့တဖၣ်ကတိၤတ့ၢ်ဝဲလီၤ. မၤလိအဝဲသ့ၣ်အတၢ်သိၣ်လိတဖၣ်,",
			"18": "<sup>18</sup> ဒီးနသ့ၣ်နီၣ်ထီၣ်အီၤဒီးယၢၤထီၣ်က့ၤအီၤမ့ၢ်သ့ဒီး, နကသးခုနဲလီၤ.",
			"19": "<sup>19</sup> ယသးအိၣ်လၢနကပာ်နတၢ်နာ်လၢယွၤအပူၤလီၤ. လၢတၢ်န့ၣ်အဃိဒီး, ယကစံးဘၣ်တဲဘၣ်နၤလၢတၢ်သ့ၣ်တဖၣ်ခဲအံၤ န့ၣ်လီၤ.",
			"20": "<sup>20</sup> ယကွဲးလီၤတ့ၢ်တၢ်စံးတၢ်ကတိၤအထံၣ်သၢဆံလၢနဂီၢ်လီၤ. အိၣ်ဝဲဒီးတၢ်သ့ၣ်ညါဒီးတၢ်ဟ့ၣ်ကူၣ်အဂ့ၤတဖၣ်လီၤ.",
			"21": "<sup>21</sup> ဒီးကသိၣ်လိနၤလၢတၢ်မ့ၢ်တၢ်တီနီၢ်နီၢ်မ့ၢ်တၢ်မနုၤလဲၣ်န့ၣ် လီၤ. အန့ၣ်ဝံၤဒီးဖဲတၢ်မၢလီၤနၤလၢနကဃုထံၣ်န့ၢ်အီၤဒီး, နကဟဲက့ၤစိာ်ကဒါက့ၤတၢ်စံးဆၢအဘၣ်န့ၣ်လီၤ.",
			"22": "<sup>22</sup> မ့ၢ်လၢနမၤသ့အဃိဒီး, ဃုမၤဘျုးနသးလၢပှၤဖှီၣ်ဖိယာ်ဖိ တဖၣ်အဖီခိၣ်တဂ့ၤ. ပှၤလၢအဆၢထၢၣ်လၢကွီၢ်ဘျီၣ်ဒီးမၤစၢၤလီၤ က့ၤအသးတသ့တဖၣ်န့ၣ်, ဃုမၤဘျုးနသးလၢအဖီခိၣ်တဂ့ၤ.",
			"23": "<sup>23</sup> ယွၤကလိာ်ကွီၢ်တၢ်လၢအဝဲသ့ၣ်အဂီၢ်ဒီးပှၤတဂၤလၢ်လၢ်လၢ အမၤပျံၤမၤဖုးအဝဲသ့ၣ်တဖၣ်အသးသမူန့ၣ်, ယွၤကမၤပျံၤမၤဖုးက့ၤအသးသမူလီၤ.",
			"24": "<sup>24</sup> မၤတံၤမၤသကိးဒီးပှၤတဖၣ်လၢအသးဒိၣ်ထီၣ်ကဲၤထီၣ်ချ့ဒီးမၤ တပျုာ်တပျီၤတၢ်တဖၣ်န့ၣ်တဂ့ၤ.",
			"25": "<sup>25</sup> နကမၤလိန့ၢ်ဘၣ်ဖုးအလုၢ်အလၢ်တဖၣ်ဒီးလဲလိာ်က့ၤနသးတန့ၢ်ဘၣ် ဖုးန့ၣ်လီၤ.",
			"26": "<sup>26</sup> အၢၣ်လီၤဟံးန့ၢ်မူဒါလၢပှၤအဂၤတဂၤအဒ့ၣ်ကမၢ်တဖၣ်အဂီၢ်တဂ့ၤ.",
			"27": "<sup>27</sup> နဟ့ၣ်က့ၤမ့ၢ်တန့ၢ်ဘၣ်ဖုးဒီး, အဝဲသ့ၣ်ကဟံးန့ၢ်ကွံာ်ဒၣ်လဲာ် နလီၢ်မံခးန့ၣ်လီၤ.",
			"28": "<sup>28</sup> ဟီၣ်ခိၣ်အဆၢအပနီၣ်လီၢ်လံၤတဖၣ်လၢနမိၢ်ပၢ်ဖံဖုလၢပျၢၤတဖၣ် ပာ်လီၤတ့ၢ်ဝဲန့ၣ်, သုးကွံာ်အီၤနီတဘျီတဂ့ၤ.",
			"29": "<sup>29</sup> ဒုးနဲၣ်ယၤပှၤတဂၤလၢအမၤတၢ်မၤအဂ့ၤတမံၤန့ၣ်တက့ၢ်. ဒီးယကဒုးနဲၣ်နၤပှၤတဂၤလၢအဂ့ၤန့ၢ်ဒံးပှၤအါတက့ၢ်ဒီးကြၢး ဒီးစီၤပၤတဖၣ်အတၢ်ရ့လိာ်မုာ်လိာ်န့ၣ်လီၤ."
		},
		"23": {
			"1": "<sup>1</sup> တုၤနဆ့ၣ်နီၤအီၣ်တၢ်ဒီးပှၤအကါဒိၣ်တဂၤဒီး, တၢ်မနုၤအိၣ်လၢနမဲာ်ညါန့ၣ်ပာ်သူၣ်ပာ်သးတက့ၢ်.",
			"2": "<sup>2</sup> နမ့မ့ၢ်ပှၤလၢအီၣ်တၢ်ဆူၣ်ဒီး, ပၢၤနသးတက့ၢ်.",
			"3": "<sup>3</sup> သးကွံတၢ်အီၣ်လၢအပာ်လီၤန့ၢ်နၤန့ၣ်တဂ့ၤ. ဘၣ်သ့ၣ်သ့ၣ်ကမ့ၢ်တၢ်အီၣ်လၢကူၣ်လီန့ၢ်နၤအဂီၢ်လီၤ.",
			"4": "<sup>4</sup> အိၣ်ဒီးတၢ်ကူၣ်သ့အလၢအပှဲၤ, ဒ်သိးနသုတမၤတၢ်တုၤနစုလၢာ် ခီၣ်လၢာ်လၢနကထူးထီၣ်တီၤထီၣ်အဂီၢ်တဂ့ၤန့ၣ်တက့ၢ်.",
			"5": "<sup>5</sup> နကျိၣ်ဧိၤစ့ဧိၤကလီၤမၢ်ကွံာ်လၢတဖျးမဲာ်အတီၢ်ပူၤ, ဒီးကမၤအသးဒ်အဒံးတဖၣ်အိၣ်ထီၣ်ဝဲဒီးယူၤထီၣ်ကွံာ်ဝဲဒ်လံာ် ကြီကြာ်တဘ့ၣ်အသိးန့ၣ်လီၤ.",
			"6": "<sup>6</sup> အီၣ်တၢ်လၢပှၤအပံာ်အကီအစီၢ်နီၤခိၣ်မ့ၢ်ဂ့ၤ, သးကွံအတၢ်အီၣ်ဝံၣ်အီဆၢလၢအပာ်လီၤဝဲမ့ၢ်ဂ့ၤန့ၣ်တဂ့ၤ.",
			"7": "<sup>7</sup> အဝဲစံးဝဲ, “ဟဲဒီးအီၣ်အါထီၣ်တက့ၢ်,” ဘၣ်ဆၣ်လၢအသးအကံၢ်အလဲန့ၣ်, တမ့ၢ်ဒ်န့ၣ်ဘၣ်. အနီၢ်ကစၢ်ဒၣ်ဝဲမ့ၢ်ဒ်တၢ်လၢအဆိကမိၣ်ဝဲအသိးန့ၣ်လီၤ.",
			"8": "<sup>8</sup> နကဘှိးထီၣ်ကွံာ်တၢ်လၢနအီၣ်တ့ၢ်အီၤ, ဒီးနတၢ်ကတိၤပတြၢၤအီၤန့ၣ်ကကဲထီၣ်တၢ်ကလီကလီလီၤ.",
			"9": "<sup>9</sup> ကျဲးစၢးကတိၤတၢ်ကူၣ်တၢ်ဆးဆူပှၤဟးဂီၤဖိတဂၤအအိၣ်တဂ့ၤ. အဝဲပာ်လုၢ်ပာ်ပှ့ၤတၢ်န့ၣ်တသ့ဘၣ်.",
			"10": "<sup>10</sup> သုးကွံာ်ဟီၣ်ခိၣ်အဆၢအပနီၣ်လီၢ်လံၤနီတဘျီတဂ့ၤ. ဟံးန့ၢ်ဆူၣ်ပှၤဖိၣ်ဃဲတဖၣ်အဟီၣ်ခိၣ်တဂ့ၤ.",
			"11": "<sup>11</sup> ယွၤမ့ၢ်အဝဲသ့ၣ်အပှၤဒီဒၣ်တၢ်လၢအစိကမီၤဒိၣ်ဝဲ, ဒီးကကတိၤဂ့ၢ်လိာ်တၢ်လၢအဝဲသ့ၣ်အကွီၢ်အဂီၢ်ထီဒါနၤလီၤ.",
			"12": "<sup>12</sup> ပာ်သူၣ်ပာ်သးသပှၢ်ပှၢ်ဆူနသရၣ်လၢအသိၣ်လိနၤဒီးမၤလိ တၢ်ခဲလၢာ်လၢနမၤလိသ့န့ၣ်တက့ၢ်.",
			"13": "<sup>13</sup> ယုာ်နသးလၢတၢ်ကသိၣ်ဃီၣ်ဖိသၣ်န့ၣ်တဂ့ၤ. တၢ်တီၢ်အီၤလၢနီၣ်ဖျ့န့ၣ်တမၤသံအီၤဘၣ်.",
			"14": "<sup>14</sup> နီၢ်နီၢ်တခီန့ၣ်, နီၣ်တီၢ်ကမၤပူၤဖျဲးအသးသမူလၢတၢ်သံအကီၢ် လီၤ.",
			"15": "<sup>15</sup> ဖိခွါဧၢ, နမ့ၢ်ကဲထီၣ်ပှၤကူၣ်သ့ဒီး, ယကသးခုဒိၣ်မးလီၤ.",
			"16": "<sup>16</sup> ယကပာ်ကဖၢလၢယသးဖဲယနၢ်ဟူနကတိၤတၢ်ကူၣ်သ့ အတၢ်ကတိၤတဖၣ်န့ၣ်လီၤ.",
			"17": "<sup>17</sup> သူၣ်က့ၣ်သးကါပှၤတၢ်ဒဲးဘးဖိတဖၣ်တဂ့ၤ. တၢ်ယူးယီၣ်ယွၤန့ၣ်မ်အကမ့ၢ်တၢ်လၢနသးစၢၢ်ဆၢ, လၢနတၢ်အိၣ်မူအပူၤန့ၣ်တက့ၢ်.",
			"18": "<sup>18</sup> မ့မ့ၢ်ဒ်န့ၣ်ဒီး, နအိၣ်ဒီးခါဆူညါအတၢ်အိၣ်မူလၢအကပီၤက ပြုၢ်ဝဲန့ၣ်လီၤ.",
			"19": "<sup>19</sup> ဒိးနနၢ်, ယဖိခွါဧၢ, ကဲထီၣ်ပှၤကူၣ်သ့ဒီးနတၢ်အိၣ်မူကျဲ န့ၣ်, ကွၢ်ထံဆိကမိၣ်အီၤဒိၣ်ဒိၣ်ယိာ်ယိာ်တက့ၢ်.",
			"20": "<sup>20</sup> မၤဃုာ်ဒီးပှၤအီမူၤသံးတဖၣ်ဒီး, ပှၤအီၣ်လုၣ်ကိတၢ်အီၣ်တ ဖၣ်န့ၣ်တဂ့ၤ.",
			"21": "<sup>21</sup> အဂ့ၢ်ဒ်အံၤ, ပှၤအီမူၤသံးတဖၣ်ဒီးပှၤအီၣ်လုၣ်ကိတၢ်တဖၣ်က ဖှီၣ်လီၤယာ်လီၤဝဲလီၤ. ကယဲၢ်တၢ်လၢနမၤအီၤခဲလၢာ်န့ၣ်မ့မ့ၢ် ဒၣ်တၢ်အီၣ်ဒီးတၢ်မံန့ၣ်, တယံာ်ဘၣ်ဒီးနကကူကၤဒၣ်တၢ် ယာ်မုာ်ယာ်ဖျ့န့ၣ်လီၤ.",
			"22": "<sup>22</sup> ကနၣ်နပၢ်အကလုၢ်တက့ၢ်. မ့တမ့ၢ်ဘၣ်လၢအီၤဒီး, နကဲထီၣ်ပှၤကညီတသ့ဘၣ်. ဖဲနမိၢ်အသးပှၢ်ထီၣ်ဒီး, ဒုးနဲၣ်အီၤနတၢ်သ့ၣ်ညါတၢ်ဘျုးတၢ်ဖှိၣ်န့ၣ်တက့ၢ်.",
			"23": "<sup>23</sup> တၢ်မ့ၢ်တၢ်တီ, တၢ်ကူၣ်သ့, တၢ်မၤလိမၤဒိး, တၢ်သ့ၣ်ညါတၢ်ဂ့ၤ, တၢ်သ့ၣ်တဖၣ်အံၤကၢကီၣ်ဝဲလၢတၢ်ကဟ့ၣ် အပှ့ၤလၢတၢ်မၤန့ၢ်အီၤအဂီၢ်လီၤ. ဘၣ်ဆၣ်လုၢ်ဒိၣ်ပှ့ၤဒိၣ်ကဲၣ်ဆိးလၢနကဆါကွံာ်အီၤန့ၣ်လီၤ.",
			"24": "<sup>24</sup> ပှၤအတီအလိၤတဂၤအပၢ်အိၣ်ဒီးတၢ်အဂ့ၢ်အခၢးအဂ့ၤလၢကသးခုဝဲ အဂီၢ်လီၤ. နပာ်ကဖၢလၢနသးလၢဖိခွါလၢအကူၣ်တၢ်သ့တဂၤအဃိသ့လီၤ.",
			"25": "<sup>25</sup> မ်နမိၢ်ဒီးနပၢ်ပာ်ကဖၢလၢအသးလၢနဃိန့ၣ်တက့ၢ်. ဟ့ၣ်နမိၢ်တၢ်သးခုအဝဲန့ၣ်တက့ၢ်.",
			"26": "<sup>26</sup> ဖိခွါဧၢ, ပာ်သူၣ်ပာ်သးတံၢ်တံၢ်နီၢ်နီၢ်သပှၢ်ပှၢ်, ဒီးပျဲယတၢ်အိၣ်မူကဲဒိကဲတဲာ်လၢနဂီၢ်တက့ၢ်.",
			"27": "<sup>27</sup> ဃဲသဲမုၣ်တဖၣ်ဒီးပိာ်မုၣ်ဟးဂီၤတဖၣ်န့ၣ်မ့ၢ်တၢ်သံအပျံၤ သကွီၤလီၤ.",
			"28": "<sup>28</sup> အဝဲသ့ၣ်အိၣ်ခိးနၤဒ်တမျိၤတမျာ်တဖၣ်အသိးဒီးဒုးကဲထီၣ်ပှၤ အါဂၤလၢပှၤအသးတတီန့ၣ်လီၤ.",
			"29": "<sup>29</sup> ဒုးနဲၣ်ယၤပှၤတဂၤလၢအအီမူၤသံး, လၢအဘၣ်ကျဲးစၢးမၤကွၢ်တၢ် အီအသီန့ၣ်တက့ၢ်. ဒီးယကဒုးနဲၣ်နၤပှၤတဂၤလၢအဘၣ်ကိၢ်ဘၣ်ဂီၤဒီးသူၣ်အုးသးအုး လၢအနီၢ်ကစၢ်ဒၣ်ဝဲအဂီၢ်န့ၣ်လီၤ. ထီဘိအဝဲမၤကီမၤခဲတၢ်ဒီးကဒူးကဒ့ၣ်တၢ်န့ၣ်လီၤ.",
			"30": "<sup>30</sup> အမဲာ်ချံတဖၣ်ဂီၤထီၣ်ဝဲဒီးအဝဲအိၣ်ဒီးတၢ်ဘၣ်ဒိဘၣ်ထံးအပူၤ လီၢ်တဖၣ်လၢကြၢးပဒ့ၣ်ဟးဆှဲးဝဲသ့ကစီဒီန့ၣ်လီၤ.",
			"31": "<sup>31</sup> တုၤစပံးထံဂီၤဆှုၣ်ထီၣ်, သဘှဲထီၣ်ဝဲလၢလီခီပူၤ, ဒီးနယူၢ်လီၤအီၤန့ၢ်ညီကဒၣ်, ဒၣ်လဲာ်န့ၣ်, ပျဲအကဲထီၣ်တၢ်လ့ပစီလၢနဂီၢ်တဂ့ၤ.",
			"32": "<sup>32</sup> လၢခံတဂီၤန့ၣ်, နကမၤနသးဒ်ပှၤတဂၤလၢဂုၢ်တဘိလၢအအိၣ်ဒီး အစုၣ်အ့ၣ်ဘၣ်အီၤအသိးန့ၣ်လီၤ.",
			"33": "<sup>33</sup> နမဲာ်ချံကထံၣ်နါမုၢ်နါစိၤတၢ်ဒီးနဆိကမိၣ်တၢ်မ့ၢ်ဂ့ၤ, နကတိၤတၢ်ထံထံဆးဆးမ့ၢ်ဂ့ၤ, တသ့ဘၣ်န့ၣ်လီၤ.",
			"34": "<sup>34</sup> နကမၤနသးဒ်နအိၣ်လၢပီၣ်လဲၣ်အဖီခိၣ်, မူၤသံဘှီးသံ, ဒီးအိၣ်ဝးယီာ်ယုၤလၢကဘီလၢအစံၣ်စုးအသးတဘ့ၣ် အပူၤအသိးန့ၣ်လီၤ.",
			"35": "<sup>35</sup> နကစံး, “ယဘၣ်ဒိတ့ၢ်လၢတၢ်တမံၤမံၤလံ. ယဘၣ်တၢ်တီၢ်တ့ၢ်ယၤလံ. ဘၣ်ဆၣ်ယတသ့ၣ်နီၣ်ထီၣ်အီၤဘၣ်. ယပၢၢ်ထီၣ်က့ၤတသ့န့ၣ်မ့ၢ်အဘၣ်မနုၤလဲၣ်. ယအဲၣ်ဒိးအီအသီတလီခီလီၤ.”"
		},
		"24": {
			"1": "<sup>1</sup> သူၣ်က့ၣ်သးကါပှၤအၢပှၤသီတဖၣ်တဂ့ၤ. ဒီးကျဲးစၢးဒီတံၤဒီသကိးဒီးအဝဲသ့ၣ်တဂ့ၤ.",
			"2": "<sup>2</sup> အဝဲသ့ၣ်ခဲလၢာ်ဆိကမိၣ်ဒၣ်ထဲကဒုးအိၣ်ထီၣ်တၢ်ကီတၢ်ခဲလီၤ. ဖဲအဝဲသ့ၣ်ကတိၤတၢ်တဘျီလၢ်လၢ်န့ၣ်, ပှၤတဂၤဂၤကဘၣ်ဒိဘၣ်ထံး ဝဲန့ၣ်လီၤ.",
			"3": "<sup>3</sup> ဟံၣ်တဖၣ်ဘၣ်တၢ်သူၣ်ထီၣ်အီၤလၢတၢ်အခီၣ်ထံးလၢအမ့ၢ်ဝဲ တၢ်ကူၣ်သ့ဒီးတၢ်သ့ၣ်ညါနၢ်ပၢၢ်အဖီခိၣ်န့ၣ်လီၤ.",
			"4": "<sup>4</sup> ဖဲတၢ်သ့ၣ်ညါအိၣ်ဝဲန့ၣ်, ဒၢးတဖၣ်ကဘၣ်တၢ်မၤပှဲၤအီၤဒီး တၢ်လုၢ်ဒိၣ်ပှ့ၤဒိၣ်ဒီးတၢ်အဃံအလၤတဖၣ်န့ၣ်လီၤ.",
			"5": "<sup>5</sup> တၢ်မ့ၢ်ပှၤကူၣ်သ့န့ၣ်ဂ့ၤဒိၣ်န့ၢ်ဒံးတၢ်မ့ၢ်ပှၤဂံၢ်ဆူၣ်ဘါ ဆူၣ်တက့ၢ်လီၤ. မ့ၢ်လီၤ, တၢ်သ့ၣ်ညါန့ၣ်အကါဒိၣ်န့ၢ်ဒံးတၢ်ဂံၢ် တၢ်ဘါတက့ၢ်လီၤ.",
			"6": "<sup>6</sup> ဒ်ပစံးတၢ်အသိးန့ၣ်, တချုးလၢနဒုးတၢ်ဒံးဘၣ်ဒီး, နကဘၣ်ကူၣ်ကျဲၤတၢ်လီၤတံၢ်လီၤဆဲးလီၤ. နမၤန့ၢ်တၢ်ဟ့ၣ်ကူၣ်ဒံးအါနကမၤနၢၤတၢ်ဒံးလီၤတံၢ်လီၤ.",
			"7": "<sup>7</sup> တၢ်ကူၣ်သ့အတၢ်ကတိၤတဖၣ်ယိာ်ကဲၣ်ဆိးလၢပှၤဟးဂီၤဖိ တဂၤကနၢ်ပၢၢ်ဝဲအဂီၢ်လီၤ. ဖဲတၢ်ဂ့ၢ်အကါဒိၣ်တဖၣ်ဘၣ်တၢ်ကတိၤ သကိးအီၤန့ၣ်, အဝဲစံးကတိၤတၢ်တသ့နီတမံၤဘၣ်.",
			"8": "<sup>8</sup> နမ့ၢ်ကူၣ်ကျဲၤတၢ်အၢတၢ်သီထီဘိဒီး, နမံၤကဟူထီၣ်သါလီၤလၢ နမ့ၢ်ပှၤမၤကီမၤခဲတၢ်တဂၤလီၤ.",
			"9": "<sup>9</sup> ပှၤဟးဂီၤဖိတဂၤအတၢ်ဆိကမိၣ်ထီၣ်တၢ်ကူၣ်ကျဲၤတမံၤဂ့ၤတမံၤ ဂ့ၤန့ၣ်မ့ၢ်တၢ်ဒဲးဘးလီၤ. ပှၤဂီၢ်မုၢ်သးဟ့ပှၤတဂၤလၢအအိၣ်ဒၣ်ထဲ တၢ်သးဘၣ်အၢဒီးတၢ်တပာ်ကဲပှၤဂၤတဖၣ်ဘၣ်န့ၣ်လီၤ.",
			"10": "<sup>10</sup> နမ့ၢ်ဂံၢ်စၢ်ဘါစၢ်ဖဲတၢ်ကီတၢ်ခဲဖးဒိၣ်အကတီၢ်ဒီး, နဂံၢ်စၢ်ဘါစၢ်နီၢ်နီၢ်လီၤ.",
			"11": "<sup>11</sup> ယုာ်နသးလၢနကမၤပူၤဖျဲးပှၤတဂၤလၢကဘၣ်တၢ်မၤသံအီၤလၢတၢ် စံၣ်ညီၣ်တတီဘၣ်အပူၤန့ၣ်တဂ့ၤ.",
			"12": "<sup>12</sup> ဘၣ်သ့ၣ်သ့ၣ်နကစံးလၢတၢ်အံၤတဘၣ်ဃးဒီးနၤဒီးတမ့ၢ်နတၢ်မၤဘၣ်, ဘၣ်ဆၣ်ယွၤသ့ၣ်ညါဒီးစံၣ်ညီၣ်နတၢ်ပာ်သူၣ်ပာ်သးတဖၣ်န့ၣ်လီၤ. အဝဲအိၣ်ခိးကွၢ်နၤဒီးသ့ၣ်ညါဝဲလီၤ. ဒီးဒ်တၢ်လၢနမၤအီၤအသိးန့ၣ်, အဝဲကဟ့ၣ်ဘျုးနၤန့ၣ်လီၤ.",
			"13": "<sup>13</sup> ဖိခွါဧၢ, အီၣ်ကနဲစီတက့ၢ်. မ့ၢ်တၢ်ဂ့ၤလီၤ. ဒီးဒ်ကနဲစီလၢကနဲအခိၣ်ထံဆၢဝဲလၢနထးခိၣ်အသိးန့ၣ်,",
			"14": "<sup>14</sup> နမၤလီၤတံၢ်သ့ဝဲလၢတၢ်ကူၣ်သ့န့ၣ်ဂ့ၤဝဲလၢသးသမူအဂီၢ် လီၤ. မၤန့ၢ်တၢ်ကူၣ်သ့တက့ၢ်. ဒီးနအိၣ်ဒီးတၢ်မုၢ်လၢ်လၢခါဆူညါအဂီၢ်န့ၣ်လီၤ.",
			"15": "<sup>15</sup> လီၤဂာ်ဒီးပှၤတတီတလိၤလၢအကူၣ်ထီၣ်တၢ်လၢကဂုာ်န့ၢ်ပှၤတီ ပှၤလိၤအတၢ်, မ့တမ့ၢ်, ကဟံးန့ၢ်ကွံာ်အဟံၣ်န့ၣ်တဂ့ၤ.",
			"16": "<sup>16</sup> အဂ့ၢ်ဒ်အံၤ, ပှၤတီပှၤလိၤတဂၤလီၤဃံၤဝဲအဘျီတဖၣ်အဘျီ သနာ်က့, တမ့ၢ်တၢ်အကါဒိၣ်ဘၣ်. ထီဘိအဝဲဂဲၤဆၢထၢၣ်ကဒါက့ၤဝဲ လီၤ. မ့မ့ၢ်တၢ်တတၢးတနါမၤဟးဂီၤကွံာ်ပှၤတတီတလိၤလီၤ.",
			"17": "<sup>17</sup> သးခုဖဲနဒုၣ်နဒါကွၢ်ဆၢၣ်မဲာ်တၢ်တတၢးတနါ, ဒီးသူၣ်ဖှံသးညီဖဲအဝဲအခီၣ်ဘၣ်တိၢ်အခါန့ၣ်တဂ့ၤ.",
			"18": "<sup>18</sup> ယွၤကသ့ၣ်ညါလၢနသးခုခူသူၣ်, ဒီးတမ့ၢ်အဝဲကဘၣ်အသးဘၣ်. အန့ၣ်ဒီး, ဘၣ်သ့ၣ်သ့ၣ်အဝဲတစံၣ်ညီၣ်လၢၤအီၤဘၣ်န့ၣ်လီၤ.",
			"19": "<sup>19</sup> ပျဲပှၤအအၢအသီတဖၣ်မၤကိၢ်မၤဂီၤနၤတဂ့ၤ. သူၣ်က့ၣ်သးကါအဝဲသ့ၣ်တဂ့ၤ.",
			"20": "<sup>20</sup> ပှၤအၢပှၤသီတဂၤအတၢ်မုၢ်လၢ်လၢခါဆူညါအဂီၢ်တအိၣ်ဘၣ်. ကကွၢ်စိဃီၤတၢ်ဆူညါအဂီၢ်, တၢ်တအိၣ်ဘၣ်နီတမံၤဘၣ်.",
			"21": "<sup>21</sup> ယဖိခွါဧၢ, ယူးယီၣ်ယွၤတက့ၢ်. ဒီးပာ်ကဲစီၤပၤတက့ၢ်. မၤဃါဃုာ်နသးဒီးပှၤလၢအပူထီၣ်ထီဒါအဝဲသ့ၣ်တဂ့ၤ.",
			"22": "<sup>22</sup> ပှၤဒ်န့ၣ်သိးတဖၣ်ကဟးဂီၤဝဲလၢတစိၢ်ဖိအတီၢ်ပူၤလီၤ. တၢ်တတၢးတနါလၢကစၢ်ယွၤ, မ့တမ့ၢ်, စီၤပၤဒုးအိၣ်ထီၣ်ဝဲသ့န့ၣ်, မ့ၢ်နသ့ၣ်ညါနၢ်ပၢၢ်စ့ၢ်ကီးဧါ.",
			"23": "<sup>23</sup> ပှၤကူၣ်သ့တဖၣ်ကတိၤတ့ၢ်စ့ၢ်ကီးတၢ်သ့ၣ်တဖၣ်အံၤလီၤ. စံၣ်ညီၣ်ကွီၢ်တဂၤလၢအဆိကမိၣ်ပာ်စၢၤတၢ်လၢတၢ်ထံၣ်တဆှံဘၣ် အပူၤန့ၣ်, မ့ၢ်တၢ်လၢအကမၣ်လီၤ.",
			"24": "<sup>24</sup> အဝဲမ့ၢ်စံၣ်ညီၣ်ဝဲလၢပှၤမၤကမၣ်တၢ်တဂၤအတၢ်ကမၣ်တအိၣ်ဘၣ်န့ၣ်, အဝဲကဘၣ်တၢ်ဆိၣ်အၢအီၤဒီးပှၤကိးဂၤဒဲးကသးဟ့အီၤလီၤ.",
			"25": "<sup>25</sup> စံၣ်ညီၣ်ကွီၢ်တဖၣ်လၢအစံၣ်ညီၣ်ပှၤအတၢ်ကမၣ်အိၣ်တဖၣ်န့ၣ်, ကဘီၣ်ထီၣ်ညီထီၣ်ဝဲဒီးမုာ်လၤသးခုဝဲလၢအမံၤဂ့ၤသၣ်ဂ့ၤ အပူၤန့ၣ်လီၤ.",
			"26": "<sup>26</sup> တၢ်စံးဆၢတီတီလိၤလိၤန့ၣ်, မ့ၢ်တံၤသကိးလၢအတီအပနီၣ်တမံၤ န့ၣ်လီၤ.",
			"27": "<sup>27</sup> တချုးလၢနစံာ်ပျီတဖၣ်အိၣ်ကတဲာ်ကတီၤအသးဒီးနသ့ၣ်ညါလီၤတံၢ် လၢနတၢ်အိၣ်လၢအိၣ်လီၣ်ဒံးဘၣ်န့ၣ်, သူၣ်ထီၣ်နဟံၣ်ဒီးဒုးအိၣ်ထီၣ်နဟံၣ်ဖိဃီဖိတဂ့ၤ.",
			"28": "<sup>28</sup> တၢ်အဂ့ၢ်အခၢးလၢအဂ့ၤအဘၣ်မ့ၢ်တအိၣ်ဘၣ်ဒီး, အုၣ်နသးထီဒါပှၤအဂၤတဂၤ, ဒီးကတိၤတၢ်လၢအကဆှၢ ကမၣ်တၢ်ဘၣ်ဃးဒီးအီၤတဂ့ၤ.",
			"29": "<sup>29</sup> “ယကမၤအီၤဒ်တၢ်လၢအဝဲမၤတ့ၢ်ယၤအသိး, ယကဟ့ၣ်ကၣ်အီၤဒ်အမၤယၤအသိးလီၤ” န့ၣ်စံးတဂ့ၤ.",
			"30": "<sup>30</sup> ယလဲၤခီဖျိပှၤအကၢၣ်ဒီးပှၤအမၢးတဂၤအစံာ်ပျီပူၤဒီးအစပံး လီၢ်တဖၣ်လီၤ.",
			"31": "<sup>31</sup> တၢ်ခဲလၢာ်ခဲဘၢအသးဒီးတၤဆှုၣ် သပှီာ်တဖၣ်, ဒီးနီၣ်ဧိၤမံၤဧိၤဒိၣ်ဘၢကွံာ်တၢ်ခဲလၢာ်, ဒီးကရၢၢ်လၢၢ်ဝးတရံးအီၤတဖၣ်လီၤပှီၢ်တ့ၢ်ဝဲန့ၣ်လီၤ.",
			"32": "<sup>32</sup> ယကွၢ်တ့ၢ်တၢ်အံၤ, ဒီးဆိကမိၣ်တၢ်ဘၣ်ဃးတၢ်အံၤ, ဒီးမၤလိန့ၢ်တၢ်မၤလိတမံၤလၢတၢ်အံၤန့ၣ်လီၤ.",
			"33": "<sup>33</sup> မံတစဲးစဲး, မံခ့တစဲးစဲးတက့ၢ်. တဝံနစုတဖၣ်ဒီးအိၣ်ဘှံး အိၣ်သါတစိၢ်ဖိတက့ၢ်.",
			"34": "<sup>34</sup> ဘၣ်ဆၣ်ဒီးဖဲနမံအခါန့ၣ်, တၢ်ဖှီၣ်တၢ်ယာ်ကတုၤအိၣ်နၤဒ်တမျိၤ တမျာ်လၢအစိာ်စုကဝဲၤအသိးန့ၣ်လီၤ."
		},
		"25": {
			"1": "<sup>1</sup> အအံၤမ့ၢ်စီၤၡလိၤမိၤအတၢ်ကူၣ်သ့အတၢ်ကတိၤတဖၣ်လၢအစံးအါထီၣ် ဝဲဒီးဘၣ်တၢ်ကွဲးဆဲအီၤလၢပှၤတဖၣ်လၢကီၢ်ယူဒၤအစီၤပၤဃံး စကံယၤအကွီၢ်ဘျီၣ်ပူၤန့ၣ်လီၤ.",
			"2": "<sup>2</sup> တၢ်ပာ်တဒၢတၢ်တမံၤန့ၣ်မ့ၢ်ကစၢ်ယွၤအလၤကပီၤလီၤ. တၢ်ဃုထံၣ်မၤဖျါထီၣ်တၢ်တမံၤန့ၣ်မ့ၢ်စီၤပၤတဖၣ် အလၤကပီၤလီၤ.",
			"3": "<sup>3</sup> စီၤပၤဆိကမိၣ်တၢ်မနုၤမနုၤန့ၣ်နတသ့ၣ်ညါနီတစုဘၣ်. အတၢ်ဆိကမိၣ်တဖၣ်ပျံကွံာ်ပှၤဒ်မူခိၣ်အိၣ်ထီၣ်ထီဝဲမ့ၢ်ဂ့ၤ, ပီၣ်လဲၣ်ယိာ်ဝဲအသိးမ့ၢ်ဂ့ၤန့ၣ်လီၤ.",
			"4": "<sup>4</sup> ဟံးထီၣ်ကွံာ်တၢ်တကဆှီတဖၣ်လၢစ့အပူၤတက့ၢ်. ဒီးပှၤပိာ်စ့ဒုးကဲထီၣ်အီၤလၢတၢ်အဃံအလၤတမံၤသ့ဝဲလီၤ.",
			"5": "<sup>5</sup> ပာ်ပှၤဟ့ၣ်ကူၣ်တၢ်အအၢအသီတဖၣ်ယံၤဒီးစီၤပၤတက့ၢ်. အန့ၣ်ဒီးအတၢ်ပၢတၢ်ပြးကဘၣ်တၢ်သ့ၣ်ညါအီၤလၢ အတၢ်စံၣ်ညီၣ်တီအဃိလီၤ.",
			"6": "<sup>6</sup> ဖဲနဆၢထၢၣ်လၢစီၤပၤအမဲာ်ညါန့ၣ်မၤဒိၣ်မၤသွါနသးဒီးပာ်မၤ နသးဒ်ပှၤလၢအကါဒိၣ်တဂၤအသိးတဂ့ၤ.",
			"7": "<sup>7</sup> အဂ့ၢ်ဒ်အံၤ, တၢ်ကွဲန့ၢ်ကိးန့ၢ်နၤဒ်သိးနကဟံးန့ၢ်တၢ်လီၢ်လၢ အထီထီၣ်တတီၤန့ၣ်ဂ့ၤဒိၣ်န့ၢ်ဒံးတၢ်စံးဘၣ်နၤလၢနကဟ့ၣ်လီၤ ကွံာ်နလီၢ်ဆူပှၤလၢအကါဒိၣ်န့ၢ်နၤတက့ၢ်န့ၣ်လီၤ.",
			"8": "<sup>8</sup> လဲၤချ့ကဲၣ်ဆိးဆူကွီၢ်ဘျီၣ်ပူၤဘၣ်ဃးတၢ်လၢနထံၣ်ဘၣ်တ့ၢ် တမံၤအဂ့ၢ်န့ၣ်တဂ့ၤ. ပှၤအုၣ်အသးအဂၤလၢခံတဂၤမ့ၢ်ဒုးနဲၣ်ဖျါဝဲလၢနကမၣ်လံဒီး, တုၤနုၤတစုနကမၤက့ၤနဲဒ်လဲၣ်.",
			"9": "<sup>9</sup> ဖဲနၤဒီးပှၤလၢနဃၢၤအိၣ်ဒီးတၢ်ဆိကမိၣ်တမံၤလၢအလီၤဆီလိာ် အသးန့ၣ်, မၤဘၣ်လိာ်က့ၤအီၤလၢသုဝဲကဒဲကဒဲအဘၢၣ်စၢၤဒီးလီၣ်ဖျါတၢ် ခူသူၣ်နီတမံၤတဂ့ၤ.",
			"10": "<sup>10</sup> မ့တမ့ၢ်ဘၣ်ဒီး, ပှၤခဲလၢာ်ကသ့ၣ်ညါဝဲလၢနပၢၤဃာ်တၢ်ခူသူၣ် တမံၤတသ့ဘၣ်ဒီးနအိၣ်မူတြူာ်ကွံာ်တၢ်မဲာ်ဆှးတန့ၢ်နီတဘျီ လၢၤဘၣ်န့ၣ်လီၤ.",
			"11": "<sup>11</sup> တၢ်ကတိၤလၢအဘၣ်တၢ်ကတိၤအီၤဘၣ်ဘျီးဘၣ်ဒါန့ၣ်လီၤဂာ်ဒီး သၣ်သွံထူတဖၣ်အိၣ်ဝဲလၢတြၤစ့အပူၤအသိးန့ၣ်လီၤ.",
			"12": "<sup>12</sup> ပှၤလၢအတၢ်လဲၤခီဖျိအါတဂၤအတၢ်ဟ့ၣ်ပလီၢ်တထံၣ်ဆူ ပှၤတဂၤဂၤလၢအသးအိၣ်ဒိကနၣ်အီၤန့ၣ်, လုၢ်ဒိၣ်ပှ့ၤဒိၣ်အါန့ၢ်ဒံးပသံးထူတဖၣ်မ့ၢ်ဂ့ၤ, တၢ်ကယၢကယဲ လၢအဘၣ်တၢ်မၤအီၤလၢထူစီမ့ၢ်ဂ့ၤတက့ၢ်န့ၣ်လီၤ.",
			"13": "<sup>13</sup> ပှၤစိာ်တၢ်ကစီၣ်လၢတၢ်နာ်န့ၢ်အီၤသ့တဂၤန့ၣ်မၤမူမၤဂဲၤက့ၤ ပှၤလၢအမၢလီၤအီၤတဂၤအသး, လီၤဂာ်ဒ်ထံခုၣ်လၢတၢ်ကိၢ်ခါကူးဘုအကတီၢ်အသိးန့ၣ်လီၤ.",
			"14": "<sup>14</sup> ပှၤလၢအအၢၣ်လီၤအသးလၢကဟ့ၣ်တၢ်ဒီးတဟ့ၣ်ဝဲနီတဘျီဘၣ်တဖၣ် န့ၣ်, လီၤဂာ်ဒီးတၢ်အၢၣ်တဖၣ်ဒီးကလံၤလၢတဟဲစိာ်မူခိၣ်ထံ ဘၣ်အသိးန့ၣ်လီၤ.",
			"15": "<sup>15</sup> တၢ်မၢန့ၢ်ဆီၣ်ခံတၢ်လၢတၢ်သးစူၤအပူၤန့ၣ်မၤလီၤပှီၢ်ကွံာ်တၢ် တြီအဆူၣ်ကတၢၢ်ဒီးမၤန့ၢ်ပှၤပၢတၢ်တဖၣ်အသးဒၣ်လဲာ်သ့ဝဲလီၤ.",
			"16": "<sup>16</sup> အီၣ်ကနဲစီအါန့ၢ်နကြၢးအီၣ်န့ၣ်တဂ့ၤ. မ့ၢ်အါကဲၢ်ဆိးဒီး ကဒုးဘှိးထီၣ်နၤလီၤ.",
			"17": "<sup>17</sup> လဲၤအိၣ်သကိးပှၤလၢနဃၢၤခဲခဲအံၤတဂ့ၤ. အသးကလီၤဘှံးလၢနဃိ, ဒီးကသးဟ့ဘၣ်ဖုးနၤလီၤ.",
			"18": "<sup>18</sup> တၢ်အုၣ်အသးကဘျံးကဘျၣ်တမံၤန့ၣ်မၤသံတၢ်သ့ထဲသိးဒီးနးတဘ့ၣ်, တၢ်ဒုးအနီၣ်တီၢ်တဘိ, မ့တမ့ၢ်, ပျၢ်တဘိလၢအခိၣ်စူန့ၣ်လီၤ.",
			"19": "<sup>19</sup> တၢ်သန့ၤပသးလၢပှၤလၢတၢ်နာ်န့ၢ်အီၤတသ့တဂၤဖဲတၢ်ကိၢ်တၢ်ဂီၤ ဖးဒိၣ်တမံၤအဆၢကတီၢ်န့ၣ်, လီၤဂာ်ဒ်တၢ်ကျဲးစၢးအ့ၣ်အီၣ်တၢ်လၢမဲလၢအတကျၢၤတဘ့ၣ်ဒီး တၢ်ဟးလၢခီၣ်လၢအဆၢတလံာ်ကွံာ်တခီအသိးန့ၣ်လီၤ.",
			"20": "<sup>20</sup> တၢ်သးဝံၣ်န့ၢ်တၢ်လၢပှၤအသးလီၤစၢ်လီၤဘှါတဂၤအဂီၢ်န့ၣ်, လီၤဂာ်ဒ်တၢ်ဘ့ၣ်ကွံာ်အကူအသိးတဖၣ်လၢတၢ်ဂိၢ်အမုၢ်တနံၤ, မ့တမ့ၢ်, တၢ်လံာ်လူာ်အံသၣ်လၢတၢ်ပူၤလီၢ်တပူၤအသိးန့ၣ်လီၤ.",
			"21": "<sup>21</sup> နဒုၣ်နဒါတၢ်မ့ၢ်သၣ်ဝံၤအသးဒီးလုၢ်အီၣ်အီၤတက့ၢ်. တၢ်မ့ၢ်သူအသးလၢထံဒီးဟ့ၣ်အီအီၤလၢထံတလီခီတက့ၢ်.",
			"22": "<sup>22</sup> နကဒုးလီၤဘၣ်တၢ်မဲာ်ဆှးလၢအဖီခိၣ်နးနးကျံးကျံးဒီးယွၤ ကဟ့ၣ်ဘူးဟ့ၣ်လဲနၤလီၤ.",
			"23": "<sup>23</sup> တၢ်သီၣ်ဝံသဲကလၤဟဲစိာ်တၢ်သူၣ်ဒိၣ်သးဖျိးဒ်ကလံၤလၢ ကလံၤစိးဟဲစိာ်တၢ်စူၤထံလီၤတံၢ်လီၤဆဲးအသိးန့ၣ်လီၤ.",
			"24": "<sup>24</sup> တၢ်အိၣ်လၢဟံၣ်ခိၣ်ဒုးအဖီခိၣ်န့ၣ်ဂ့ၤဒိၣ်န့ၢ်ဒံးတၢ်အိၣ် သကိးလၢဟံၣ်ပူၤဃုာ်ဒီးမါလၢအအ့န့တဂၤတက့ၢ်န့ၣ်လီၤ.",
			"25": "<sup>25</sup> တၢ်နၢ်ဟူဘၣ်တၢ်ကစီၣ်အမုာ်ဟဲလၢထံယံၤကီၢ်ယံၤန့ၣ်လီၤဂာ်ဒီး တၢ်အီဘၣ်ထံခုၣ်ဖဲပသးဃ့ထီဒီးတၢ်သူပသးလၢထံအဆၢကတီၢ် န့ၣ်လီၤ.",
			"26": "<sup>26</sup> ပှၤအဂ့ၤတဂၤလၢအဟ့ၣ်လီၤကွံာ်အသးဆူပှၤအၢသီတဂၤဂၤအစုပူၤ န့ၣ်ဒုးသ့ၣ်နီၣ်ထီၣ်က့ၤနၤလၢထံမူတပူၤလၢအဘၣ်တၢ်မၤဘၣ်အၢ အီၤ, မ့တမ့ၢ်, ထံပူၤလၢအအိၣ်ဒီးစုၣ်လၢအပူၤန့ၣ်လီၤ.",
			"27": "<sup>27</sup> ကနဲစီအါကဲၣ်ဆိးန့ၣ်အၢလၢနဂီၢ်လီၤ. ဒ်န့ၣ်အသိး, တၢ်ကျဲးစၢးမၤန့ၢ်တၢ်စံးထီၣ်ပတြၢၤအါကဲၣ်ဆိးန့ၣ်မ့ၢ်တၢ် တမံၤဃီလီၤ.",
			"28": "<sup>28</sup> နပၢၤဃးနတၢ်သူၣ်ဒိၣ်သးဖျိးမ့ၢ်တန့ၢ်ဘၣ်ဒီး, နမၤစၢၤလီၤနသးတသ့ဘၣ်ဒ်ဝ့ၢ်တဝ့ၢ်လၢအခိၣ်ဒူတအိၣ်, ဒီးအိၣ်အိးထီၣ်အသးလၢတၢ်ဟဲဒုးန့ၢ်အီၤအဂီၢ်အသိးန့ၣ်လီၤ."
		},
		"26": {
			"1": "<sup>1</sup> တၢ်စံးထီၣ်ပတြၢၤပှၤအမၢးတဂၤန့ၣ်အလီၢ်တအိၣ်ဘၣ်. အမၤတၢ်န့ၣ်လီၤဂာ်ဒ်မူခိၣ်ဖီလီၤလၢတၢ်ကိၢ်ခါဒီး တၢ်ဟဲစူၤလီၤလၢကူးဘုအကတီၢ်အသိးန့ၣ်လီၤ.",
			"2": "<sup>2</sup> နမ့ၢ်တကြၢးဒိးဘၣ်အီၤဒီး, တၢ်ဆိၣ်အၢတဖၣ်မၤဘၣ်ဒိဘၣ်ထံးနၤ တသ့ဘၣ်. တၢ်တဖၣ်န့ၣ်လီၤဂာ်ဒ်ထိၣ်တဖၣ်လၢအယူၤပူၤကွံာ်ဝဲဒီး တစီၢ်လီၤနီတဘျီဘၣ်အသိးန့ၣ်လီၤ.",
			"3": "<sup>3</sup> နဘၣ်ဖျ့ကသ့ၣ်တဒု, နဘၣ်ဒုးအ့ၣ်ကသ့ၣ်ယီၤတဒုလၢအနိးပျံၤထး ဒီးနဘၣ်တီၢ်ပှၤအမၢးဖိတဂၤလီၤ.",
			"4": "<sup>4</sup> နမ့ၢ်စံးဆၢပှၤဟးဂီၤဖိအတၢ်သံကွၢ်တဂိာ်တသီၣ်ဘၣ်တထံၣ်န့ၣ် ဒီး, နကစၢ်ဒၣ်နဲနမ့ၢ်ပှၤတဂိာ်တသီၣ်ဒ်ပှၤလၢအသံကွၢ်တၢ် တဂၤအသိးန့ၣ်လီၤ.",
			"5": "<sup>5</sup> ဟ့ၣ်တၢ်စံးဆၢတဂိာ်တသီၣ်တမံၤဆူတၢ်သံကွၢ်တဂိာ်တသီၣ် တထံၣ်န့ၣ်တက့ၢ်. အန့ၣ်ဒီးပှၤလၢအသံကွၢ်တၢ်တဂၤန့ၣ်, ကသ့ၣ်ညါလီၤအသးလၢအဝဲတမ့ၢ်ပှၤအသ့ထဲသိးဒီးအဆိ ကမိၣ်လီၤအသးဘၣ်န့ၣ်လီၤ.",
			"6": "<sup>6</sup> နမ့ၢ်မၢပှၤအမၢးတဂၤဟ့ၣ်တၢ်ကစီၣ်တမံၤဒီး, လီၤဂာ်ဒ်နကျီတဲာ်နခီၣ်ဒၣ်နဲဒီးနဃ့န့ၢ်တၢ်ကိၢ်တၢ်ဂီၤလၢ နဂီၢ်အသိးန့ၣ်လီၤ.",
			"7": "<sup>7</sup> ပှၤအမၢးတဂၤသူတၢ်ကတိၤဒိတထံၣ်ဂ့ၤဂ့ၤဘၣ်ဘၣ်သ့ဝဲ ဒ်ပှၤတဂၤသူအခီၣ်လၢအဆၢလီၤတလံာ်တဖၣ်သ့ဝဲအသိးန့ၣ်လီၤ.",
			"8": "<sup>8</sup> တၢ်စံးထီၣ်ပတြၢၤပှၤဟးဂီၤဖိတဂၤန့ၣ်အခီပညီမ့ၢ်ဒၣ်ဒ် တၢ်စၢဃာ်လၢၢ်တဖျၢၣ်လၢနီၣ်ဘျုးတခါအပူၤအသိးန့ၣ်လီၤ.",
			"9": "<sup>9</sup> ပှၤအမၢးတဂၤယၢၤထီၣ်တၢ်ကူၣ်သ့အတၢ်ကတိၤတထံၣ်န့ၣ် ဒုးသ့ၣ်နီၣ်ထီၣ်ပှၤလၢပှၤအီမူၤသံးတဂၤကျဲးစၢးထဲးထီၣ် တၤဆှုၣ်တဘိလၢအစုပူၤန့ၣ်လီၤ.",
			"10": "<sup>10</sup> တၢ်မၤအကစၢ်တဂၤလၢအဒိးလဲပှၤအမၢးတဂၤဂၤလၢအဟဲဘၣ်အတီၤန့ၣ်, မ့ၢ်ဒၣ်အမၤဘၣ်ဒိဆါပှၤခဲလၢာ်လၢအမၤသကိးတၢ်တဖၣ်ဧိၤန့ၣ်လီၤ.",
			"11": "<sup>11</sup> ပှၤအမၢးတဂၤလၢအမၤကဒီးတၢ်ဟးဂီၤအတၢ်မၤခံစုတစုတစုန့ၣ်, လီၤဂာ်ဒ်ထွံၣ်တဒုက့ၤကဒါက့ၤဆူအတၢ်ဘှိးအသိးန့ၣ်လီၤ.",
			"12": "<sup>12</sup> ပှၤဟးဂီၤဖိလၢအမၢးကတၢၢ်တဂၤန့ၣ်, ဂ့ၤဒိၣ်န့ၢ်ဒံးပှၤတဂၤလၢ အဆိကမိၣ်လီၤအသးလၢအကူၣ်တၢ်သ့ဖဲအတမ့ၢ်ဘၣ်အခါန့ၣ်လီၤ.",
			"13": "<sup>13</sup> ဘၣ်မနုၤအဃိပှၤအကၢၣ်တဂၤတဟးထီၣ်လၢဟံၣ်ပူၤနီတဘျီ ဘၣ်န့ၣ်လဲၣ်. မ့ၢ်အပျံၤတၢ်မနုၤလဲၣ်. ခ့ယုၢ်တဖၣ်ဧါ.",
			"14": "<sup>14</sup> ဒ်တြဲၤတဘ့ၣ်ဝံၢ်တရံးအသးလၢအသံၣ်ကျိၤတဖၣ်အလိၤအသိးန့ၣ်ပှၤ အကၢၣ်တဂၤဃၣ်အသးလၢအလီၢ်မံပူၤဒ်န့ၣ်အသိးလီၤ.",
			"15": "<sup>15</sup> ပှၤတနီၤကၢၣ်ကဲၣ်ဆိးတုၤကဒၢနုာ်တၢ်အီၣ်ဆူအကိာ်ပူၤဒၣ်ဝဲန့ၣ်လီၤ.",
			"16": "<sup>16</sup> ပှၤအကၢၣ်တဂၤကဆိကမိၣ်ဝဲလၢအဝဲကူၣ်တၢ်သ့ဒိၣ်န့ၢ်ဒံး ပှၤနွံဂၤလၢအသ့ဟ့ၣ်ထီၣ်အတၢ်ဆိကမိၣ်တဖၣ်လၢတၢ်ဘၣ်ဘျီးဘၣ်ဒါ အဂီၢ်န့ၣ်လီၤ.",
			"17": "<sup>17</sup> တၢ်မၤဃါဃုာ်ပသးလၢတၢ်ဂ့ၢ်လိာ်ဘှီလိာ်တမံၤလၢအတဘၣ်ဃးဒီး ပှၤအပူၤန့ၣ်လီၤဂာ်ဒ်တၢ်လဲၤလီၤဆူကျဲပူၤဒီးစှီၤထွံၣ်တဒုဖဲအနၢ် အသိးန့ၣ်လီၤ.",
			"18": "<sup>18</sup> ပှၤတဂၤလၢအလီန့ၢ်ပှၤအဂၤတဂၤအတၢ်ဒီးစံးဝဲလၢမ့ၢ်ဒၣ် လိာ်လ့တၢ်ဧိၤန့ၣ်,",
			"19": "<sup>19</sup> မ့ၢ်ပှၤတဂၤလၢအလီၤဂာ်ဒီးပှၤအပျုၢ်တဂၤလၢအလိာ်ကွဲဒီးတၢ်စု ကဝဲၤလၢအမၤသံတၢ်သ့န့ၣ်လီၤ.",
			"20": "<sup>20</sup> သ့ၣ်မုၣ်တအိၣ်ဘၣ်ဒီးမ့ၣ်အူလီၤပံာ်ဝဲလီၤ. တၢ်ကတိၤသီၣ်ဝံသဲကလၤတအိၣ်ဘၣ်န့ၣ်, တၢ်အ့ၣ်လိာ်ဆိးက့လိာ်ဆိကတီၢ်အသးလီၤ.",
			"21": "<sup>21</sup> သွဲၣ်လးဒုးအိၣ်ထီၣ်မ့ၣ်အူအ့ၣ်ကဲၤကဖး, သ့ၣ်မုၣ်ဒုးကပျီၤ ထီၣ်မ့ၣ်အူလၣ်, ဒီးပှၤလၢအမၤကီမၤခဲတၢ်တဖၣ်တဒုးဆိတ့ၢ်တၢ် အ့ၣ်လိာ်ဆိးက့လိာ်တဖၣ်ဘၣ်.",
			"22": "<sup>22</sup> တၢ်သီၣ်ဝံသဲကလၤမ့ၢ်တၢ်ဝံၣ်သိဝံၣ်ဘဲးဒိၣ်မးတုၤပသးအိၣ် ယူၢ်လီၤကွံာ်အီၤမးလဲၣ်.",
			"23": "<sup>23</sup> တၢ်ကတိၤပာ်မၤအသးလၢအပာ်ခူသူၣ်နတၢ်ဆိကမိၣ်နီၢ်နီၢ်န့ၣ်, လီၤဂာ်ဒီးစ့အအ့ၣ်အိၣ်လၢသပၢၤဟီၣ်ခိၣ်လၢအလုၢ်အပှ့ၤတအိၣ်ဘၣ် တဖျၢၣ်အဖီခိၣ်အသိးန့ၣ်လီၤ.",
			"24": "<sup>24</sup> ပှၤပာ်မၤအသးတဂၤန့ၣ်ပာ်ခူသူၣ်အတၢ်သးဟ့လၢအတၢ်ကတိၤလွဲန့ၢ် တၢ်တဖၣ်အပူၤလီၤ.",
			"25": "<sup>25</sup> သီၣ်ကမုာ်ဒိၣ်မးလီၤ. ဘၣ်ဆၣ်နာ်အီၤတဂ့ၤ. အဂ့ၢ်ဒ်အံၤ, အသးပူၤပှဲၤဆၢၣ်ကလာ်ဒီးတၢ်သးဟ့န့ၣ်လီၤ.",
			"26": "<sup>26</sup> အဝဲကပျိာ်လီၤဆီအတၢ်သးဟ့, ဘၣ်ဆၣ်ပှၤကိးဂၤဒဲးကထံၣ်တၢ်အၢ တၢ်သီတဖၣ်လၢအမၤဝဲန့ၣ်လီၤ.",
			"27": "<sup>27</sup> ပှၤလၢအပာ်လီၤထုတဖၣ်လၢပှၤဂၤအဂီၢ်န့ၣ်, အကစၢ်ဒၣ်ဝဲကဘၣ်က့ၤထုလီၤ. ပှၤလၢအဒုးအိၣ်ထီၣ်ဟီၣ်ခိၣ်အတၢ်လီၤလာ်န့ၣ်, အကစၢ်ဒၣ်ဝဲတၢ်ကလီၤလာ်ဒိးသံအီၤန့ၣ်လီၤ.",
			"28": "<sup>28</sup> ပျ့ၤလၢအလီတၢ်န့ၣ်သးဟ့ပှၤလၢအဒိးဘၣ်တၢ်မၤနၢၤအီၤတဖၣ်န့ၣ် လီၤ. ဒီးတၢ်ကတိၤပာ်မၤအသးန့ၣ်ဟဲစိာ်တၢ်ကလီ ကလီဒီးတၢ်ဟးဂီၤန့ၣ်လီၤ."
		},
		"27": {
			"1": "<sup>1</sup> ပာ်ကဖိနသးလၢခဲဂီၤကိာ်အဂ့ၢ်နီတစုတဂ့ၤ. အဂ့ၢ်ဒ်အံၤ, တၢ်ကမၤအသးလၢခဲအံၤဒီးဆူညါအဘၢၣ်စၢၤန့ၣ်, နတသ့ၣ်ညါဘၣ်.",
			"2": "<sup>2</sup> ပျဲပှၤဂၤစံးထီၣ်ပတြၢၤနၤတက့ၢ်, ပျဲပှၤသမှံၤဒၣ်လဲာ်စံး ထီၣ်ပတြၢၤနၤတက့ၢ်. စံးထီၣ်ပတြၢၤလီၤနသးဒၣ်နဲနီတစုတဂ့ၤ.",
			"3": "<sup>3</sup> လၢၢ်ဧိၤလ့ဧိၤဒီးမဲးဧိၤဟီၣ်ဧိၤအတၢ်ဃၢတၢ်စုာ်န့ၣ်တုၤအဘၣ် တၢ်ထိၣ်သတြီၤအီၤဒီးတၢ်ကိၢ်တၢ်ဂီၤလၢတၢ်သူၣ်တထံသးတဆးဒုး အိၣ်ထီၣ်သ့န့ၣ်, တမ့ၢ်တၢ်နီတမံၤဘၣ်.",
			"4": "<sup>4</sup> တၢ်သူၣ်ဒိၣ်သးဖျိးန့ၣ်အၢသီဒီးမၤဟးဂီၤတၢ်သ့လီၤ. ဘၣ်ဆၣ်ဒီးတုၤတၢ်ထိၣ်သတြီၤအီၤဒီးတၢ်သူၣ်က့ၣ်သးကါန့ၣ်, တမ့ၢ်တၢ်နီတမံၤလၢၤဘၣ်လီၤ.",
			"5": "<sup>5</sup> ဂ့ၤဒိၣ်တက့ၢ်လၢတၢ်သိၣ်ဃီၣ်ပှၤတဂၤဂၤဖျိဖျိဖျါဖျါအါန့ၢ် ဒံးတၢ်ပျဲအဆိကမိၣ်ဝဲလၢနတသူၣ်အိၣ်သးအိၣ်အီၤနီတစဲးဘၣ် တခီန့ၣ်လီၤ.",
			"6": "<sup>6</sup> တံၤသကိးတဂၤမ့ၢ်မၤဘၣ်ဒိဘၣ်ထံးနၤဒၣ်လဲာ်, အတၢ်ပာ်အသးမ့ၢ်တၢ်တီတီလိၤလိၤလီၤ. ဘၣ်ဆၣ်, ဖဲဒုၣ်ဒါတဂၤပာ်ထီၣ်အစုလၢနဖံဘၣ်ခိၣ်ဒီး, ပလီၢ်နသးတက့ၢ်.",
			"7": "<sup>7</sup> ဖဲနဘျဲးအီၣ်တၢ်န့ၣ်, နကဂ့ၢ်လိာ်ဒၣ်လဲာ်ကနဲစီလီၤ. ဘၣ်ဆၣ်ဒီးဖဲတၢ်သၣ်ဝံၤနသးန့ၣ်, တၢ်အီၣ်လၢအခၣ်ဒၣ်လဲာ်ဆၢဝဲလီၤ.",
			"8": "<sup>8</sup> ပှၤတဂၤလၢအအိၣ်ယံၤဒီးဟံၣ်န့ၣ်, လီၤဂာ်ဒီးထိၣ်တဘ့ၣ်လၢအယံၤဒီးအသွံလီၤ.",
			"9": "<sup>9</sup> တၢ်နၢမူဒီးသိနၢမူမၤမုာ်မၤခုၣ်အါထီၣ်နသးလီၤ. မ့မ့ၢ်တၢ်ကိၢ်တၢ်ဂီၤမၤလီၤကလဲကွံာ်နသးအတၢ်ဃူတၢ်မုာ်လီၤ.",
			"10": "<sup>10</sup> သးပ့ၤနီၣ်နတံၤသကိးတဖၣ်ဒီးနပၢ်အတံၤသကိးတဖၣ်တဂ့ၤ. နမ့ၢ်အိၣ်လၢတၢ်ကိၢ်တၢ်ဂီၤအပူၤဒီးဃ့နဒီပုၢ်ဝဲၢ်အတၢ်မၤစၢၤ တဂ့ၤ. ပှၤလၢနဃၢၤလၢအအိၣ်ဘူးဒီးနၤတဂၤမၤစၢၤနၤက သ့အါန့ၢ်ဒံးနဒီပုၢ်ဝဲၢ်လၢအအိၣ်ယံၤတဂၤတက့ၢ်န့ၣ်လီၤ.",
			"11": "<sup>11</sup> ယဖိခွါဧၢ, ကူၣ်တၢ်သ့တက့ၢ်ဒီးယကသူၣ်ခုသးခုယဲလီၤ. ဒီးယကအိၣ်ဒီးတၢ်စံးဆၢလၢပှၤတဂၤလၢ်လၢ်လၢအဒုၣ်ဒွဲၣ် ယၤန့ၣ်လီၤ.",
			"12": "<sup>12</sup> ပှၤလၢအအိၣ်ဒီးတၢ်သူၣ်ဆးသးဆးန့ၣ်, ကထံၣ်ဆိတၢ်ကိၢ်တၢ်ဂီၤဟဲဝဲဒီးပဒ့ၣ်အီၤလီၤ. မ့မ့ၢ်, ပှၤလၢအတဆိကမိၣ်တၢ်တဂၤန့ၣ်ကလဲၤနုာ်ဝဲဆူအပူၤလိၤ လိၤဒီးကပီၢ်ယၢ်လီၤက့ၤအသးလၢခံလီၤ.",
			"13": "<sup>13</sup> ပှၤတဂၤလၢ်လၢ်လၢအသးတဆးတုၤဒၣ်လဲာ်အအုၣ်ကီၤအသးလၢ ကဟံးန့ၢ်မူဒါလၢပှၤလၢအတသ့ၣ်ညါဝဲတဂၤအဒ့ၣ်ကမၣ်အဂီၢ်န့ၣ်, ကြၢးတၢ်ဟံးဃာ်အတၢ်စုလီၢ်ခီၣ်ခိၣ်ဒၣ်ဝဲတဖၣ်ဒ်တၢ်အုၣ်ကီၤ အသိးလၢတၢ်ကဟ့ၣ်က့ၤဒ့ၣ်ကမၣ်အဂီၢ်န့ၣ်လီၤ.",
			"14": "<sup>14</sup> တၢ်ထိၣ်ဂဲၤဆၢထၢၣ်နတံၤသကိးဂီၤဂီၤလၢနတၢ်ဆၢဂ့ၤဆၢဝါအီၤ လၢနကလုၢ်ဖးဒိၣ်န့ၣ်, ကမ့ၢ်ဘၣ်ဖုးနဆိၣ်အၢအီၤတခီန့ၣ်လီၤ.",
			"15": "<sup>15</sup> မါလၢအအ့န့တဂၤန့ၣ်, လီၤဂာ်ဒီးထံလီၤစီၤစီာ်, စီာ်, စီာ်, လၢတၢ်စူၤအမုၢ်တနံၤအသိးလီၤ.",
			"16": "<sup>16</sup> နမၤဘှ့ၣ်မၤဘှီၣ် အီၤကသ့ဒ်လဲၣ်. မ့ၢ်နကျဲးစၢးတြီကွၢ်ကလံၤအူ တၢ်, မ့တမ့ၢ်ဘၣ်ဒီး, မ့ၢ်နကျဲးစၢးစိာ်ကွၢ်သိပှဲၤလၢနစုပူၤတဘျီဘျီဧါ.",
			"17": "<sup>17</sup> ဒ်ထးကျ့အ့ၣ်အသးအသိးန့ၣ်, ပှၤမၤလိန့ၢ်တၢ်လၢတဂၤဒီးတဂၤ အအိၣ်လီၤ.",
			"18": "<sup>18</sup> အံးထွဲကွၢ်ထွဲချၢၣ်ဒၢတထူၣ်ဒီးနကအိၣ်ဒီးချၢၣ်ဒၢအသၣ်တဖၣ် လၢတၢ်အီၣ်အဂီၢ်လီၤ. တၢ်ခ့တၢ်ပှၤတဂၤလၢအကွၢ်ထွဲဒီးမၤစၢၤအကစၢ်န့ၣ်ကဒိးဘၣ်တၢ် မၤလၤမၤကပီၤအီၤလီၤ.",
			"19": "<sup>19</sup> ဒ်နကွၢ်လီၤထံဒီးနထံၣ်က့ၤနမဲာ်သၣ်ဒၣ်နဲအသိးန့ၣ်, တၢ်လၢနထံၣ်အီၤလၢနသးပူၤန့ၣ်, မ့ၢ်နကစၢ်ဒၣ်နဲလီၤ.",
			"20": "<sup>20</sup> ပှၤကညီအသးဆၢန့ၢ်တၢ်န့ၣ်လီၤဂာ်ဒ်ပှၤသံတဖၣ်အကီၢ်လၢဒၢးအိၣ် ဒံးဝဲအါမးတဘိယူာ်ဃီအသိးန့ၣ်လီၤ.",
			"21": "<sup>21</sup> ထူဒီးစ့ဘၣ်တၢ်မၤကွၢ်အီၤလၢမ့ၣ်အူလီၤ. ပှၤကညီတဂၤအမံၤဂ့ၤသၣ်ဂ့ၤဘၣ်တၢ်မၤကွၢ်အီၤသ့စ့ၢ်ကီးန့ၣ်လီၤ.",
			"22": "<sup>22</sup> နမ့ၢ်ဒိတီၢ်ပှၤအမၢးတဂၤတုၤအသံတယူာ်ဘၣ်အသးဒၣ်လဲာ်န့ၣ်, နဒိတီၢ်ထုးထီၣ်ကွံာ်အတၢ်မၢးလၢအပူၤတန့ၢ်ဒံးဘၣ်.",
			"23": "<sup>23</sup> ကွၢ်ထွဲနသိဒီးဂီၤဖံးတဖၣ်လီၤတံၢ်လီၤဆဲးတသ့ဖဲအသ့တက့ၢ်.",
			"24": "<sup>24</sup> မ့ၢ်အဂ့ၢ်ဒ်လဲၣ်န့ၣ်, တၢ်ထူးတၢ်တီၤတမ့ၢ်တၢ်ဂၢၢ်တၢ်ကျၢၤဘၣ်. ပှၤကလုာ်တဖၣ်ဒၣ်လဲာ်တအိၣ်လီၤထူလီၤယိာ်ဘၣ်.",
			"25": "<sup>25</sup> ဖဲဘုအသီတဝီမဲထီၣ်သၣ်ထီၣ်ဝဲအခါန့ၣ်, ကူးဘုလီၢ်လံၤ, ဒီးနီၣ်ဧိၤမံၤဧိၤလၢကစၢၢ်တဖၣ်အကပၤတက့ၢ်.",
			"26": "<sup>26</sup> နမၤကဲထီၣ်တၢ်ကူတၢ်သိးတဖၣ်လၢနသိတဖၣ်အဆူၣ်သ့ဝဲဒီးပှ့ၤ ဟီၣ်ခိၣ်လၢစ့လၢနမၤန့ၢ်အီၤခီဖျိနဆါကွံာ်နမဲာ်တဲးလဲး တနီၤသ့ဝဲလီၤ.",
			"27": "<sup>27</sup> ဒီးမဲာ်တဲးလဲးအဂၤလၢအအိၣ်တီၢ်တဖၣ်ကဟ့ၣ်ထီၣ်နၤဒီးနဟံၣ်ဖိ ဃီဖိလၢတၢ်နုၢ်ထံ, ဒီးလၢနခ့နပှၤပိာ်မုၣ်တဖၣ်အဂီၢ်စ့ၢ်ကီးန့ၣ်လီၤ."
		},
		"28": {
			"1": "<sup>1</sup> ပှၤတတီတလိၤဃ့ၢ်ဝဲဖဲပှၤတလူၤအဝဲသ့ၣ်နီတဂၤဘၣ်အခါန့ၣ်လီၤ. မ့မ့ၢ်ပှၤတီပှၤလိၤတဂၤန့ၣ်ဒူဝဲဒ်ခ့ယုၢ်တဒုအသိးန့ၣ်လီၤ.",
			"2": "<sup>2</sup> တုၤထံကီၢ်တကီၢ်အိၣ်ဒီးတၢ်ပူထီၣ်လီထီၣ်န့ၣ်, ပှၤပၢတၢ်ကအိၣ်တဖုဝံၤတဖုလီၤ. မ့မ့ၢ်, ဖဲအအိၣ်ဒီးခိၣ်နၢ် တဖၣ်လၢအသးဆးဒီးကူၣ်သ့ကူၣ်ဘၣ်န့ၣ်, ထံကီၢ်ဝဲအံၤအဂံၢ်အဘါကဆူၣ်ဒီးကအိၣ်ဂၢၢ်ကျၢၤဝဲလီၤ.",
			"3": "<sup>3</sup> ပှၤပၢတၢ်တဂၤလၢအမၤနးမၤဖှီၣ်ပှၤဖှီၣ်ဖိယာ်ဖိန့ၣ်, မၤအသးဒ်တၢ်ဟဲစူၤလီၤဆူၣ်ဆူၣ်လၢအမၤဟးဂီၤကွံာ် တၢ်မုၢ်တၢ်ဘိတၤသူတၤသၣ်တဖၣ်န့ၣ်လီၤ.",
			"4": "<sup>4</sup> နမ့ၢ်တပာ်ကဲတၢ်သိၣ်တၢ်သီဘၣ်ဒီး, နအိၣ်တကပၤဃီဒီးပှၤတတီ တလိၤတဖၣ်လီၤ. ဘၣ်ဆၣ်နမ့ၢ်ဒိကနၣ်တၢ်သိၣ်တၢ်သီဒီး, နမ့ၢ်ပှၤထီဒါအဝဲသ့ၣ်န့ၣ်လီၤ.",
			"5": "<sup>5</sup> ပှၤအၢပှၤသီတဖၣ်တသ့ၣ်ညါတၢ်စံၣ်ညီၣ်တီဘၣ်. မ့မ့ၢ်ပှၤလၢအဘူၣ်ထီၣ်ဘါထီၣ်ယွၤန့ၣ်, သ့ၣ်ညါဝဲဂ့ၤဂ့ၤလီၤ.",
			"6": "<sup>6</sup> တၢ်ဖှီၣ်တၢ်ယာ်အိၣ်ဒီးတၢ်တီတၢ်လိၤန့ၣ်ဂ့ၤဒိၣ်န့ၢ်ဒံးတၢ် ထူးတၢ်တီၤအိၣ်ဒီးတၢ်တတီတလိၤတက့ၢ်လီၤ.",
			"7": "<sup>7</sup> ပှၤသးစၢ်တဂၤလၢအဒိကနၣ်တၢ်သိၣ်တၢ်သီန့ၣ်မ့ၢ်ပှၤအိၣ်ဒီးတၢ် သူၣ်ဆးသးဆးလီၤ. မ့မ့ၢ်ပှၤတဂၤလၢအဒီတံၤဒီသကိးဒီးပှၤတဂိာ်တသီၣ်ဘၣ်တဖၣ်န့ၣ် မ့ၢ်တၢ်မဲာ်ဆှးလၢအပၢ်အဂီၢ်လီၤ.",
			"8": "<sup>8</sup> နမ့ၢ်ထူးထီၣ်တီၤထီၣ်ခီဖျိတၢ်ဃ့အါထီၣ်စ့အအ့ၣ်ဒီးဟံးန့ၢ် တၢ်အခွဲးအယာ်လၢပှၤဂၤအဖီခိၣ်န့ၣ်, နတၢ်ထူးတၢ်တီၤကတုၤဆူ ပှၤအဂၤတဂၤအအိၣ်လၢအသးကညီၤပှၤဖှီၣ်ဖိယာ်ဖိန့ၣ်လီၤ.",
			"9": "<sup>9</sup> နမ့ၢ်တဒိကနၣ်တၢ်သိၣ်တၢ်သီဘၣ်ဒီး, ကစၢ်ယွၤကထံၣ်ဝဲလၢနတၢ် ထုကဖၣ်တဖၣ်န့ၣ်လီၤသးဘၣ်အၢနးမးလၢတၢ်ကဒိကနၣ်အီၤအဂီၢ်လီၤ.",
			"10": "<sup>10</sup> နမ့ၢ်ကူၣ်လီန့ၢ်ပှၤတီပှၤလိၤတဂၤလၢကမၤတၢ်အၢဒီး, နကလီၤတဲာ်နုာ်ဆူနပျံၤသကွီၤဒၣ်နဲအပူၤလီၤ. ပှၤလၢအတသ့ၣ်ညါဘၣ်တၢ်အၢတၢ်သီန့ၢ်ဘၣ်တၢ်ဟ့ၣ်ဘျုး အဂ့ၤတမံၤလီၤ.",
			"11": "<sup>11</sup> ပှၤထူးပှၤတီၤတဖၣ်ဆိကမိၣ်ဝဲထီဘိလၢအကူၣ်တၢ်သ့န့ၣ်လီၤ. မ့မ့ၢ် ပှၤအဖှီၣ်ဖိတဂၤလၢအအိၣ်ဒီးသးအတၢ်ထံၣ်ဖျိဆူသကဲးပဝာ် န့ၣ်, သ့ၣ်ညါတၢ်ဂ့ၤဒိၣ်တက့ၢ်လီၤ.",
			"12": "<sup>12</sup> ဖဲပှၤအဂ့ၤတဖၣ်မၤန့ၢ်တၢ်စိတၢ်ကမီၤန့ၣ်, ပှၤခဲလၢာ်မၤမူးသးခု န့ၣ်လီၤ. ဘၣ်ဆၣ်ဖဲပှၤအအၢအသီတဖၣ်ပၢတၢ်န့ၣ်, ပှၤအိၣ်ခူသူၣ်ဝဲလီၤ.",
			"13": "<sup>13</sup> နမ့ၢ်ကျဲးစၢးပာ်ခူသူၣ်နတၢ်ဒဲးဘးတဖၣ်ဒီး, နတမၤန့ၢ်မၤနၢၤတၢ်လၢတၢ်အိၣ်မူအပူၤနီတစုဘၣ်. အၢၣ်လီၤဒီးညိကွံာ်အီၤတက့ၢ်. အန့ၣ်ဒီး, ကစၢ်ယွၤကဒုးနဲၣ်အတၢ်သးကညီၤလၢနၤလီၤ.",
			"14": "<sup>14</sup> စူၢ်ယွၤထီဘိတက့ၢ်. ဒီးနကသူၣ်ဖှံသးညီလီၤ. နခိၣ်မ့ၢ်ကိၤဒီး, နကဘၣ်တၢ်မၤဟးဂီၤနၤလီၤ.",
			"15": "<sup>15</sup> လၢပှၤတတီတလိၤအတၢ်ပၢအဖီလာ်န့ၣ်, ပှၤဖှီၣ်ဖိယာ်ဖိတဖၣ်မၤစၢၤလီၤက့ၤအသးတသ့နီတမံၤဘၣ်. အဝဲလီၤပျံၤလီၤဖုးဒ်ခ့ယုၢ်တဒုလၢအကညီၤထီၣ်ရုၢ်ရုၢ်အသိး ဒီးဒ်တၤသူတဒုလၢအဟးဝ့ၤဝီၤစီၤတၢ်အသိးလီၤ.",
			"16": "<sup>16</sup> ပှၤပၢတၢ်တဂၤလၢအတအိၣ်ဘၣ်ဒီးတၢ်ကူၣ်တၢ်ဆးအဂ့ၤန့ၣ်, ကမ့ၢ်ပှၤသူၣ်အၢသးသီတဂၤလၢအပၢတၢ်ဖဲအသးဒၣ်ဝဲလီၤ. ပှၤတဂၤလၢအသးဟ့တၢ်တတီတလိၤန့ၣ်, ကပၢတၢ်ဖးယံာ်န့ၣ်လီၤ.",
			"17": "<sup>17</sup> ပှၤတဂၤလၢအမၤသံတၢ်န့ၣ်ခူၣ်အတၢ်သံအပူၤဒၣ်ဝဲအချ့ကတၢၢ်လီၤ. ကျဲးစၢးတြီအီၤတဂ့ၤ.",
			"18": "<sup>18</sup> အိၣ်မူတီတီလိၤလိၤတက့ၢ်ဒီးနကပူၤဖျဲးလီၤ. နမ့ၢ်တတီတလိၤဘၣ်ဒီး, နကလီၤဃံၤတကီၢ်ခါလီၤ.",
			"19": "<sup>19</sup> ပှၤထူစံာ်ဖိလၢအမၤတၢ်ဆူၣ်တဂၤန့ၣ်, အိၣ်ဒီးတၢ်အါအါကလဲာ်လၢတၢ်အီၣ်အဂီၢ်လီၤ. မ့မ့ၢ်, ပှၤလၢအမၤလၢာ်ကလီတၢ်ဆၢကတီၢ်တဖၣ်န့ၣ်, ကဖှီၣ်ဝဲယာ်ဝဲထီဘိလီၤ.",
			"20": "<sup>20</sup> ပှၤတီပှၤလိၤတဖၣ်ကအိၣ်မူလၢလၢပှဲၤပှဲၤအိၣ်ဒီးတၢ်သူၣ်ဖှံ သးညီန့ၣ်လီၤ. ဘၣ်ဆၣ်, နမ့ၢ်မၤချ့ချ့လၢနကထူးထီၣ်တီၤထီၣ် အဂီၢ်ဒီး, နကဘၣ်တၢ်စံၣ်ညီၣ်လီၤ.",
			"21": "<sup>21</sup> တၢ်ကွၢ်မဲာ်တၢ်န့ၣ်မ့ၢ်တၢ်လၢအကမၣ်လီၤ. ဘၣ်ဆၣ်စံၣ်ညီၣ်ကွီၢ်တနီၤနီၤကမၤကမၣ်တၢ်, ဒ်သိးကမၤန့ၢ်ခိၣ်ဖးလာ်ဆှိးအဆံးကတၢၢ်ဒၣ်လဲာ်န့ၣ်လီၤ.",
			"22": "<sup>22</sup> ပှၤလၢအအဲၣ်လီၤအသးတဖၣ်န့ၣ်မၤဝဲချ့ချ့ဒ်န့ၣ်သိး လၢအကထူးထီၣ်တီၤထီၣ်အဂီၢ်ဒီးတၢ်ဖှီၣ်တၢ်ယာ်ကလီၤဘၣ် အဝဲသ့ၣ်အခါဖဲလဲၣ်တသ့ၣ်ညါဝဲဘၣ်.",
			"23": "<sup>23</sup> သိၣ်ဃီၣ်ပှၤတဂၤဂၤတက့ၢ်. ဒီးလၢခံက့ၤန့ၣ်အဝဲဒၣ်ကဘၣ်သူၣ်ဘၣ်သးအီၤ အါန့ၢ်ဒံးတၢ်ကတိၤပတြၢၤမုာ်နၢ်တက့ၢ်န့ၣ်လီၤ.",
			"24": "<sup>24</sup> ပှၤတဂၤလၢ်လၢ်လၢအဆိကမိၣ်ဝဲလၢတၢ်ဟုၣ်အမိၢ်အပၢ်အတၢ်တမ့ၢ်ဘၣ် တၢ်ကမၣ်န့ၣ်, မ့ၢ်ပှၤဒီတံၤဒီသကိးဒီးတၢ်ဘျၣ်လၢအဟုၣ်ညီနုၢ်တၢ်န့ၣ်လီၤ.",
			"25": "<sup>25</sup> တၢ်အဲၣ်လီၤသးန့ၣ်ဒုးအိၣ်ထီၣ်ဒၣ်ထဲတၢ်ကိၢ်တၢ်ဂီၤဧိၤလီၤ. တၢ်သန့ၤအသးလၢယွၤန့ၣ်ဒုးဘီၣ်ထီၣ်ညီထီၣ်နၤဒိၣ်တက့ၢ်လီၤ.",
			"26": "<sup>26</sup> တၢ်ပိာ်ထွဲနသးအတၢ်ဆိကမိၣ်ဒၣ်နဲန့ၣ်မ့ၢ်တၢ်မၢးလီၤ. ပိာ်ထွဲပှၤကူၣ်တၢ်သ့တဖၣ်အတၢ်သိၣ်လိတက့ၢ်. အန့ၣ်ဒီး, နကပူၤဖျဲးလီၤ.",
			"27": "<sup>27</sup> ဟ့ၣ်တၢ်လၢပှၤဖှီၣ်ဖိယာ်ဖိတက့ၢ်. တၢ်လိၣ်ဒီးနၤတအိၣ်လၢၤနီ တစုဘၣ်. နမ့ၢ်ဃၣ်ကွံာ်နမဲာ်လၢပှၤဖှီၣ်ဖိယာ်ဖိဒီး, ပှၤအါဂၤကဆိၣ်အၢနၤလီၤ.",
			"28": "<sup>28</sup> တုၤပှၤအအၢအသီတဖၣ်န့ၢ်စိန့ၢ်ကမီၤဒီး, ပှၤအိၣ်ခူသူၣ်ဝဲလီၤ. ဘၣ်ဆၣ်တုၤအဝဲသ့ၣ်လီၤတဲာ်ကွံာ်လၢတၢ်စိတၢ်ကမီၤအလီၢ်ဒီး, ပှၤအတီအလိၤတဖၣ်ကပၢကဒီးတၢ်န့ၣ်လီၤ."
		},
		"29": {
			"1": "<sup>1</sup> ဖဲနဘၣ်တၢ်သိၣ်ဃီၣ်နၤကိးဘျီဒဲးန့ၣ်နခိၣ်မ့ၢ်ကိၤအါထီၣ်ဒီး, မုၢ်ကအိၣ်ဝဲတနံၤလၢနကဘၣ်တၢ်မၤလီၤကလဲနၤဒီး တၢ်မၤဘျါက့ၤနၤတအိၣ်လၢၤနီတဘျီဘၣ်.",
			"2": "<sup>2</sup> ဒုးနဲၣ်ယၤပှၤပၢတၢ်အတီအလိၤတဂၤတက့ၢ်. ဒီးယကဒုးနဲၣ်နၤပှၤဂီၢ်မုၢ်လၢအသူၣ်ဖှံသးညီတဖုလီၤ. ဒုးနဲၣ်ယၤပှၤပၢတၢ်အအၢအသီတဂၤတက့ၢ်. ဒီးယကဒုးနဲၣ်နၤပှၤဂီၢ်မုၢ်လၢအဘၣ်ကိၢ်ဘၣ်ဂီၤတဖုန့ၣ်လီၤ.",
			"3": "<sup>3</sup> နမ့ၢ်ပာ်လုၢ်ပာ်ပှ့ၤတၢ်ကူၣ်သ့ဒီး, နပၢ်ကပာ်ကဖၢလၢအသးလၢ နဃိလီၤ. တၢ်မၤလၢာ်စ့လၢပှၤဃဲသဲမုၣ်တဖၣ်အဂီၢ်န့ၣ်, မ့ၢ်တၢ်လၢာ်ကလီကလီလၢတၢ်မၢးအပူၤလီၤ.",
			"4": "<sup>4</sup> ဖဲစီၤပၤပာ်ဒိၣ်ပာ်ကဲတၢ်စံၣ်ညီၣ်တီဒီး, ထံကီၢ်အဂံၢ်အဘါကဆူၣ်ဝဲလီၤ. ဘၣ်ဆၣ်ဖဲအဝဲပာ်ဒိၣ်ပာ်ကဲဒၣ်ထဲကျိၣ်ဧိၤစ့ဧိၤဒီး, အဝဲကမၤဟးဂီၤက့ၤအထံအကီၢ်န့ၣ်လီၤ.",
			"5": "<sup>5</sup> နမ့ၢ်ကတိၤပတြၢၤမုာ်နၢ်နတံၤသကိးတဖၣ်ဒီး, နဆဲထီၣ်ထုတခါလၢနဂီၢ်ဒၣ်နဲလီၤ.",
			"6": "<sup>6</sup> ဖဲပှၤအတီအလိၤတဖၣ်သူၣ်ဖှံသးညီဒီးသဘျ့ဝဲဒၣ်န့ၣ်, ပှၤအၢပှၤသီတဖၣ်ဘၣ်ပျံၤသကွီၤလၢအနီၢ်ကစၢ်ဒၣ်ဝဲအတၢ်ဒဲးဘး တဖၣ်န့ၣ်လီၤ.",
			"7": "<sup>7</sup> ပှၤအဂ့ၤတဂၤသ့ၣ်ညါပှၤဖှီၣ်ဖိယာ်ဖိအတၢ်ခွဲးတၢ်ယာ်တဖၣ်န့ၣ် လီၤ. မ့မ့ၢ်ပှၤအအၢအသီတဖၣ်နၢ်ပၢၢ်တၢ်ဒ်သိးအံၤတဖၣ်တသ့ဘၣ်.",
			"8": "<sup>8</sup> ပှၤလၢအတၢ်ပာ်ကဲပှၤဂၤတအိၣ်ဘၣ်တဖၣ်, ဒုးအိၣ်ထီၣ်တၢ်သဘံၣ်ဘုၣ်လၢဝ့ၢ်ဒီဝ့ၢ်ညါသ့ဝဲန့ၣ်လီၤ. မ့မ့ၢ်ပှၤလၢအကူၣ်တၢ်သ့တဖၣ်န့ၣ်, ဒုးအိၣ်ခုၣ်အိၣ်မုာ်တၢ်န့ၣ်လီၤ.",
			"9": "<sup>9</sup> ဖဲပှၤအိၣ်ဒီးတၢ်သူၣ်ဆးသးဆးတဂၤလိာ်ကွီၢ်ထီဒါတၢ်ဒီးပှၤ အမၢးတဂၤန့ၣ်, ပှၤအမၢးဖိနံၤဒၣ်အတၢ်ဒၣ်ဝဲ, ကတိၤထီၣ်တၢ်သီၣ်ဒိၣ်သီၣ်သွါဒီးရၢၢ်ရၢၢ်စၢၢ်စၢၢ်န့ၣ်လီၤ.",
			"10": "<sup>10</sup> ပှၤအၢတူာ်ကိာ်တဖၣ်သးဟ့ပှၤသူၣ်လိၤသးဘျၢတဂၤလၢ်လၢ်န့ၣ်လီၤ. မ့မ့ၢ်, ပှၤအတီအလိၤတဖၣ်ကဒီဒၣ်အိၣ်ပှိၤပှၤဒ်န့ၣ်သိးတဂၤအတၢ် အိၣ်မူန့ၣ်လီၤ.",
			"11": "<sup>11</sup> ပှၤလၢအသးတဆးတဖၣ်န့ၣ်ပျဲဟးထီၣ်အတၢ်သူၣ်ဒိၣ်သးဖျိးလၢာ်လၢာ် ဆ့ဆ့လီၤ. မ့မ့ၢ်, ပှၤလၢအအိၣ်ဒီးတၢ်သူၣ်ဆးသးဆးန့ၣ်အသးစူၤဒီးပၢၤ ဃာ်အသးန့ၣ်လီၤ.",
			"12": "<sup>12</sup> ပှၤပၢတၢ်တဂၤမ့ၢ်ကနၣ်ဃုာ်တၢ်ကစီၣ်တတီတလိၤတဖၣ်ဒီး, အပဒိၣ်ပပှၢ်ခဲလၢာ်ကမ့ၢ်ပှၤလီတၢ်တဖၣ်န့ၣ်လီၤ.",
			"13": "<sup>13</sup> ပှၤအဖှီၣ်အယာ်တဂၤဒီးပှၤလၢအမၤအၢမၤနးအီၤန့ၣ်အိၣ်ဒီးတၢ် တမံၤဃီလီၤ. ယွၤဟ့ၣ်အဝဲသ့ၣ်ခံဂၤလိာ်လၢမဲာ်ချံ တဖၣ်န့ၣ်လီၤ.",
			"14": "<sup>14</sup> စီၤပၤတဂၤမ့ၢ်ဒီဒၣ်စၢၤပှၤဖှီၣ်ဖိယာ်ဖိအတၢ်ခွဲးတၢ်ယာ်တဖၣ် ဒီး, အဝဲကပၢတၢ်ယံာ်ယံာ်ထၢထၢလီၤ.",
			"15": "<sup>15</sup> တၢ်သိၣ်ဂ့ၤသီဘၣ်အနီၣ်တီၢ်န့ၣ်ဟ့ၣ်လီၤတၢ်ကူၣ်သ့လီၤ. မ့မ့ၢ်, တၢ်ပျဲဖိသၣ်အိၣ်ဒၣ်အတၢ်န့ၣ်ကဒုးမဲာ်ဆှးအမိၢ်လီၤ.",
			"16": "<sup>16</sup> ဖဲပှၤအၢပှၤသီတဖၣ်ဒိၣ်စိဒိၣ်ကမီၤန့ၣ်, တၢ်မၤကမၣ်ထီဒါ သဲစးအါထီၣ်ဝဲလီၤ. ဘၣ်ဆၣ်ဒီးပှၤအတီအလိၤတဖၣ်ကအိၣ်မူဒီးထံၣ်ဘၣ်ပှၤဒ်န့ၣ်သိးတဖၣ် အတၢ်ဟးဂီၤန့ၣ်လီၤ.",
			"17": "<sup>17</sup> သိၣ်က့ၤဘှီက့ၤနဖိခွါတက့ၢ်. ဒီးနပာ်ကဖၢလၢနသးလၢအဃိ ထီဘိကသ့ဝဲလီၤ. တၢ်ဂ့ၢ်လၢအဝဲကမၤမဲာ်ဆှးနၤတအိၣ်နီ တစုဘၣ်.",
			"18": "<sup>18</sup> တၢ်ထံၣ်လၢညါမ့ၢ်တအိၣ်နီတမံၤဘၣ်ဒီးပှၤဂီၢ်မုၢ်ဟးဂီၤဝဲ လီၤ. မ့မ့ၢ်ပှၤလၢအတိၢ်န့ၢ်ကစၢ်ယွၤအတၢ်သိၣ်တၢ်သီန့ၣ်, ဘၣ်ဆိၣ်ဂ့ၤဝဲလီၤ.",
			"19": "<sup>19</sup> နသိၣ်ဂ့ၤသီဘၣ်တၢ်ခ့တၢ်ပှၤတဂၤထဲလၢတၢ်ကတိၤတဖၣ်ဧိၤန့ၣ်တသ့ ဘၣ်. ဘၣ်သ့ၣ်သ့ၣ်ကနၢ်ပၢၢ်ဝဲလီၤ. ဘၣ်ဆၣ်ဒီးတပာ်လ့ၤပာ်ကါဝဲဘၣ်.",
			"20": "<sup>20</sup> ပှၤဟးဂီၤဖိလၢအမၢးတဂၤန့ၣ်တၢ်မုၢ်လၢ်အိၣ်လၢအဂီၢ်အါန့ၢ် ဒိၣ်န့ၢ်ဒံးပှၤတဂၤဂၤလၢအကတိၤတၢ်တအိၣ်ဒီးတၢ်ဆိကမိၣ်ဆိကမး န့ၣ်တက့ၢ်လီၤ.",
			"21": "<sup>21</sup> စးထီၣ်လၢအမ့ၢ်ဖိသၣ်လံၤလံၤန့ၣ်, နမ့ၢ်ဟ့ၣ်လီၤနခ့နပှၤလၢတၢ်ခဲလၢာ်ဒ်အသးလီဝဲအသိးန့ၣ်ဒီး, မုၢ်ကအိၣ်ဝဲတနံၤလၢအဝဲကဟံးန့ၢ်ကယဲၢ်တၢ်လၢအမ့ၢ် နတၢ်ခဲလၢာ်န့ၣ်လီၤ.",
			"22": "<sup>22</sup> ပှၤလၢအသးထီၣ်ချ့န့ၣ်ထိၣ်ဂဲၤထီၣ်တၢ်အ့ၣ်လိာ်ဆိးက့လိာ်ဒီး ဒုးအိၣ်ထီၣ်တၢ်ကီတၢ်ခဲအါမးလီၤ.",
			"23": "<sup>23</sup> တၢ်ပာ်ထီၣ်ထီသးကဟဲစိာ်န့ၢ်နၤနတၢ်ဟးဂီၤလီၤ. ဘၣ်ဆၣ်နမ့ၢ်ဆီၣ်လီၤနသးဒီး, နကဘၣ်တၢ်ပာ်ကဲနၤန့ၣ်လီၤ.",
			"24": "<sup>24</sup> ပှၤလၢအဒီတံၤဒီသကိးဒီးပှၤဟုၣ်တၢ်ဖိန့ၣ်, သးဟ့လီၤအသးဒၣ်ဝဲလီၤ. အဝဲမ့ၢ်တဲတၢ်မ့ၢ်တၢ်တီလၢကွီၢ်ဘျီၣ်ဒီး, ကဘၣ်တၢ်စံၣ်ညီၣ်အီၤလီၤ. ဒီးအဝဲမ့ၢ်တတဲတၢ်မ့ၢ်တၢ်တီဘၣ်ဒီး, ယွၤကဆိၣ်အၢအီၤလီၤ.",
			"25": "<sup>25</sup> နသးမ့ၢ်စၢၢ်ဆၢဒၣ်ထဲလၢပှၤဂုၤပှၤဂၤတဖၣ်အတၢ်ဆိကမိၣ်လၢ နဖီခိၣ်န့ၣ်, မ့ၢ်တၢ်လီၤပျံၤဒိၣ်မးလီၤ. ဘၣ်ဆၣ်နမ့ၢ်နာ်ယွၤဒီးနကအိၣ်ခၢၣ် သနၢၣ်လီၤ.",
			"26": "<sup>26</sup> ပှၤကိးဂၤန့ၢ်ဘၣ်ပှၤပၢတၢ်အတၢ်ဘၣ်သူၣ်ဘၣ်သးန့ၣ်လီၤ. ဘၣ်ဆၣ်ဒီး, တၢ်စံၣ်ညီၣ်တီန့ၣ်နမၤန့ၢ်သ့ထဲဒၣ်လၢယွၤတဂၤဧိၤအအိၣ်လီၤ.",
			"27": "<sup>27</sup> ပှၤတီပှၤလိၤသးဟ့ပှၤအၢပှၤသီ, ဒီးပှၤအၢပှၤသီသးဟ့ ပှၤတီပှၤလိၤလီၤ."
		},
		"30": {
			"1": "<sup>1</sup> အဝဲအံၤမ့ၢ်စီၤယၤက့ၣ်အဖိခွါစီၤအၤကူၢ်အတၢ်ကတိၤသညူး သပှၢ်တဖၣ်န့ၣ်လီၤ. “ယွၤတအိၣ်ဒီးယၤဘၣ်, ယွၤတအိၣ်ဒီးယၤဘၣ်, ဒီးယမၤစၢၤလီၤက့ၤယသးတသ့ဘၣ်.",
			"2": "<sup>2</sup> ယလီၤဂာ်ဒီးဆၣ်ဖိကီၢ်ဖိအါန့ၢ်ဒံးပှၤကညီတဂၤ တက့ၢ်လီၤ. ယတအိၣ်ဒီးတၢ်သးဆးလၢကြၢးအိၣ်ဒီးပှၤကညီတဂၤန့ၣ်ဘၣ်.",
			"3": "<sup>3</sup> ယတမၤလိတ့ၢ်တၢ်ကူၣ်သ့တမံၤမံၤနီတစုဘၣ်. ဒီးကယဲၢ်တၢ်ဘၣ်ဃးဒီးယွၤန့ၣ်ယတသ့ၣ်ညါ နီတမံၤဘၣ်.",
			"4": "<sup>4</sup> မ့ၢ်မတၤလဲၤတုၤထီၣ်ဘးမူခိၣ်ဒီးဟဲက့ၤလီၤဝဲတဂၤလဲၣ်. မ့ၢ်မတၤဖီၣ်န့ၢ်ကလံၤလၢအစုပူၤတဂၤလဲၣ်. မ့ၢ်မတၤဘိၣ်ထီၣ်ထံလၢတၢ်ကံးယာ်တဘ့ၣ်အပူၤတဂၤလဲၣ်. မ့ၢ်မတၤပာ်ဂၢၢ်ပာ်ကျၢၤဟီၣ်ခိၣ်အဆၢတဖၣ် တဂၤလဲၣ်. မ့ၢ်နသ့ၣ်ညါအဝဲမ့ၢ်မတၤလဲၣ်. အဖိခွါမ့ၢ်မတၤလဲၣ်, န့ၣ်ဧါ",
			"5": "<sup>5</sup> ယွၤမၤလၢပှဲၤအတၢ်အၢၣ်လီၤကိးထံၣ်ဒဲးလီၤ. အဝဲလီၤဂာ်ဒ်ကတီၤတဘ့ၣ်အသိးလၢပှၤဃုန့ၢ်အတၢ်ဒီဒၣ်အိၣ်ပှိၤ ကိးဂၤဒဲးအဂီၢ်လီၤ.",
			"6": "<sup>6</sup> တၢ်တမံၤလၢအတစံးဝဲနီတဘျီဘၣ်န့ၣ်, နမ့ၢ်တဲလၢအစံးဝဲဒီး, အဝဲကသိၣ်ဃီၣ်နၤဒီးဒုးနဲၣ်ဝဲလၢနမ့ၢ်ပှၤလီတၢ်ဖိတဂၤန့ၣ် လီၤ.”",
			"7": "<sup>7</sup> ယဃ့နၤ, ကစၢ်ယွၤဧၢ, လၢနကဟ့ၣ်ယၤတၢ်ခံမံၤတချုး ယသံဒံးဘၣ်န့ၣ်လီၤ.",
			"8": "<sup>8</sup> တြီယၤလၢတၢ်လီတၢ်ဝ့ၤတက့ၢ်. ဒီးပျဲလၢယကထူးတီၤမ့ၢ်ဂ့ၤ, ယကဖှီၣ်ယာ်မ့ၢ်ဂ့ၤန့ၣ်တဂ့ၤ. အဃိဒီး, ဟ့ၣ်လီၤယၤတၢ်အီၣ်ထဲဒၣ်လၢယလိၣ်ဘၣ်အီၤအဂီၢ်န့ၣ်တက့ၢ်.",
			"9": "<sup>9</sup> ယတၢ်အီၣ်မ့ၢ်အါကဲၣ်ဆိးဒီး, ယကစံးဘၣ်ဖုးလၢယတလိၣ်ဘၣ်နၤ န့ၣ်လီၤ. ဘၣ်ဆၣ်ယမ့ၢ်ဖှီၣ်ဒီး, ယကဟုၣ်ဘၣ်ဖုးတၢ်ဒီးဒုးလီၤဘၣ် တၢ်မဲာ်ဆှးလၢယကစၢ်ယွၤန့ၣ်လီၤ.",
			"10": "<sup>10</sup> ကတိၤဒုၣ်ဒွဲၣ်တၢ်ခ့တၢ်ပှၤတဂၤလၢအကစၢ်အမဲာ်ညါနီတစုတဂ့ၤ. နကဘၣ်တၢ်ဆိၣ်အၢနၤဒီးနကဘၣ်တူၢ်တၢ်လၢတၢ်န့ၣ်အဂ့ၢ်လီၤ.",
			"11": "<sup>11</sup> ပှၤအိၣ်ဝဲတကလုာ်လၢအဆိၣ်အၢအပၢ်တဖၣ်ဒီးတပာ်ဖျါအတၢ်စံးဘျုး ဆူအမိၢ်တဖၣ်အအိၣ်ဘၣ်န့ၣ်လီၤ.",
			"12": "<sup>12</sup> ပှၤအိၣ်ဝဲတကလုာ်လၢအဆိကမိၣ်လီၤအသးလၢအဝဲသ့ၣ် ကဆှီဝဲဖဲအနီၢ်ကစၢ်ဒၣ်ဝဲဘၣ်အၢလၢာ်အခၢးန့ၣ်လီၤ.",
			"13": "<sup>13</sup> ပှၤအိၣ်ဝဲတကလုာ်လၢအဆိကမိၣ်လီၤအသးလၢအဂ့ၤဒိၣ်မးန့ၣ်လီၤ. အိ, မ့ၢ်အဆိကမိၣ်လီၤအသးလၢအဂ့ၤဆံးဒိၣ်ဆံးအါန့ၣ်လဲၣ်.",
			"14": "<sup>14</sup> ပှၤအိၣ်ဝဲတကလုာ်လၢအဟံးန့ၢ်တၢ်အခွဲးယာ်အၢသီလၢပှၤဖှီၣ်ဖိ ဒီးပှၤအတၢ်တအိၣ်တဖၣ်အဖီခိၣ်လီၤ. တၢ်န့ၣ်မ့ၢ်ကျဲလၢအဝဲသ့ၣ်မၤအီၣ်မၤအီတၢ်လၢအတၢ်အိၣ်မူ အိၣ်ဂဲၤအဂီၢ်လီၤ.",
			"15": "<sup>15</sup> တလံၤအိၣ်ဝဲဒီးအဖိမုၣ်ခံဘိလီၤ. ဒီးခံဘိလိာ်န့ၣ်ယုၢ်ဝဲ အမံၤလၢ, “ဟ့ၣ်ယၤ” န့ၣ်လီၤ. တၢ်အိၣ်ဝဲဒၣ်လွံၢ်မံၤလၢသးမံတသ့နီတစုဘၣ်လၢအမ့ၢ်ဝဲ,",
			"16": "<sup>16</sup> တၢ်သံအကီၢ်, ပိာ်မုၣ်တဂၤလၢအတူာ်ဖိ, ဟီၣ်ခိၣ်ဃ့ထီလၢအလိၣ်ဘၣ်တၢ်စူၤထံ, ဒီးမ့ၣ်အူအီၣ်တၢ်တခါလၢ တၢ်ကၢၤအီၤဂၢၤအီၤတန့ၢ်ဘၣ်န့ၣ်လီၤ.",
			"17": "<sup>17</sup> ပှၤတဂၤလၢ်လၢ်လၢအမၤကလိာ်ကလာ်အပၢ်ဒီးသးဘၣ်အၢ အမိၢ်ဖဲအသးပှၢ်ထီၣ်အဆၢကတီၢ်န့ၣ်, ကြၢးလီတာ်တဖၣ်အီၣ်အီၤမ့ၢ်ဂ့ၤ, ကြၢးလၢအမဲာ်ချံတဖၣ်ဘၣ်တၢ် အူခွဲးထီၣ်အီၤလၢစိးဝၣ်ဃးအမံၤတဖၣ်မ့ၢ်ဂ့ၤန့ၣ်လီၤ.",
			"18": "<sup>18</sup> တၢ်အိၣ်ဝဲလွံၢ်မံၤလၢအလီၤသဒၢဒိၣ်ယိာ်မးလၢယကနၢ်ပၢၢ်အီၤ အဂီၢ်,",
			"19": "<sup>19</sup> ဒ်လံာ်ကြီကြာ်တဘ့ၣ်ယူၤဝဲလၢမူဖးဖီ, ဂုၢ်သ့ၣ်တဘိစွါလၢလၢၢ်အလိၤ, ကဘီတဘ့ၣ်လဲၤတၢ်လၢပီၣ်လဲၣ်ပူၤ, ဒီးပှၤပိာ်ခွါတဂၤဒီးပှၤပိာ်မုၣ်တဂၤအဲၣ်လိာ်ကွံလိာ်အသး, အသိးန့ၣ်လီၤ.",
			"20": "<sup>20</sup> တၢ်အံၤမ့ၢ်မါလၢအတတီတဂၤမၤဝဲန့ၣ်လီၤ. အဝဲအဲၣ်ဘၢအဝၤ, လုၣ်ထံလုၣ်နိဝံၤဒီးစံးဝဲ, “ယတမၤကမၣ်တၢ်နီတမံၤမးလဲၣ်.”",
			"21": "<sup>21</sup> တၢ်အိၣ်ဝဲလွံၢ်မံၤလၢဟီၣ်ခိၣ်အနီၢ်ကစၢ်ဒၣ်ဝဲတူၢ်လိာ်အီၤတသ့ ဘၣ်န့ၣ်လီၤ.",
			"22": "<sup>22</sup> ကုၢ်တဂၤလၢအကဲထီၣ်စီၤပၤ, ပှၤအမၢးတဂၤလၢအအိၣ်ဒီးကယဲၢ်တၢ်လၢအအဲၣ်ဒိးအီၣ်ဝဲ,",
			"23": "<sup>23</sup> ပိာ်မုၣ်လၢအလီၤသးဟ့တဂၤန့ၢ်အဝၤ, ဒီးတၢ်ခ့တၢ်ပှၤမုၣ်တ ဂၤလၢအဟံးန့ၢ်အကစၢ်မုၣ်အလီၢ်န့ၣ်လီၤ.",
			"24": "<sup>24</sup> ဆၣ်ဖိကီၢ်ဖိအိၣ်ဝဲလွံၢ်ကလုာ်လၢအလီၤသဒၢဒိၣ်ယိာ်မးလၢယဂီၢ် ဒ်သိးယကနၢ်ပၢၢ်အီၤအဂီၢ်န့ၣ်လီၤ.",
			"25": "<sup>25</sup> တၢၢ်တဖၣ်, ဂံၢ်ဘါစၢ်နာ်က့ပာ်ဖှိၣ်ပာ်တံၤအတၢ်အီၣ် တၢ်အီလၢတၢ်ကိၢ်ခါအဆၢကတီၢ်န့ၣ်လီၤ.",
			"26": "<sup>26</sup> ယုၢ်ၡၤဖးတဖၣ်အဂံၢ်အဘါတဆူၣ်စ့ၢ်ကီးဘၣ်. ဘၣ်ဆၣ်အဝဲသ့ၣ်မၤအဟံၣ်လၢလၢၢ်ကျါလ့ကျါန့ၣ်လီၤ.",
			"27": "<sup>27</sup> ဒွဲၣ်ဧိၤတြၤဧိၤတဖၣ်အစီၤပၤတအိၣ်ဘၣ်. ဘၣ်ဆၣ်သုးထီၣ်သုးလီၤအသးအိၣ်ဒီးအဂ့ၢ်အဝီန့ၣ်လီၤ.",
			"28": "<sup>28</sup> ဒီလ့ၢ်တဖၣ်, နဟံးထီၣ်အီၤတဘိလၢနစုလိၤသ့, ဘၣ်ဆၣ်နထံၣ်စ့ၢ်ကီးအဝဲသ့ၣ်လၢနီတဖၣ်အပူၤသ့ဝဲလီၤ.",
			"29": "<sup>29</sup> တၢ်အိၣ်ဝဲလွံၢ်မံၤဖဲနကွၢ်အဝဲသ့ၣ်ဟးထီၣ်က့ၤလီၤအခါထုး သူၣ်ထုးသးပှၤန့ၣ်လီၤ.",
			"30": "<sup>30</sup> ခ့ယုၢ်တဖၣ်, ဂံၢ်ဘါဆူၣ်ကတၢၢ်လၢဆၣ်ဖိကီၢ်ဖိခဲလၢာ်အကျါဒီး တပျံၤတၢ်နီတမံၤဘၣ်န့ၣ်လီၤ.",
			"31": "<sup>31</sup> မဲာ်တဲးလဲးဖါတံၢ်တဖၣ်, ဆီဖါကီၢ်တဖၣ်လၢအဟးလၢတၢ်ပာ် ထီၣ်ထီသးအပူၤ, ဒီးစီၤပၤတဖၣ်လၢအပှၤဂီၢ်မုၢ်အမဲာ်ညါန့ၣ်လီၤ.",
			"32": "<sup>32</sup> နသးမ့ၢ်တဆးတုၤဒၣ်လဲာ်လၢနကပာ်ထီၣ်ထီနသးဒီးကူၣ်အၢတၢ်န့ၣ်, အိၣ်ကတီၢ်ဒီးဆိကမိၣ်တၢ်တက့ၢ်.",
			"33": "<sup>33</sup> နမ့ၢ်ဆှဲးဆှု ဆဲးဖှိးတၢ်နုၢ်ထံဒီးနကမၤန့ၢ်တၢ်နုၢ်ထံကိၢ် လိၣ်လီၤ. နမ့ၢ်မၤဘၣ်ဒိပှၤအနါဒ့ဒီးကသွံၣ်ထီၣ်ဝဲလီၤ. နမ့ၢ်ထိၣ်ဂဲၤထီၣ်တၢ်သူၣ်ဒိၣ်သးဖျိးဒီး, နကဘၣ်တၢ်ကီတၢ်ခဲန့ၣ်လီၤ."
		},
		"31": {
			"1": "<sup>1</sup> အအံၤမ့ၢ်တၢ်ကတိၤသညူးသပှၢ်တဖၣ်လၢစီၤပၤလမူၤအ့လးအမိၢ်စံး ဘၣ်အီၤန့ၣ်လီၤ.",
			"2": "<sup>2</sup> ယဖိခွါဧၢ, ယဒၢလီၢ်အတၤသၣ်ဧၢ, ဖိခွါလၢအမ့ၢ်တၢ်ထု ကဖၣ်အတၢ်စံးဆၢဧၢ,",
			"3": "<sup>3</sup> မၤလၢာ်နဂံၢ်နဘါခဲလၢာ်လၢတၢ်မုာ်ဖံးမုာ်ညၣ်ဒီးနကျိၣ်နစ့ခဲ လၢာ်လၢပိာ်မုၣ်တဖၣ်အဃိတဂ့ၤ. အဝဲသ့ၣ်တဖၣ်မၤဟးဂီၤတ့ၢ် စီၤပၤတဖၣ်ဒၣ်လဲာ်လီၤ.",
			"4": "<sup>4</sup> ဒိကနၣ်ယၤတက့ၢ်စီၤလမူၤအ့လးဧၢ, စီၤပၤတဖၣ်တကြၢးအီ စပံးထံမ့ၢ်ဂ့ၤ, တကြၢးအိၣ်ဒီးသးလၢအဆၢအီသံးအီဂာ်မ့ၢ်ဂ့ၤ န့ၣ်ဘၣ်.",
			"5": "<sup>5</sup> ဖဲအဝဲသ့ၣ်အီတၢ်ဒီး, အဝဲသ့ၣ်သးပ့ၤနီၣ်ကွံာ်တၢ်သိၣ်တၢ်သီ တဖၣ်ဒီးကွၢ်ကပာ်ကွံာ်ပှၤလၢအလိၣ်ဘၣ်တၢ်မၤစၢၤတဖၣ်အခွဲး အယာ်န့ၣ်လီၤ.",
			"6": "<sup>6</sup> သံးဧိၤဂာ်ဧိၤမ့ၢ်ဒၣ်လၢပှၤအကသံတဖၣ်အဂီၢ်ဒီးပှၤလၢအသူၣ်ကိၢ် သးဂီၤတဖၣ်အဂီၢ်န့ၣ်လီၤ.",
			"7": "<sup>7</sup> ပျဲအဝဲသ့ၣ်အီဒၣ်ဝဲဒီးသးပ့ၤနီၣ်ကွံာ်အတၢ်ဖှီၣ်တၢ်ယာ်ဒီး အတၢ်သူၣ်တမုာ်သးတမုာ်န့ၣ်တက့ၢ်.",
			"8": "<sup>8</sup> ကတိၤထီၣ်တၢ်လၢပှၤလၢအကတိၤတၢ်လၢအဂီၢ်ဒၣ်ဝဲတသ့ တဖၣ်အဂီၢ်န့ၣ်တက့ၢ်. ပှၤလၢအမၤစၢၤလီၤအသးတသ့တဖၣ်န့ၣ်, ဒီဒၣ်အိၣ်ပှိၤအတၢ်အခွဲးအယာ်တဖၣ်တက့ၢ်.",
			"9": "<sup>9</sup> ကတိၤတၢ်လၢအဝဲသ့ၣ်အဂီၢ်ဒီးကဲထီၣ်စံၣ်ညီၣ်ကွီၢ်လၢအတီ တဂၤတက့ၢ်. ဒီဒၣ်အိၣ်ပှိၤပှၤဖှီၣ်ဖိဒီးပှၤလၢအတၢ်တအိၣ်တဖၣ်အတၢ်ခွဲး တၢ်ယာ်တဖၣ်တက့ၢ်.",
			"10": "<sup>10</sup> မါလၢအထီၣ်ဘးတဂၤန့ၣ်ပဃုထံၣ်န့ၢ်အီၤကီမးလဲၣ်. အဝဲလုၢ်ဒိၣ်ပှ့ၤဒိၣ်န့ၢ်ဒံးတၢ်မျၢ်ပလဲတဖၣ်တက့ၢ်လီၤ.",
			"11": "<sup>11</sup> အဝၤပာ်အတၢ်နာ်နီၢ်နီၢ်လၢအပူၤအဃိဒီး, တဖှီၣ်လီၤယာ်လီၤဝဲ နီတစုဘၣ်.",
			"12": "<sup>12</sup> အတၢ်အိၣ်မူတစိၤဒၣ်အီၤန့ၣ်, မၤဂ့ၤအဝၤဒီးတမၤဘၣ်ဒိဘၣ်ထံး အီၤနီတစုဘၣ်.",
			"13": "<sup>13</sup> ဃုန့ၢ်ဝဲသိဆူၣ်ဒီးဘဲ, ဒီးမၤတၢ်လၢအစုတဖၣ်လီၤ.",
			"14": "<sup>14</sup> အဝဲဟဲက့ၤစိာ်တၢ်အီၣ်တၢ်အီလၢတၢ်လီၢ်တဖၣ် လၢတၢ်ဒ့ၣ်စၢၤဖးယံၤဆူဟံၣ်, ဒ်ပှၤကူၣ်တၢ်ကၤတၢ်အကဘီတဖၣ်မၤဝဲအသိးန့ၣ်လီၤ.",
			"15": "<sup>15</sup> ဆၢထၢၣ်လၢဂီၤထၢၣ်သၢဒ်သိးကကတဲာ်ကတီၤတၢ်အီၣ်တၢ်အီလၢအဒူၣ်ဖိ ထၢဖိအဂီၢ်ဒီးကတဲဘၣ်အခ့အပှၤပိာ်မုၣ်တဖၣ်လၢအကဘၣ်မၤတၢ်မနုၤ မနုၤအဂီၢ်န့ၣ်လီၤ.",
			"16": "<sup>16</sup> ဃုထံၣ်ဟီၣ်ခိၣ်ဒီးပှ့ၤဝဲ, ဒီးစ့လၢအမၤန့ၢ်ဝဲန့ၣ်အဝဲသူၣ်လီၤဖျးလီၤစပံးလီၢ်တလီၢ်န့ၣ်လီၤ.",
			"17": "<sup>17</sup> အဝဲမ့ၢ်ပှၤလၢအမၤတၢ်ဆူၣ်, အဂံၢ်အဘါဆူၣ်ဒီးမၤတၢ်ခုတဂၤန့ၣ် လီၤ.",
			"18": "<sup>18</sup> အဝဲသ့ၣ်ညါတၢ်လၢအမၤဝဲကိးမံၤဒဲးအလုၢ်အပှ့ၤဒီးမၤတၢ်တုၤ လၢမုၢ်နၤယိာ်ဒၣ်လဲာ်လီၤ.",
			"19": "<sup>19</sup> အဝဲလ့ၢ်အလုၣ်ဒၣ်ဝဲဒီးထါအကူအသိးဒၣ်ဝဲလီၤ.",
			"20": "<sup>20</sup> အဝဲဟ့ၣ်တၢ်ညီလၢပှၤဖှီၣ်ဖိယာ်ဖိဒီးပှၤလၢအတၢ်တအိၣ်တဖၣ်န့ၣ် လီၤ.",
			"21": "<sup>21</sup> ဖဲမူခိၣ်ဖီလီၤန့ၣ်အဝဲတကိၢ်တၢ်ဂီၤတၢ်ဘၣ်. အဂ့ၢ်ဒ်အံၤ, အဟံၣ်ဖိဃီဖိအိၣ်ဒီးတၢ်ကူတၢ်ကၤအလၢၤန့ၣ်လီၤ.",
			"22": "<sup>22</sup> အဝဲမၤလီၢ်မံဒါတဖၣ်ဒီးကူဝဲသိးဝဲတၢ်ကူတၢ်ကၤတဖၣ်လၢအဘၣ် တၢ်မၤအီၤလၢဘဲလုးတကုာ်အဂ့ၤကတၢၢ်န့ၣ်လီၤ.",
			"23": "<sup>23</sup> အဝၤဘၣ်တၢ်သ့ၣ်ညါအီၤဂ့ၤမးမ့ၢ်လၢအမ့ၢ်ပှၤခိၣ်ပှၤနၢ်လၢ ထံဖိကီၢ်ဖိအဖျိးစိအကျါတဂၤအဃိန့ၣ်လီၤ.",
			"24": "<sup>24</sup> အဝဲမၤတၢ်ကူတၢ်သိးဒီးယီၢ်တကိးတဖၣ်ဒီးဆါလီၤဝဲဆူ ပှၤကူၣ်တၢ်ကၤတၢ်တဖၣ်အအိၣ်န့ၣ်လီၤ.",
			"25": "<sup>25</sup> အဝဲအဂံၢ်ဆူၣ်အဘါဆူၣ်ဒီးဘၣ်တၢ်ပာ်ကဲအီၤဒီးတပျံၤတၢ်လၢ ကကွၢ်ဆၢၣ်မဲာ်ခါဆူညါအဂီၢ်ဘၣ်.",
			"26": "<sup>26</sup> အဝဲကတိၤတၢ်အိၣ်ဒီးတၢ်ကတိၤကပုာ်လုးဖိလၢတၢ်ကူၣ်သ့ တမံၤအပူၤန့ၣ်လီၤ.",
			"27": "<sup>27</sup> အဝဲအတၢ်မၤအါထီဘိဒီးကွၢ်ထွဲအဟံၣ်ဖိဃီဖိအတၢ်လိၣ်တဖၣ် န့ၣ်လီၤ.",
			"28": "<sup>28</sup> အဖိတဖၣ်ပာ်ဖျါအတၢ်စံးဘျုးစံးဖှိၣ်အီၤဒီးအဝၤန့ၣ်စံးထီၣ် ပတြၢၤအီၤလီၤ.",
			"29": "<sup>29</sup> အဝဲစံးဝဲ, “ပိာ်မုၣ်အါဂၤမ့ၢ်မါလၢအဂ့ၤလီၤ. ဘၣ်ဆၣ်နဲနမ့ၢ်ပှၤအဂ့ၤကတၢၢ်လၢအဝဲသ့ၣ်ခဲလၢာ်အကျါလီၤ.”",
			"30": "<sup>30</sup> တၢ်လီၤအဲၣ်လီၤကွံန့ၣ်လီန့ၢ်တၢ်သ့, ဒီးတၢ်ဃံတၢ်လၤန့ၣ် လီၤမၢ်ကွံာ်ဝဲလီၤ. မ့မ့ၢ်, ပိာ်မုၣ်တဂၤလၢအမၤလၤကပီၤယွၤန့ၣ်, ကြၢးဘၣ်တၢ်စံးထီၣ်ပတြၢၤအီၤလီၤ.",
			"31": "<sup>31</sup> ဟ့ၣ်အီၤတၢ်စံးထီၣ်ပတြၢၤလၢတၢ်လၢအမၤဝဲခဲလၢာ်အဃိ န့ၣ်တက့ၢ်. အဝဲကြၢးန့ၢ်ဘၣ်ပှၤခဲလၢာ်အတၢ်ပာ်ဒိၣ်ပာ်ကဲအီၤ န့ၣ်လီၤ."
		}
	}
};
module.exports = book;