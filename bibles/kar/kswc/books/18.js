var book = {
	"name": "လံာ်စီၤယိၤဘး",
	"numChapters": 42,
	"chapters": {
		"1": {
			"1": "<sup>1</sup> ပှၤတဂၤလၢအမံၤမ့ၢ်ဝဲစီၤယိၤဘးန့ၣ်အိၣ်ဝဲဒၣ်လၢကီၢ်ဧူးစး အပူၤန့ၣ်လီၤ. အဝဲမ့ၢ်ပှၤလၢတၢ်ပာ်တၢ်ကမၣ်လၢအလိၤအလီၢ်တအိၣ်, ပှၤအတီအလိၤ, ပှၤလၢအပျံၤယွၤဒီးဟးဆှဲးတၢ်အၢတဂၤ န့ၣ်လီၤ.",
			"2": "<sup>2</sup> အဝဲအိၣ်ဒီးအဖိခွါနွံဂၤဒီးအဖိမုၣ်သၢဂၤန့ၣ်လီၤ.",
			"3": "<sup>3</sup> ဒီးအတၢ်ဖိတၢ်လံၤမ့ၢ်သိနွံကထိ, ကီၤလၤအူးသၢကထိ, ဂီၤဖံးတကထိ, ဒီးကသ့ၣ်ယီၤမိၢ်ယဲၢ်ကယၤ, ဒီးအခ့အပှၤ အိၣ်ဝဲအါအါကလဲာ်န့ၣ်လီၤ. ပှၤတဂၤအံၤမ့ၢ်ပှၤအကဲဒိၣ် ကတၢၢ်လၢပှၤမုၢ်ထီၣ်ဖိခဲလၢာ်အကျါန့ၣ်လီၤ.",
			"4": "<sup>4</sup> စီၤယိၤဘးအဖိခွါတဖၣ်ညီနုၢ်လဲၤသကိးမၤသကိးတၢ်အီၣ် တၢ်အီအမူး, တဂၤလၢအဟံၣ်ပူၤလၢအနံၤဒၣ်ဝဲစုာ်စုာ်န့ၣ်လီၤ. ဒီးအဝဲသ့ၣ်ကွဲမုာ်အဒီပုၢ်ဝဲၢ်မုၣ်သၢဂၤဒ်သိးကအီၣ်သကိးအီ သကိးတၢ်ဒီးအဝဲသ့ၣ်ထီဘိန့ၣ်လီၤ.",
			"5": "<sup>5</sup> မုၢ်တဂီၤဖဲတၢ်အီၣ်တၢ်အီအမူးဝံၤဝဲတဘျီလၢ်လၢ်န့ၣ်, စီၤယိၤဘးဂဲၤထၢၣ်ဂီၤဂီၤဒီးကိးဖှိၣ်အဖိတဖၣ်ဒီးလုၢ်တၢ် လုၢ်မ့ၣ်အူလၢအဖိတဂၤစုာ်စုာ်အဂီၢ်ဒ်သိးကမၤကဆှီထီၣ်က့ၤ အဝဲသ့ၣ်အဂီၢ်န့ၣ်လီၤ. အဂ့ၢ်ဒ်အံၤစီၤယိၤဘးဆိကမိၣ်ဝဲလၢဘၣ် တဘၣ်အဖိခွါတဂၤဂၤလၢတၢ်တပာ်သူၣ်ပာ်သးအပူၤမၤတ့ၢ် လံတၢ်ဒဲးဘးခီဖျိတၢ်ကတိၤတရီတပါကစၢ်ယွၤလၢအသးကံၢ်ပူၤ လံ. တၢ်န့ၣ်အဃိစီၤယိၤဘးမၤတၢ်အံၤတထံၣ်ဃီလီၤ.",
			"6": "<sup>6</sup> မုၢ်တနံၤဖဲကစၢ်ယွၤအကလူးတဖၣ်ဟဲပာ်ဖျါထီၣ်အသးလၢ ယွၤအမဲာ်ညါန့ၣ်, မုၣ်ကီၤလံၢ်အိၣ်စ့ၢ်ကီးလၢအဝဲသ့ၣ်အကျါန့ၣ် လီၤ.",
			"7": "<sup>7</sup> ဒီးယွၤသံကွၢ်မုၣ်ကီၤလံၢ်, “နဟးမၤတ့ၢ်တၢ်မနုၤလဲၣ်.” ဒီးမုၣ်ကီၤလံၢ်စံးဆၢယွၤဒီးစံး, “ယဟးဖဲအံၤဖဲနုၤဒီးဟးဝ့ၤဝီၤလၢဟီၣ်ခိၣ်ချၢန့ၣ်လီၤ.",
			"8": "<sup>8</sup> ဒီးယွၤစံးဘၣ်မုၣ်ကီၤလံၢ်, “မ့ၢ်နကွၢ်ထံယခ့ယပှၤစီၤယိၤ ဘးတဂၤလၢနသးစ့ၢ်ကီးဧါ.” လၢဟီၣ်ခိၣ်ချၢန့ၣ်ပှၤအတီအလိၤ ဒီးပှၤအဂ့ၤဒ်သိးဒီးအီၤတအိၣ်ဘၣ်နီတဂၤဘၣ်. မ့ၢ်ပှၤပျံၤယွၤဒီးဟးဆှဲးတၢ်အၢတဂၤန့ၣ်လီၤ.",
			"9": "<sup>9</sup> ဒီးမုၣ်ကီၤလံၢ်စံးဆၢယွၤဒီးစံး, “တၢ်ဘၣ်ဘျုးဘၣ်ဖှိၣ် အလီၢ်မ့ၢ်တအိၣ်ဘၣ်ဒီးစီၤယိၤဘးကဘူၣ်ထီၣ်ဘါထီၣ်ယွၤစ့ၢ်ကီး ဧါ.”",
			"10": "<sup>10</sup> နကဟုဘံၣ်ကယာ်ဘၢအီၤ, အပှၤဟံၣ်ဖိဃီဖိဒီးတၢ်လၢအအိၣ် ဒီးအီၤခဲလၢာ်ထီဘိန့ၣ်လီၤ. နဆိၣ်ဂ့ၤတၢ်လၢအမၤဝဲခဲလၢာ် ဒီးနဟ့ၣ်တ့ၢ်လံအီၤဂီၤဖံးလၢလၢပှဲၤပှဲၤတုၤအကမၤပှဲၤထံကီၢ် ဒီဘ့ၣ်န့ၣ်လီၤ.",
			"11": "<sup>11</sup> မ့မ့ၢ်ယူာ်ထီၣ်နစုခဲအံၤဒီးဟံးထီၣ်ကွံာ်ကယဲၢ်တၢ်လၢအအိၣ် ဒီးအီၤခဲလၢာ်တက့ၢ်. ဒီးအဝဲဒၣ်ကဆိၣ်အၢနၤလၢနမဲာ် သၣ်န့ၣ်လီၤ.",
			"12": "<sup>12</sup> ဒီးယွၤစံးဘၣ်မုၣ်ကီၤလံၢ်, “ဂ့ၤလံ, ကယဲၢ်တၢ်လၢအအိၣ် ဒီးအီၤခဲလၢာ်န့ၣ်အိၣ်လၢနစိနကမီၤအပူၤလီၤ. ဘၣ်ဆၣ်တဘၣ် မၤဆါစီၤယိၤဘးအနီၢ်ကစၢ်န့ၣ်ဘၣ်.” အန့ၣ်ဒီးမုၣ်ကီၤလံၢ်ဟးထီၣ်ဝဲလၢယွၤအမဲာ်ညါန့ၣ်လီၤ.",
			"13": "<sup>13</sup> မုၢ်တနံၤဖဲစီၤယိၤဘးအဖိခွါဒီးအဖိမုၣ်တဖၣ်အီၣ်တၢ်ဒီးအီ စပံးထံလၢအဝဲၢ်ကိအဟံၣ်န့ၣ်,",
			"14": "<sup>14</sup> ပှၤစိာ်တၢ်ကစီၣ်တဂၤဟဲဃ့ၢ်ဆူစီၤယိၤဘးအအိၣ်ဒီးစံးဝဲ, “ဖဲပထဲၣ်တၢ်ဒီးဂီၤဖံးတဖၣ်ဒီးကသ့ၣ်ယီၤမိၢ်တဖၣ်အီၣ်အဆၣ် လၢအဃၢၤအခါ,",
			"15": "<sup>15</sup> ပှၤစဘၤဖိတဖၣ်ဟဲဒုးတၢ်သတူၢ်ကလာ်ဒီးမၤသံကွံာ်နခ့နပှၤ တဖၣ်လၢနးအကနၣ်ဒီးစိာ်ကွံာ်တၢ်ခဲလၢာ်ဒီးပူၤဖျဲးထဲယၤတ ဂၤဧိၤလၢယကတဲဘၣ်နၤလီၤ.”",
			"16": "<sup>16</sup> ဒီးဖဲအဝဲကတိၤတၢ်အဖၢမုၢ်န့ၣ်, အခ့အပှၤအဂၤတဂၤဟဲဒီး စံးဝဲဒၣ်, “လီဖျးသံကွံာ်သိဒီးပှၤကွၢ်သိတဖၣ်ဒီးပှၤပူၤ ဖျဲးဒၣ်ထဲယၤတဂၤဧိၤလၢယကတဲဘၣ်နၤလီၤ.”",
			"17": "<sup>17</sup> ဖဲအဝဲကတိၤတၢ်အဖၢမုၢ်န့ၣ်, အခ့အပှၤအဂၤတဂၤဟဲဝဲဒီး စံးဝဲဒၣ်, “ပှၤက့ၤစ့းဖိလၢအပှၤဂုာ်ဆူၣ်ပျီဆူၣ်တၢ်သၢဖု ဟဲဒုး ပှၤဒီးစိာ်ကွံာ်ကီၤလၤအူးတဖၣ်ဒီးမၤသံကွံာ်နခ့နပှၤခဲလၢာ် ဒီးပှၤပူၤဖျဲးဒၣ်ထဲယၤတဂၤဧိၤလၢယကတဲဘၣ်နၤလီၤ.”",
			"18": "<sup>18</sup> ဖဲအဝဲကတိၤတၢ်အဖၢမုၢ်န့ၣ်, အခ့အပှၤအဂၤတဂၤဟဲဝဲဒၣ်ဒီး စံး, “ဖဲနဖိခွါဒီးနဖိမုၣ်တဖၣ်မၤတၢ်အီၣ်တၢ်အီအမူးဖဲအဝဲၢ် ကိအဟံၣ်ပူၤအကတီၢ်န့ၣ်,",
			"19": "<sup>19</sup> ကွၢ်ကွၢ်ကလံၤမုၢ်ဖးဒိၣ်ဟဲဝဲလၢမဲးမုၢ်ခိၣ်ဒီးအူလီၤပှီၢ် ကွံာ်ဟံၣ်ဒီးပှၤခဲလၢာ်သံဝဲဒၣ်န့ၣ်လီၤ. ဒီးပှၤပူၤဖျဲးဒၣ်ထဲယၤတဂၤဧိၤလၢယကတဲဘၣ်နၤလီၤ.”",
			"20": "<sup>20</sup> တုၤနုၤတစုစီၤယိၤဘးဂဲၤဆၢထၢၣ်ဒီးဖှီအဆ့လၢတၢ်သးအုး အပူၤန့ၣ်လီၤ. အဝဲလူၤဝဲအခိၣ်ဒီးထိၣ်လီၤပှီၤအသးလၢဟီၣ် ခိၣ်လိၤဒီးဘူၣ်ထီၣ်ဘါထီၣ်တၢ်လီၤ.",
			"21": "<sup>21</sup> ဒီးအဝဲစံးဝဲဒၣ်, “ယဟဲထီၣ်ဘ့ၣ်ဆ့လၢယမိၢ်အဒၢလီၢ်အပူၤ ဒီးယကက့ၤဘ့ၣ်ဆ့လီၤ. ယွၤဟ့ၣ်တၢ်ဒီးယွၤဟံးက့ၤတၢ်လံ မ်ယွၤအမံၤဘၣ်တၢ်စံးထီၣ်ပတြၢၤအီၤတက့ၢ်.”",
			"22": "<sup>22</sup> လၢကယဲၢ်တၢ်မၤတ့ၢ်အသးခဲလၢာ်ဒၣ်လဲၣ်အဃိန့ၣ်တၢ်ဒဲးဘး မ့ၢ်ဂ့ၤ, တၢ်ပာ်ဒ့ၣ်ကမၣ်ကစၢ်ယွၤမ့ၢ်ဂ့ၤစီၤယိၤဘးတမၤဝဲဒၣ် ဘၣ်."
		},
		"2": {
			"1": "<sup>1</sup> မၤကဒီးတစုမုၢ်အိၣ်ဝဲတနံၤဖဲကစၢ်ယွၤအကလူးတဖၣ်ဟဲပာ်ဖျါ အသးလၢယွၤအမဲာ်ညါန့ၣ်မုၢ်ကီၤလံၢ်အိၣ်စ့ၢ်ကီးလၢအဝဲသ့ၣ် အကျါန့ၣ်လီၤ.",
			"2": "<sup>2</sup> ဒီးယွၤသံကွၢ်မုၣ်ကီၤလံၢ်, “နဟဲလၢလဲၣ်” ဒီးမုၣ်ကီၤလံၢ် စံးဆၢယွၤဒီးစံး “ယဟးဖဲအံၤဖဲနုၤဒီးယဟးဝ့ၤဝီၤလၢ ဟီၣ်ခိၣ်ချၢအပူၤန့ၣ်လီၤ.”",
			"3": "<sup>3</sup> ဒီးယွၤစံးဘၣ်မုၣ်ကီၤလံၢ်, “မ့ၢ်နကွၢ်ထံယခ့ယပှၤစီၤယိၤဘး တဂၤလၢနသးစ့ၢ်ကီးဧါ. လၢဟီၣ်ခိၣ်ချၢန့ၣ်ပှၤအတီအလိၤဒီး ပှၤဂ့ၤဒ်သိးအီၤတအိၣ်ဘၣ်နီတဂၤဘၣ်. မ့ၢ်ပှၤပျံၤယွၤဒီးဟး ဆှဲးတၢ်အၢတဂၤလီၤ. နထိၣ်ဂဲၤတ့ၢ်ယၤဒ်သိးယကထီဒါအီၤ, မၤဟးဂီၤအီၤကလီကလီဘၣ်ဆၣ်ဒီးအဝဲဟံးဃာ်ဒံးအတၢ်တီတၢ် လိၤဂၢၢ်ဂၢၢ်ကျၢၤကျၢၤန့ၣ်လီၤ.”",
			"4": "<sup>4</sup> တုၤနုၤတစုမုၣ်ကီၤလံၢ်စံးဆၢယွၤ, “ပှၤကညီကဟ့ၣ်လီၤကွံာ် ကယဲၢ်တၢ်ခဲလၢာ်လၢအအိၣ်ဒီးအီၤလၢအသးသမူအဂီၢ်လီၤ.",
			"5": "<sup>5</sup> ဘၣ်ဆၣ်ဒီးယူာ်ထီၣ်နစုခဲအံၤဒီးထိးဘၣ်အဃံဒီးအညၣ်တက့ၢ်. ဒီးကဆိၣ်အၢမးနၤလၢနမဲာ်သၣ်န့ၣ်လီၤ.”",
			"6": "<sup>6</sup> ဒီးယွၤစံးဘၣ်မုၣ်ကီၤလံၢ်, “ဂ့ၤလံအဝဲဒၣ်အိၣ်လၢနစိက မီၤအဖီလာ်လီၤ. ဘၣ်ဆၣ်ဒီးနတဘၣ်မၤသံအီၤဘၣ်.”",
			"7": "<sup>7</sup> အန့ၣ်ဒီးမုၣ်ကီၤလံၢ်ဟးထီၣ်ဝဲလၢယွၤအမဲာ်ညါဒီးမၤနးမၤ ဖှီၣ်စီၤယိၤဘးလၢတၢ်ဝ့အၢစးထီၣ်လၢအခီၣ်ညါသးတုၤလၢ အခိၣ်ထံလီၤ.",
			"8": "<sup>8</sup> ဒီးစီၤယိၤဘးဟံးန့ၢ်သပၢၤက့ဒ်သိးအကဝာ်အသး, ဒီးဆ့ၣ်နီၤလၢဖၣ်ဆါအကျါလီၤ.",
			"9": "<sup>9</sup> တုၤနုၤတစုအမါစံးဘၣ်အီၤ, “မ့ၢ်နဟံးဃာ်ဒံးနတၢ်တီတၢ်လိၤ ဂၢၢ်ဂၢၢ်ကျၢၤကျၢၤန့ၣ်ဧါ. ဆိၣ်ကစၢ်ယွၤဒီးသံတက့ၢ်.”",
			"10": "<sup>10</sup> မ့မ့ၢ်စီၤယိၤဘးစံးဆၢအီၤ, “နကတိၤတၢ်ဒ်ပှၤဟးဂီၤမုၣ်တ ဂၤကတိၤတၢ်အသိးန့ၣ်လီၤ. မ့ၢ်ပကဒိးန့ၢ်ဘၣ်တၢ်ဂ့ၤလၢကစၢ်ယွၤ အစုပူၤဒီးပတဒိးန့ၢ်ဘၣ်တၢ်အၢဘၣ်ဧါ.” လၢတၢ်အံၤခဲလၢာ်အပူၤန့ၣ်စီၤယိၤဘးတမၤဘၣ်တၢ်ဒဲးဘး လၢအထးခိၣ်ဘၣ်.",
			"11": "<sup>11</sup> ဒီးတုၤစီၤယိၤဘးအတံၤသကိးသၢဂၤ, ပှၤတ့ၤမၣ်ဖိစီၤအလံ ဖးစး, ပှၤၡူၤဃးဖိစီၤဘံးလဒး, ဒီးပှၤနၤမးဖိစီၤစိဖၢ်နၢ်ဟူ ဝဲလၢကယဲၢ်တၢ်အၢလၢအဘၣ်အီၤဒီး, အဝဲသ့ၣ်ဟဲဝဲတဂၤ လၢအလီၢ်ဒၣ်ဝဲ, တဂၤလၢအလီၢ်ဒၣ်ဝဲန့ၣ်လီၤ. အဝဲသ့ၣ်ပာ်လီၤသကိးအသးလၢကဟဲ, ဒ်သိးကပာ်ဖျါထီၣ် အတၢ်သးအုးဃုာ်ဒီးအီၤဒီးမၤမုာ်ထီၣ်က့ၤအီၤလီၤ.",
			"12": "<sup>12</sup> ဒီးဖဲအဝဲသ့ၣ်ထံၣ်စီၤယိၤဘးလၢအယံၤန့ၣ်, အဝဲသ့ၣ်ကွၢ်နီၣ် အီၤတဘၣ်ဘၣ်. ဒီးတုၤအကွၢ်နီၣ်အီၤဘၣ်န့ၣ်အဝဲသ့ၣ်ကိး ထီၣ်လၢအကလုၢ်ဖးဒိၣ်ဒီးဟီၣ်ဝဲ, ဒီးအဝဲသ့ၣ်ဖှီအဆ့စုာ်စုာ် ဒီးဖှံထီၣ်ဟီၣ်ခိၣ်အကမူၣ်ဆူမူခိၣ်ဒီးလၢအခိၣ်အဖီခိၣ်လီၤ.",
			"13": "<sup>13</sup> ဒီးအဝဲသ့ၣ်ဆ့ၣ်နီၤဃုာ်ဒီးအီၤလၢဟီၣ်ခိၣ်လိၤနွံနံၤဒီး နွံနၤ, ဒီးတကတိၤတၢ်ဒီးအီၤနီတဂၤဘၣ်. အဂ့ၢ်ဒ်အံၤအဝဲသ့ၣ် ထံၣ်ဘၣ်ဝဲလၢအတၢ်နးတၢ်ဖှီၣ်ဒိၣ်နီၢ်မးန့ၣ်လီၤ."
		},
		"3": {
			"1": "<sup>1</sup> တၢ်မၤအသးဒ်န့ၣ်အလီၢ်ခံဝံၤစီၤယိၤဘးအဲးထီၣ်အထးခိၣ် ဒီးဆိၣ်အၢမုၢ်နံၤလၢအအိၣ်ဖျဲၣ်ထီၣ်ဝဲဒၣ်န့ၣ်လီၤ.",
			"2": "<sup>2</sup> ဒီးစီၤယိၤဘးစံးဝဲဒၣ်, “ကစၢ်ယွၤဧၢ, ဆိၣ်အၢမုၢ်တနံၤလၢယအိၣ်ဖျဲၣ်ထီၣ်လၢ အပူၤဒီးမုၢ်တနၤလၢယဘၣ်တၢ်ဒၢထီၣ်ယၤန့ၣ်တက့ၢ်.”",
			"4": "<sup>4</sup> မုၢ်တနံၤလၢယအိၣ်ဖျဲၣ်ထီၣ်လၢအပူၤန့ၣ်မ်အကဲထီၣ်တၢ်ခံးတၢ် နၤတက့ၢ်. သ့ၣ်နီၣ်ထီၣ်က့ၤမုၢ်တနံၤန့ၣ်နီတစုလၢၤတဂ့ၤ. မ်တၢ်ကပီၤအသုတလီၤဘၣ်လၢၤအီၤနီတစုတဂ့ၤ.",
			"5": "<sup>5</sup> ဒုးကဲထီၣ်အီၤလၢတၢ်ခံးဒီးတၢ်ခံးယိာ်အမုၢ်တနံၤန့ၣ်တက့ၢ်. မ်တၢ်အၢၣ်ကျၢၢ်ဘၢအီၤ, မ်မုၢ်အတၢ်ကပီၤသုတလီၤ ဘၣ်လၢအလိၤတဂ့ၤ.",
			"6": "<sup>6</sup> ထုးထီၣ်ကွံာ်မုၢ်တနၤန့ၣ်လၢနံၣ်ဧိၤလါဧိၤအပူၤတက့ၢ်. မ်အသုတဘၣ်တၢ်ဂံၢ်ကဒီးအီၤနီတစုတဂ့ၤ.",
			"7": "<sup>7</sup> ဒုးကဲထီၣ်အီၤလၢမုၢ်နၤလၢအအိၣ်သယုၢ်ဒီးတၢ်သူၣ်ဖှံ သးညီအသီၣ်သုတဟူထီၣ်တဂ့ၤ.",
			"8": "<sup>8</sup> တဲဘၣ်ပှၤတဖၣ်လၢအဆိၣ်အၢမုၢ်နံၤဒီးသ့ထိၣ်ဂဲၤသမၣ်ပယိၤ န့ၣ်လၢအကဆိၣ်အၢမုၢ်တနံၤအံၤန့ၣ်တက့ၢ်.",
			"9": "<sup>9</sup> မ်ဆၣ်တူၢ်ဂီၤခံးလီၤတက့ၢ်. မ်အသုတဟ့ၣ်မုၢ်တနၤန့ၣ်လၢမုၢ် ကဆ့ၣ်ထီၣ်အတၢ်မုၢ်လၢ်န့ၣ်တဂ့ၤ.",
			"10": "<sup>10</sup> ဆိၣ်အၢမုၢ်တနၤန့ၣ်လၢအပျဲယကအိၣ်ဖျဲၣ်ထီၣ်အဃိဒီးလၢအ ဒုးဘၣ်သဂၢၢ်ယၤလၢတၢ်ကီတၢ်ခဲဒီးတၢ်သးအုးအဃိန့ၣ် တက့ၢ်.",
			"11": "<sup>11</sup> ယဆၢလၢယကသံတ့ၢ်လၢယမိၢ်အဒၢလီၢ်ပူၤလံၤလံၤမ့တမ့ၢ် ယကသံဖဲယအိၣ်ဖျဲၣ်ထီၣ်အကတီၢ်န့ၣ်လီၤ.",
			"12": "<sup>12</sup> ဘၣ်မနုၤလၢယမိၢ်စိာ်ယၤလၢအခီၣ်လ့ၣ်ခိၣ်အလိၤန့ၣ်လဲၣ်. ဘၣ်မနုၤလၢအဝဲဒုးအီနူၢ်ယၤန့ၣ်လဲၣ်.",
			"13": "<sup>13</sup> ယမ့ၢ်သံယဲဖဲန့ၣ်လံၤလံၤန့ၣ်ဒီးခဲအံၤယကအိၣ်ဘှံးဘၣ်ယဲလံ န့ၣ်လီၤ.",
			"14": "<sup>14</sup> ဒီးယကမံယဲလီၤဂာ်ဒ်စီၤပၤတဖၣ်ဒီးပဒိၣ်တဖၣ်လၢအသူၣ်ထီၣ် က့ၤတ့ၢ်နီလၢပျၢၤတဖၣ်အသိးန့ၣ်လီၤ.",
			"15": "<sup>15</sup> အန့ၣ်ဒီးယကမံယဲဒ်စီၤပၤအဖိတဖၣ်လၢအမၤပှဲၤအဟံၣ်လၢ ထူဧိၤစ့ဧိၤ,",
			"16": "<sup>16</sup> မ့တမ့ၢ်ဘၣ်ဒီးယကမံယဲဒ်ဖိသၣ်လၢအအိၣ်ဖျဲၣ်သံအသိးန့ၣ်လီၤ.",
			"17": "<sup>17</sup> ဒီးဖဲပျူၤပူၤန့ၣ်ပှၤတတီတလိၤဆိကတီၢ်ကွံာ်အတၢ်အၢတၢ်သီ ဒီးပှၤလၢဝံတၢ်ယိးတၢ်ဃၢတဖၣ်န့ၣ်အိၣ်ဘှံးဝဲဒၣ်လီၤ.",
			"18": "<sup>18</sup> ဖဲန့ၣ်ပှၤဘၣ်တၢ်စၢဃာ်ဖိတဖၣ်ဒၣ်လဲာ်အိၣ်မုာ်အိၣ်ခုၣ်တပူၤဃီ, တနၢ်ဟူဘၣ်တၢ်မၤကိၢ်မၤဂီၤအသီၣ်လၢၤဘၣ်.",
			"19": "<sup>19</sup> ပှၤအဒိၣ်ဒီးပှၤအဆံးအိၣ်ဖဲန့ၣ်, ဒီးပှၤကဲကုၢ်ထူၣ်ဖျဲးထီၣ် ကွံာ်လၢအကစၢ်န့ၣ်လီၤ.",
			"20": "<sup>20</sup> တၢ်ကပီၤဘၣ်တၢ်ဟ့ၣ်လီၤဆူပှၤလၢအအိၣ်လၢတၢ်သူၣ်ကိၢ် သးဂီၤအပူၤ, ဒီးတၢ်မူဆှၢပှၤလၢအသူၣ်ခၣ်အသးခၣ်န့ၣ်မ့ၢ် အဘၣ်မနုၤလဲၣ်.",
			"21": "<sup>21</sup> အဝဲသ့ၣ်ဆၢသံဘၣ်ဆၣ်တၢ်သံတဟဲတုၤအိၣ်အီၤဘၣ်. ဒီးဘၣ်ဃုဝဲတၢ်သွၣ်ခိၣ်ဒ်တၢ်လုၢ်ဒိၣ်ပှ့ၤဒိၣ်လၢအဘၣ်တၢ်ပာ် ခူသူၣ်အီၤအသိးန့ၣ်လီၤ.",
			"22": "<sup>22</sup> အဝဲသ့ၣ်အသးအုးတုၤအကတီၢ်လၢအသံဒီးဘၣ်တၢ်ခူၣ်လီၤ ကွံာ်အီၤန့ၣ်လီၤ.",
			"23": "<sup>23</sup> အဝဲသ့ၣ်အတၢ်အိၣ်မူခါဆူညါန့ၣ်ကစၢ်ယွၤပာ်တဒၢဒီးတြီဃာ် အီၤကိးကပၤဒဲးန့ၣ်လီၤ.",
			"24": "<sup>24</sup> အဂ့ၢ်ဒ်အံၤယတၢ်သါသဖှိဟဲဝဲဒ်ယတၢ်အီၣ်အသိးဒီးယတၢ် ကအုကစွါလူလီၤအသးဒ်ထံဧိၤနိဧိၤအသိးန့ၣ်လီၤ.",
			"25": "<sup>25</sup> အဂ့ၢ်ဒ်အံၤတၢ်လၢယဘၣ်ယိာ်န့ၣ်ဟဲဘၣ်ယၤဒီးတၢ်ပျံၤတၢ်ဖုး လီၤဘၣ်လၢယလိၤလီၤ.",
			"26": "<sup>26</sup> တၢ်ဃူတၢ်ဖိးမ့ၢ်ဂ့ၤ, တၢ်အိၣ်ဘှံးအိၣ်သါမ့ၢ်ဂ့ၤ, လၢယဂီၢ် တအိၣ်ဘၣ်. ဒီးယဘၣ်တၢ်ကိၢ်တၢ်ဂီၤတဖၣ်အကတၢၢ်တအိၣ်ဘၣ်."
		},
		"4": {
			"1": "<sup>1</sup> အန့ၣ်ဒီးပှၤတ့ၤမၣ်ဖိစီၤအလံဖးစးစံးဝဲ, စီၤယိၤဘးဧၢ, ယမ့ၢ်ကတိၤတၢ်ဒီးနၤဒီးမ့ၢ်နသးကဘၣ်တံာ် တာ်ဧါ. ယအိၣ်ဃိကလာ်တကဲလၢၤဘၣ်.",
			"3": "<sup>3</sup> ကွၢ်ကွၢ်, နသိၣ်လိသီလိတ့ၢ်ပှၤအါဂၤလံ, ဒီးနဒုးဆူၣ် ထီၣ်တ့ၢ်လံပှၤဂံၢ်စၢ်ဘါစၢ်သ့ၣ်တဖၣ်န့ၣ်လီၤ.",
			"4": "<sup>4</sup> ဖဲပှၤတဂၤဂၤဘၣ်ကိၢ်ဘၣ်ဂီၤ, အဂံၢ်စၢ်ဘါစၢ်ဒီးလီၤဘှံးဝဲ န့ၣ်နတၢ်ကတိၤတဖၣ်ဟ့ၣ်ဆူၣ်ထီၣ်အီၤဒ်သိးကဂဲၤဆၢထၢၣ် ဝဲဒၣ်န့ၣ်လီၤ.",
			"5": "<sup>5</sup> မ့မ့ၢ်ခဲကနံၣ်အံၤတၢ်ဟဲဘၣ်နၤဒီးနသူၣ်တစူၤသးသစူၤလၢၤဘၣ်. တၢ်ထိးဘၣ်နၤဒီးနသးဟးဂူာ်ဟးဂီၤလီၤ.",
			"6": "<sup>6</sup> နတၢ်ပျံၤကစၢ်ယွၤန့ၣ်တမ့ၢ်နတၢ်သန့ၤနသးအဂ့ၢ်ဘၣ်ဧါ. နတၢ်အိၣ်မူအလၢအပှဲၤန့ၣ်တမ့ၢ်နတၢ်မုၢ်လၢ်ဘၣ်ဧါ.",
			"7": "<sup>7</sup> ဆိကမိၣ်ထီၣ်က့ၤခဲအံၤတက့ၢ်. မ့ၢ်မတၤတဂၤလၢတၢ်ပာ်တၢ် ကမၣ်လၢအလိၤအလီၢ်တအိၣ်ဘၣ်န့ၣ်တုၤဆူတၢ်ဟးဂီၤတစုစုန့ၣ် လဲၣ်. မ့တမ့ၢ်ပှၤတီပှၤလိၤဘၣ်တၢ်ဒီၣ်တဲာ်ကွံာ်အီၤဖဲလဲၣ်ပူၤလဲၣ်.",
			"8": "<sup>8</sup> ဒ်ယထံၣ်တ့ၢ်ယဲအသိး, ပှၤလၢအထဲၣ်တၢ်အၢဒီးသူၣ်လီၤ တၢ်ကိၢ်တၢ်ဂီၤန့ၣ်ကူးဘၣ်က့ၤဝဲတၢ်န့ၣ်တမံၤဃီလီၤ.",
			"9": "<sup>9</sup> ဒီးကစၢ်ယွၤအတၢ်သးထီၣ်မၤဟးဂီၤကွံာ် အဝဲသ့ၣ်ဒ်ကလံၤမုၢ်အသိးန့ၣ်လီၤ.",
			"10": "<sup>10</sup> ပှၤတတီတလိၤကညီၤတၢ်ဒီးကညီၤထီၣ်တၢ်ဒ်ခ့ယုၢ်တဖၣ်ကညီၤတၢ် အသိး, ဘၣ်ဆၣ်ဒီးကစၢ်ယွၤဒုးအိၣ်ဃိကလာ်ကွံာ်အဝဲသ့ၣ် ဒီးမၤကၢ်ကွံာ်အဝဲသ့ၣ်အမဲတဖၣ်လီၤ.",
			"11": "<sup>11</sup> ဒ်ခ့ယုၢ်တဖၣ်လၢအကမၤသံတၢ်ဒီးအီၣ်တၢ်တအိၣ်ဘၣ်အသိးအဝဲ သ့ၣ်သံဝဲဒီးကယဲၢ်အဖိတဖၣ်လီၤပြံလီၤပြါကွံာ်ဝဲဒၣ်န့ၣ်လီၤ.",
			"12": "<sup>12</sup> တၢ်ကစီၣ်တမံၤဘၣ်တၢ်ဟဲစိာ်ခူသူၣ်အီၤဆူယအိၣ်ဒီး ယနၢ်ဟူဘၣ်ဒၣ်အီၤကသွံဒံန့ၣ်လီၤ.",
			"13": "<sup>13</sup> ဒီးဒ်တၢ်မံမီၢ်ပျီၢ်သီအၢအသိးမၤတံာ်တာ်ယတၢ်မံန့ၣ်လီၤ.",
			"14": "<sup>14</sup> တၢ်ပျံၤလီၤဘၣ်ယၤဒီးယကနိးကစုာ်ဒီးယဃံခဲလၢာ်ဟူးဝး ဝဲန့ၣ်လီၤ.",
			"15": "<sup>15</sup> ကလံၤကဖီလီအူဘၣ်ယမဲာ်သၣ်ဒီးယဆူၣ်တကံထီၣ်လၢတၢ်ပျံၤ တၢ်ဖုးအပူၤန့ၣ်လီၤ.",
			"16": "<sup>16</sup> ယထံၣ်ဘၣ်တၢ်တမံၤအိၣ်ဆၢထၢၣ်ဖဲန့ၣ်, ဒီးယကွၢ်စူၣ်အီၤဘၣ် ဆၣ်ဒီးယတဲလၢအဂ့ၢ်တသ့ဘၣ်. တုၤနုၤတစုယနၢ်ဟူတၢ်က လုၢ်သီၣ်ထီၣ်လၢတၢ်ဘှ့ၣ်တၢ်ဘှီၣ်အပူၤ,",
			"17": "<sup>17</sup> “ပှၤကညီလၢအသံသ့န့ၣ်ကတီကလိၤဝဲလၢကစၢ်ယွၤအမဲာ်ညါ ဘၣ်ကသ့ဧါ. ပှၤကညီကကဆှီဝဲလၢပှၤလၢအတ့လီၤအီၤ အမဲာ်ညါဘၣ်ကသ့ဧါ.”",
			"18": "<sup>18</sup> ကစၢ်ယွၤနာ်န့ၢ်အခ့အပှၤမ့ၢ်တသ့ဒီးယွၤမ့ၢ်ထံၣ်ဒၣ်လဲာ်တၢ်ကမၣ် လၢအကလူးတဖၣ်န့ၣ်ဒီး,",
			"19": "<sup>19</sup> နဆိကမိၢ်လၢအဝဲကနာ်န့ၢ်တၢ်ဘၣ်တ့တမံၤလၢအမ့ၢ်ဟီၣ်ခိၣ်က ပံာ်, ဒီးတၢ်တမံၤလၢအကဲထီၣ်လၢဖၣ်ဆါလၢအဘၣ်တၢ်မၤသ ဘှံးအီၤသ့ဒ်ဂၢၢ်တဖျၢၣ်အသိးန့ၣ်ဧါ.",
			"20": "<sup>20</sup> ပှၤကညီတဂၤကမူဝဲလၢမုၢ်ဂီၤဘၣ်ဆၣ်သံဝဲလၢတၢ်တပာ်သူၣ် ပာ်သးဘၣ်အပူၤတချုးမုၢ်ဟါလီၤဒံးဘၣ်န့ၣ်လီၤ.",
			"21": "<sup>21</sup> တၢ်လၢအအိၣ်ဒီးအီၤခဲလၢာ်ဘၣ်တၢ်စိာ်ကွံာ်လံအီၤ, ဒီးသံဝဲ, ဒီးတအိၣ်ဘၣ်ဒီးတၢ်ကူၣ်ဘၣ်ကူၣ်သ့ဘၣ်န့ၣ်လီၤ."
		},
		"5": {
			"1": "<sup>1</sup> စီၤယိၤဘးဧၢ, ကိးထီၣ်ခဲအံၤတက့ၢ်. ပှၤလၢကစံးဆၢနၤ ကအိၣ်တဂၤဂၤဧါ. မ့ၢ်ကလူးကအိၣ်ဝဲတဂၤဂၤဒ်သိးနကွၢ် ထီၣ်လၢတၢ်မၤစၢၤအဂီၢ်ကသ့န့ၣ်ဧါ.",
			"2": "<sup>2</sup> တၢ်မၤကိၢ်မၤဂီၤလီၤနသးတုၤနသံလၢတၢ်သူၣ်ဒိၣ်သးဖျိး အဃိန့ၣ်ကမ့ၢ်တၢ်မၢးဒီးတၢ်သးတဆးအတၢ်မၤလီၤ.",
			"3": "<sup>3</sup> ယထံၣ်ဘၣ်တ့ၢ်လံပှၤဟးဂီၤဖိတဖၣ်ဖျါအိၣ်ဂၢၢ်ဆိးကျၢၤ ဝဲဘၣ်ဆၣ်ယဆိၣ်အၢတ့ၢ်အတၢ်အိၣ်တၢ်ဆိးအလီၢ်တဘျီဃီလီၤ.",
			"4": "<sup>4</sup> အဖိခွါတဖၣ်ထံၣ်န့ၢ်တၢ်ပူၤဖျဲးအလီၢ်တသ့နီတပူၤဘၣ်. လၢကွီၢ်ဘျီၣ်အပူၤန့ၣ်ပှၤကဆၢထၢၣ်အိၣ်ပှိၤအီၤတအိၣ် ဘၣ်နီတဂၤဘၣ်.",
			"5": "<sup>5</sup> ပှၤသူၣ်ဝံၤသးစ့ၤတဖၣ်ကအီၣ်ကွံာ်ပှၤဟးဂီၤဖိအဘုဧိၤဟုဧိၤ, တုၤလၢဘုဧိၤဟုဧိၤလၢအမဲထီၣ်လၢတၤဆှုၣ်တၤမဲအကျါ ဒၣ်လဲာ်န့ၣ်လီၤ. ဒီးပှၤလၢတၢ်သူအသးသ့ၣ်တဖၣ်ကသူၣ်က့ၣ် သးကါအဝဲအတၢ်ထူးတၢ်တီၤန့ၣ်လီၤ.",
			"6": "<sup>6</sup> တၢ်အၢတၢ်သီတဟဲထီၣ်ဘၣ်လၢဟီၣ်ခိၣ်ကမူၣ်အပူၤမ့ၢ်ဂ့ၤ, တၢ်ကိၢ်တၢ်ဂီၤတမဲထီၣ်ဘၣ်လၢဟီၣ်ခိၣ်အပူၤမ့ၢ်ဂ့ၤန့ၣ်ဘၣ်.",
			"7": "<sup>7</sup> မ့မ့ၢ်ပှၤကညီဒုးအိၣ်ထီၣ်တၢ်ကိၢ်တၢ်ဂီၤလၢအဂီၢ်ဒၣ်ဝဲ, မၤသးသပှၢ်တၢၢ်ဒ်မ့ၣ်အူဖီလၢအဒံကွံာ်ဆူထးဟဲလၢ မ့ၣ်အူအသိးန့ၣ်လီၤ.",
			"8": "<sup>8</sup> ယမ့မ့ၢ်နၤန့ၣ်ယကကွၢ်ထီၣ်ဆူကစၢ်ယွၤအအိၣ်ဒီးတဲဘၣ်အီၤ လၢယတၢ်ဂ့ၢ်တၢ်ကျိၤလီၤ.",
			"9": "<sup>9</sup> တၢ်မၤအဒိၣ်အမုၢ်လၢကစၢ်ယွၤမၤဝဲတဖၣ်န့ၣ်ပသ့ၣ်ညါနၢ်ပၢၢ် အီၤတသ့ဘၣ်. ဒီးအတၢ်လီၤလိၢ်လီၤလးတဖၣ်န့ၣ်တၢ်ဂံၢ်အီၤ တလၢာ်ဘၣ်.",
			"10": "<sup>10</sup> ကစၢ်ယွၤဒုးဟဲစူၤလီၤတၢ်လၢဟီၣ်ခိၣ်ချၢဒီးဒုးဘၣ်စီၣ်ပျီ တဖၣ်န့ၣ်လီၤ.",
			"11": "<sup>11</sup> မ့ၢ်မးကစၢ်ယွၤပာ်ထီၣ်ထီပှၤလၢအဆီၣ်လီၤအသးဒီးဟ့ၣ် တၢ်သူၣ်ခုသးခုဆူပှၤလၢအသူၣ်ကၢ်အသးလီၤတဖၣ်န့ၣ်လီၤ.",
			"12": "<sup>12</sup> အဝဲမၤဟးဂီၤပှၤလီတၢ်ဖိတဖၣ်အတၢ်ကူၣ်တၢ်ဖးဒ်သိးအမၤ တၢ်တမံၤလၢ်လၢ်အသုတကဲထီၣ်လိၣ်ထီၣ်တဂ့ၤအဂီၢ်န့ၣ်လီၤ.",
			"13": "<sup>13</sup> ကစၢ်ယွၤဖီၣ်န့ၢ်ပှၤလီတၢ်ဖိလၢအဝဲသ့ၣ်အတၢ်ကူၣ်လီတၢ်အကျဲ ဒၣ်ဝဲဒီးပှၤလီတၢ်အတၢ်ကူၣ်တၢ်ကျဲၤတဖၣ်န့ၣ်မၤကတၢၢ်ကွံာ် ဝဲချ့သဒံးန့ၣ်လီၤ.",
			"14": "<sup>14</sup> လၢမုၢ်ထူၣ်အကတီၢ်ဒၣ်လဲာ်န့ၣ်အဝဲသ့ၣ်ဃုကလၢၢ်တၢ်ဒ်လၢ မုၢ်နၤအသိးန့ၣ်လီၤ.",
			"15": "<sup>15</sup> ဘၣ်ဆၣ်ဒီးကစၢ်ယွၤအုၣ်က့ၤခီၣ်က့ၤပှၤဖှီၣ်ဖိယာ်ဖိလၢတၢ်သံ ဒီးအုၣ်က့ၤခီၣ်က့ၤပှၤဂံၢ်စၢ်လၢတၢ်မၤအၢမၤနးအပူၤန့ၣ်လီၤ.",
			"16": "<sup>16</sup> အဝဲဟ့ၣ်တၢ်မုၢ်လၢ်ဆူပှၤဖှီၣ်ဖိယာ်ဖိသ့ၣ်တဖၣ်ဒီးကးတံာ်ပှၤ တတီတလိၤအထးခိၣ်န့ၣ်လီၤ.",
			"17": "<sup>17</sup> ပှၤလၢကစၢ်ယွၤသိၣ်က့ၤသီက့ၤအီၤန့ၣ်ဘၣ်ဆိၣ်ဂ့ၤဝဲလီၤ. ဒီးတုၤသ့တၢ်လၢာ်ကစၢ်ယွၤသိၣ်ဃီၣ်နၤန့ၣ်သူၣ်ဒိၣ်သးဖျိးတ ဂ့ၤ.",
			"18": "<sup>18</sup> ကစၢ်ယွၤဘိၣ်ဘံထီၣ်တၢ်ပူၤလီၢ်လၢအတီၢ်ဝဲတဖၣ်လီၤ. အစုမၤဆါတၢ်ဒီးအစုမၤဘျါတၢ်လီၤ.",
			"19": "<sup>19</sup> တဘျီဘၣ်တဘျီ, အဝဲကမၤပူၤဖျဲးနၤလၢတၢ်မၤဆါန့ၣ်လီၤ.",
			"20": "<sup>20</sup> တုၤတၢ်သၣ်ဝံၤလီၤဒိဟဲဝဲန့ၣ်ဒီးအဝဲကပာ်မူနၤဒီး, လၢတၢ်ဒုးတၢ်ယၤအပူၤကဟုဘံၣ်ကယာ်ဘၢနၤလၢတၢ်သံန့ၣ်လီၤ.",
			"21": "<sup>21</sup> ကစၢ်ယွၤကခိးတြီဃာ်န့ၢ်နၤလၢတၢ်ကတိၤခဲၣ်သူခဲၣ်ဂီၤဒီးက အုၣ်က့ၤခီၣ်က့ၤနၤဖဲတၢ်ဟးဂူာ်ဟးဂီၤဟဲဝဲဒၣ်န့ၣ်လီၤ.",
			"22": "<sup>22</sup> နကနံၤဘၣ်ဖၣ်လဲတၢ်ဟးဂူာ်ဟးဂီၤဒီးတၢ်သၣ်ဝံၤလီၤဒိဒီး နတပျံၤဘၣ်ဆၣ်ဖိကီၢ်ဖိအအၢဘၣ်.",
			"23": "<sup>23</sup> ပျီလၢနထူစံၣ်ထူပှဲၤကပူၤဖျဲးဒီးလၢၢ်ဧိၤလ့ဧိၤဒီးဆၣ်ဖိ ကီၢ်ဖိအအၢတဖၣ်တထီဒါနၤနီတစုဘၣ်.",
			"24": "<sup>24</sup> တုၤနုၤတစုနကအိၣ်မုာ်ဆိးပၢၤလၢနဒဲပူၤဒီးဖဲနကွၢ်နသိတဖၣ် ဒီးနကထံၣ်န့ၢ်လၢအပူၤဖျဲးဝဲလီၤ.",
			"25": "<sup>25</sup> ဒီးနကအိၣ်ဒီးနချံနသၣ်အါအါဂီၢ်ဂီၢ်ဒ်နီၣ်ဧိၤမံၤဧိၤလၢ အီၣ်ဆၣ်အလီၢ်အသိးန့ၣ်လီၤ.",
			"26": "<sup>26</sup> ဒ်ဘုလၢအဂီၤထီၣ်ဝဲတုၤလၢကူးဘုအကတီၢ်အသိးန့ၣ်, နကအိၣ်ကၢအိၣ်ခိးတုၤနမှံၤတုာ်ပှၢ်တီၤအကတီၢ်န့ၣ်လီၤ.",
			"27": "<sup>27</sup> စီၤယိၤဘးဧၢ, ပမၤလိတ့ၢ်တၢ်အံၤအါတ့ၢ်မးလံ. တၢ်အံၤမ့ၢ်တၢ်မ့ၢ်တၢ်တီသတးဒီးတူၢ်လိာ်အီၤခဲကနံၣ်အံၤ တက့ၢ်."
		},
		"6": {
			"1": "<sup>1</sup> တုၤနုၤတစုစီၤယိၤဘးစံးဆၢဝဲဒၣ်, “ယတၢ်ကိၢ်တၢ်ဂီၤဒီးယတၢ်နးတၢ်ဖှီၣ်သ့ၣ်တဖၣ်မ့ၢ်ဘၣ် တၢ်စီၤအီၤလၢစီၤပီၢ်န့ၣ်ဒီး,",
			"3": "<sup>3</sup> ကဃၢဒိၣ်န့ၢ်ဒံးပီၣ်လဲၣ်အမဲးတဖၣ်တက့ၢ်န့ၣ်လီၤ. လၢတၢ်န့ၣ်အဃိယတၢ်ကတိၤတပျူာ်တပျီၤသ့ၣ်တဖၣ် တကြၢးဒုးကမၢကမၣ်သုဘၣ်.",
			"4": "<sup>4</sup> သ့တၢ်လၢာ်အကစၢ်ယွၤခးတ့ၢ်လံယၤလၢအပျၢ်တဖၣ်ဒီး အစုၣ်ထီၣ်ပှဲၤလၢယပူၤန့ၣ်လီၤ. ကစၢ်ယွၤအတၢ်မၤပျံၤမၤ ဖုးတဖၣ်ရဲၣ်လီၤအသးထီဒါယၤလီၤ.",
			"5": "<sup>5</sup> ကသ့ၣ်ယီၤမံၤသူၣ်မံသးမံဖဲအအီၣ်ဘၣ်နီၣ်ဧိၤမံၤဧိၤဒီးဂီၤ ဖံးအိၣ်ဘှီၣ်ဖဲအအီၣ်နီၣ်ဃ့န့ၣ်လီၤ.",
			"6": "<sup>6</sup> ဘၣ်ဆၣ်ဒီးတၢ်အီၣ်အဘျါလၢတအိၣ်ဒီးအံသၣ်န့ၣ်မတၤအီၣ် ကဝံၣ်လဲၣ်. လၢထိၣ်ဒံၣ်အကပိၤဝါပူၤန့ၣ်တၢ်အဝံၣ်အဘဲမနုၤ တမံၤအိၣ်လဲၣ်.",
			"7": "<sup>7</sup> တၢ်အီၣ်ဒ်န့ၣ်အသိးတဖၣ်န့ၣ်ယသးတဃ့အီၣ်ဘၣ်. ဒီးကယဲၢ်တၢ်လၢယအီၣ်ခဲလၢာ်န့ၣ်ကဲထီၣ်တၢ်ဆူးတၢ်ဆါ လၢယဂီၢ်လီၤ.",
			"8": "<sup>8</sup> ဘၣ်မနုၤလၢကစၢ်ယွၤတဟ့ၣ်ယၤတၢ်လၢယဃ့န့ၣ်လဲၣ်. ဘၣ်မနုၤလၢအဝဲတစံးဆၢယတၢ်ထုကဖၣ်န့ၣ်လဲၣ်.",
			"9": "<sup>9</sup> မ့ၢ်အသးအိၣ်ဒၣ်ထဲလၢကမၤသံယၤန့ၣ်ဧါ. ကပျၢ်စုပျၢ်ခီၣ်ဒီး ဒီၣ်တဲာ်ကွံာ်ယၤန့ၣ်ဧါ.",
			"10": "<sup>10</sup> ယမ့ၢ်သ့ၣ်ညါတ့ၢ်လၢကမၤဝဲဒ်န့ၣ်ဒီး, ယတၢ်နးတၢ်ဖှီၣ်မ့ၢ် ဒိၣ်ထဲလဲၣ်ဘၣ်ဆၣ်ယစံၣ်ထီၣ်လၢတၢ်သးခုအပူၤလီၤ. အဂ့ၢ်ဒ်အံၤယသ့ၣ်ညါလၢကစၢ်ယွၤန့ၣ်စီဆှံဝဲဒီးအတၢ်မၤလိာ် တဖၣ်န့ၣ်ယတထီဒါအီၤနီတစုဘၣ်.",
			"11": "<sup>11</sup> တၢ်ဂံၢ်တၢ်ဘါမနုၤတမံၤလၢအိၣ်ဒီးယၤလၢကဒုးမူဒံးယၤဆူ ညါအဂီၢ်န့ၣ်လဲၣ်. ဖဲယတၢ်မုၢ်လၢ်တအိၣ်လၢၤဘၣ်န့ၣ်ဘၣ်မနုၤ လၢယဘၣ်အိၣ်မူဒံးဆူညါန့ၣ်လဲၣ်.",
			"12": "<sup>12</sup> မ့ၢ်ယဘၣ်တၢ်တ့ယၤလၢလၢၢ်ဧိၤလ့ဧိၤန့ၣ်ဧါ. ဒီးယနီၢ်ခိနီၢ်ခီမ့ၢ်တိာ်ဧိၤပှာ်ဧိၤန့ၣ်ဧါ.",
			"13": "<sup>13</sup> လၢယကအုၣ်က့ၤခီၣ်က့ၤလီၤယသးဒၣ်ယဲအဂီၢ်ယဂံၢ်ယဘါ တအိၣ်တ့ၢ်လၢၤနီတစဲးဘၣ်. တၢ်လီၢ်တအိၣ်ဝဲနီတပူၤဒ်သိး ယကကွၢ်ထီၣ်တၢ်လၢတၢ်မၤစၢၤအဂီၢ်န့ၣ်ဘၣ်.",
			"14": "<sup>14</sup> လၢ တၢ်ကီတၢ်ခဲ ဒ်သိးအံၤအပူၤန့ၣ်, ယလိၣ်ဘၣ်တံၤသကိးလၢ အသူၣ်တီသးလိၤတဖၣ်, ဖဲယညိကွံာ်ကစၢ်ယွၤမ့ၢ်ဂ့ၤ, တညိကွံာ်အီၤဘၣ်မ့ၢ်ဂ့ၤန့ၣ်လီၤ.",
			"15": "<sup>15</sup> မ့မ့ၢ်သုဝဲ, ယတံၤသကိးသ့ၣ်ဧၢ, သုလီယၤလီၤဂာ်ဒ်ထံကျိဖိ တဖၣ်လၢအလီၤသံးကွံာ်ဝဲဖဲတၢ်တဟဲစူၤဘၣ်အကတီၢ်န့ၣ်လီၤ.",
			"16": "<sup>16</sup> ထံကျိဖိတဖၣ်န့ၣ်ဘၣ်တၢ်ခဲဘၢအီၤလၢမူခိၣ်ဖီဒီးထံလီၤသ ကၤန့ၣ်လီၤ.",
			"17": "<sup>17</sup> ဒီးတုၤတၢ်ဟဲကိၢ်ထီၣ်အကတီၢ်န့ၣ်မူခိၣ်ဖီဒီးထံလီၤသကၤဟါ မၢ်ကွံာ်ဝဲ, ဒီးထံကျိဖိအလီၢ်တဖၣ်န့ၣ်လီၤသံးကွံာ်ဝဲဒီး ဃ့ထီကွံာ်ဝဲလီၤ.",
			"18": "<sup>18</sup> ပှၤလဲၤတၢ်ဖိသ့ၣ်တဖၣ်ဟးကမၣ်ကျဲလၢအတၢ်ဃုထံၣ်န့ၢ် ထံအဃိ, အဝဲသ့ၣ်ဟးဝ့ၤဝီၤဝဲဒီးသံကွံာ်ဝဲဒၣ်မဲးမုၢ်ခိၣ် န့ၣ်လီၤ.",
			"19": "<sup>19</sup> တ့မၤဒီးၡဘၤအပှၤလဲၤတၢ်ဖိသ့ၣ်တဖၣ်ဃုဝဲလၢတၢ်မုၢ်လၢ်အ ပူၤ,",
			"20": "<sup>20</sup> ဘၣ်ဆၣ်အတၢ်မုၢ်လၢ်လၢာ်ကွံာ်ဝဲဖဲထံကျိဖိလၢအလီၤသံးကွံာ် အကပၤန့ၣ်လီၤ.",
			"21": "<sup>21</sup> လၢယဂီၢ်န့ၣ်သုလီၤဂာ်ထံကျိဖိဒ်န့ၣ်တဖၣ်အသိးလီၤ. သုထံၣ်ယတၢ်နးတၢ်ဖှီၣ်ဒီးသုဂုၤက့ၤဆူလီၢ်ခံလၢတၢ်ပျံၤတၢ် ဖုးအပူၤန့ၣ်လီၤ.",
			"22": "<sup>22</sup> မ့ၢ်ယဃ့တ့ၢ်လံသုလၢသုကဟ့ၣ်ယၤတၢ်ဟ့ၣ်တမံၤမ့တမ့ၢ် လၢသုကဟ့ၣ်ခိၣ်ဖးလာ်ဆှိးဆူပှၤတဂၤဂၤလၢယခၢၣ်စးမ့ၢ်ဂ့ၤ,",
			"23": "<sup>23</sup> တၢ်မၤပူၤဖျဲးယၤလၢဒုၣ်ဒါတနီၤအစုပူၤမ့ၢ်ဂ့ၤဒီးလၢပှၤ ပၢၤတၢ်အၢအၢသီသီတနီၤအစုပူၤမ့ၢ်ဂ့ၤန့ၣ်ဧါ.",
			"24": "<sup>24</sup> ဂ့ၤလံ, သိၣ်လိယၤတက့ၢ်. ဒုးသ့ၣ်ညါယၤယတၢ်ကမၣ်တဖၣ်တက့ၢ်. ယကအိၣ်ဘှ့ၣ်အိၣ်ဘှီၣ်ဒီးဒိကနၣ်သုလီၤ.",
			"25": "<sup>25</sup> တၢ်ကတိၤအတီအလိၤတဖၣ်န့ၣ်လီၤနာ်ဝဲဘၣ်ဆၣ်သုတၢ်ကတိၤ တဖၣ်န့ၣ်မ့ၢ်တၢ်ကလီကလီလီၤ.",
			"26": "<sup>26</sup> သုဆိကမိၣ်လၢယကတိၤတၢ်ကလီကလီလၢအခီပညီတအိၣ် ဘၣ်လီၤ. ဒီးဘၣ်မနုၤလၢသုစံးဆၢယတၢ်သးဟးဂီၤအတၢ် ကတိၤတဖၣ်န့ၣ်လဲၣ်.",
			"27": "<sup>27</sup> ဒီးသုကဖီၣ်ဒၣ်လဲာ်တၢ်ဖးလၢတၢ်မၤန့ၢ်ကုၢ်ဖိၣ်ဃဲဖိတဖၣ်အ ဂီၢ်ဒီးဆါလီၤကွံာ်သုတံၤသုသကိးတံၢ်နီၢ်တဖၣ်လၢသုကထူး ထီၣ်တီၤထီၣ်အဂီၢ်န့ၣ်လီၤ.",
			"28": "<sup>28</sup> ကွၢ်ယမဲာ်ထံထံဆးဆးတက့ၢ်. ယတလီတၢ်ဘၣ်.",
			"29": "<sup>29</sup> သုလဲၤတလၢကွံာ်အခၢးလံ. ဆိကတီၢ်သုတၢ်စံၣ်ညီၣ်တတီ န့ၣ်တက့ၢ်. စံးအၢစံးသီယၤတဂ့ၤ. ယအိၣ်လၢတၢ်အဘၣ် တကပၤလီၤ.",
			"30": "<sup>30</sup> ဘၣ်ဆၣ်သုဆိကမိၣ်လၢယလီတၢ်လီၤ. သုဆိကမိၣ်လၢယနီၤ ဖးတၢ်အဘၣ်ဒီးတၢ်အကမၣ်တသ့ဘၣ်လီၤ."
		},
		"7": {
			"1": "<sup>1</sup> ပှၤကညီအတၢ်အိၣ်မူလၢဟီၣ်ခိၣ်ချၢအံၤလီၤဂာ်ဒီးသုးမုၢ်အတၢ် မၤလၢအအိၣ်ဒီး, တၢ်မၤဆူၣ်မၤနၢၤ, ဒ်ပှၤဒိးလဲအသးအတၢ်အိၣ်မူအဆူၣ်အကိၢ်အသိး,",
			"2": "<sup>2</sup> ဒ်ကုၢ်တဂၤလၢအဆၢန့ၢ်တၢ်ကဒုအသိး, ဒီးဒ်ပှၤမၤတၢ်ဖိတဂၤလၢ အခိးကွၢ်လၢ်အဘူးအလဲအသိးန့ၣ်လီၤ.",
			"3": "<sup>3</sup> တလါဝံၤတလါလၢယကမူယဲအဂီၢ်ယတအိၣ်ဒီးတၢ်နီတမံၤဘၣ်. မုၢ်နၤတနၤဝံၤတနၤဟဲစိာ်န့ၢ်ယၤတၢ်သူၣ်အုးသးအုးန့ၣ်လီၤ.",
			"4": "<sup>4</sup> တုၤယမံလီၤဒ်သိးယကမံန့ၣ်, တၢ်ဆၢကတီၢ်လၢာ်ကွံာ်ဃၢမး, ယဃၣ်ယသးယၢ်ခီယၢ်ခီသီတနၤကျၢၤဒီးဆၢလၢမုၢ်ကဆ့ၣ် ဝါထီၣ်န့ၣ်လီၤ.",
			"5": "<sup>5</sup> ယနီၢ်ဒီတဂၤညါပှဲၤဝဲဒီးလၢၣ်ဧိၤဆှးဧိၤတဖၣ်, ဘၣ်တၢ်ကျၢၢ်ဘၢအီၤလၢတၢ်ပူၤလီၢ်သးဃ့တဖၣ်, ဒီးတၢ်အဖံအစီၤသ့ၣ်တဖၣ်ယွၤလီၤဝဲလၢယပူၤလီၢ်တဖၣ်န့ၣ်လီၤ.",
			"6": "<sup>6</sup> ယမုၢ်နံၤမုၢ်သီသ့ၣ်တဖၣ်လဲၤပူၤကွံာ်ဝဲလၢတၢ်မုၢ်လၢ်တအိၣ် ဘၣ်အပူၤ, ဒီးလဲၤပူၤကွံာ်ဝဲချ့န့ၢ်ပှၤထါထၣ်ဖိအလုၣ်ထွံ တက့ၢ်န့ၣ်လီၤ.",
			"7": "<sup>7</sup> ကစၢ်ယွၤဧၢ, သ့ၣ်နီၣ်ထီၣ်က့ၤလၢယတၢ်အိၣ်မူအံၤမ့ၢ်ဒၣ်ထဲတၢ် သါတဘီဧိၤန့ၣ်တက့ၢ်. ယတၢ်သူၣ်ဖှံသးညီကတၢၢ်ကွံာ်တ့ၢ်လံ.",
			"8": "<sup>8</sup> နထံၣ်ယၤခဲကနံၣ်အံၤဘၣ်ဆၣ်လၢခံနတထံၣ်ဘၣ်ယၤနီတစု လၢၤဘၣ်. နမ့ၢ်ကွၢ်ဃုယၤဒီးယတအိၣ်လၢၤဘၣ်.",
			"9": "<sup>9</sup> ဒ်တၢ်အၢၣ်လၢအဒံကွံာ်ဒီးဟါမၢ်ကွံာ်အသိးန့ၣ်, ပှၤတဂၤသံဝဲဒီးတဟဲက့ၤကဒါက့ၤနီတစုလၢၤဘၣ်.",
			"10": "<sup>10</sup> အဝဲဘၣ်တၢ်သးပ့ၤနီၣ်ကွံာ်အီၤလၢပှၤလၢအသ့ၣ်ညါတ့ၢ်အီၤ ခဲလၢာ်န့ၣ်လီၤ.",
			"11": "<sup>11</sup> လၢတၢ်န့ၣ်အဃိယအိၣ်ဃိကလာ်တသ့ဘၣ်. ယကကတိၤ တၢ်လၢတၢ်ကိၢ်တၢ်ဂီၤပှဲၤယသးဒီးကဒူးကဒၣ်လၢ ယတၢ်သးဆါအပူၤလီၤ.",
			"12": "<sup>12</sup> ဘၣ်မနုၤအဃိနကွၢ်ဟုၣ်ကွၢ်စုာ်ယၤန့ၣ်လဲၣ်. မ့ၢ်နဆိကမိၢ်လၢယမ့ၢ်ပီၣ်လဲၣ်ပယိၤန့ၣ်ဧါ.",
			"13": "<sup>13</sup> ယမံလီၤဒီးဂုာ်ကျဲးစၢးအိၣ်ဘှံးယဲ, ယဃုတၢ်မၤမုာ်ထီၣ်က့ၤ ယၤလၢယတၢ်ဆူးတၢ်ဆါန့ၣ်လီၤ.",
			"14": "<sup>14</sup> ဘၣ်ဆၣ်နၤ, နမ့ၢ်ပှၤလၢအမၤပျံၤမၤဖုးယၤလၢတၢ်မံမီၢ်သ့ၣ် တဖၣ်, နဟ့ၣ်လီၤယၤတၢ်ထံၣ်မှံထံၣ်ပျီၢ်သ့ၣ်တဖၣ်ဒီးတၢ်မံမီၢ် ပျီၢ်သီအအၢသ့ၣ်တဖၣ်,",
			"15": "<sup>15</sup> တုၤဒၣ်လဲာ်ယအဲၣ်ဒိးဘၣ်တၢ်စံၢ်သံယၤဒိၣ်န့ၢ်ဒံးယကအိၣ် မူလၢယနီၢ်ခိနီၢ်ကစၢ်လၢအဘၣ်နးဘၣ်ဖှီၣ်အပူၤအံၤတက့ၢ်န့ၣ်လီၤ.",
			"16": "<sup>16</sup> ဘၣ်လံ. ယသးလၢာ်ကွံာ်တၢ်အိၣ်မူလံ. ပျဲယအိၣ်ဒၣ်ယတၢ်တက့ၢ်. ယတၢ်အိၣ်မူအခီပညီ တအိၣ်ဘၣ်.",
			"17": "<sup>17</sup> ဘၣ်မနုၤပှၤကညီမ့ၢ်တၢ်အကါဒိၣ်လၢနဂီၢ်ထဲန့ၣ်လဲၣ်. ဘၣ်မနုၤနပာ်သူၣ်ပာ်သးလၢအမၤတၢ်တဖၣ်န့ၣ်လဲၣ်.",
			"18": "<sup>18</sup> နသမံသမိးအီၤကိးမုၢ်ဂီၤဒီးနမၤကွၢ်အီၤကိးဆၢကိးကတီၢ် ဒဲးန့ၣ်လီၤ.",
			"19": "<sup>19</sup> မ့ၢ်နတဃၣ်ကွံာ်နသးယံာ်ယံာ်ဒ်သိးယကယူၢ်လီၤကွံာ်ဘၣ် ယထူၣ်ပျ့ၤထံဘၣ်ဧါ.",
			"20": "<sup>20</sup> ပှၤကွၢ်ထွဲပှၤကညီတဖၣ်တဂၤဧၢ, မ့ၢ်ယမၤဆါတ့ၢ်နၤလၢ ယတၢ်ဒဲးဘးအဃိဧါ. ဘၣ်မနုၤလၢနပာ်ယၤလၢနခးတၢ် အပနီၣ်န့ၣ်လဲၣ်. မ့ၢ်ယကဲထီၣ်တၢ်ဝံဃၢလၢနဂီၢ်ဖးဒိၣ်ဧါ.",
			"21": "<sup>21</sup> နပျၢ်ယတၢ်ဒဲးဘးတသ့လၢၤဘၣ်ဧါ. နကွၢ်ကပာ်ကွံာ်တၢ်ကမၣ် လၢယမၤဘၣ်အီၤတသ့ဘၣ်ဧါ. တယံာ်ဘၣ်ဒီးယကအိၣ်ယဲလၢ ယသွၣ်ခိၣ်အပူၤဒီးဖဲနဃုယၤန့ၣ်ယတအိၣ်လၢၤဘၣ်."
		},
		"8": {
			"1": "<sup>1</sup> ဒီးပှၤၡူၤဃးဖိစီၤဘံးလဒးစံးဆၢဝဲဒၣ်, နကတိၤတၢ်, ဒီးနတဆိကတီၢ်နီတဘျီဘၣ်. တၢ်အံၤမၤသးဒ်ကလံၤမုၢ်အသိး န့ၣ်လီၤ.",
			"3": "<sup>3</sup> ယွၤသ့တၢ်လၢာ်ကစၢ်တမၤဒၢက့ၣ်ဒၢကူတၢ်စံၣ်ညီၣ်တီနီ တဘျီဘၣ်. အဝဲတလီၤတိၢ်နီတဘျီလၢကမၤတၢ်အဘၣ်အဂီၢ်န့ၣ်ဘၣ်.",
			"4": "<sup>4</sup> နဖိနလံၤတဖၣ်ကမၤတၢ်ဒဲးဘးထီဒါကစၢ်ယွၤသ့ၣ်သ့ၣ်အဃိ ဒီးကစၢ်ယွၤစံၣ်ညီၣ်အဝဲသ့ၣ်ဒ်အကြၢးဒိးဘၣ်တၢ်န့ၣ်လီၤ.",
			"5": "<sup>5</sup> ဘၣ်ဆၣ်ဃၣ်က့ၤနသးခဲအံၤဆူသ့တၢ်လၢာ်ကစၢ်ယွၤအအိၣ် ဒီးဃ့ကညးအီၤတက့ၢ်.",
			"6": "<sup>6</sup> နသးမ့ၢ်တီဝဲလိၤဝဲဒီးကဆှီဝဲဒၣ်န့ၣ်, ကစၢ်ယွၤကဟဲမၤစၢၤ နၤ, ဒီးကဟ့ၣ်က့ၤနဟံၣ်ဖိဃီဖိတဖၣ်ဒ်နကြၢးန့ၢ်သါတၢ် အသိးန့ၣ်လီၤ.",
			"7": "<sup>7</sup> တၢ်ထူးတၢ်တီၤခဲလၢာ်လၢအလီၤမၢ်ကွံာ်ဒီးနၤတဖၣ်န့ၣ်တမ့ၢ် လၢၤတၢ်နီတမံၤဘၣ်, ဖဲနထိၣ်သတြီၤအီၤဒီးတၢ်လၢကစၢ် ယွၤကဟ့ၣ်နၤလၢခံန့ၣ်လီၤ.",
			"8": "<sup>8</sup> ဃုထံၣ်ပှၤလၢပျၢၤတဖၣ်အတၢ်ကူၣ်သ့ဒီးဆိကမိၣ်တၢ်မ့ၢ် တၢ်တီတဖၣ်လၢပပၢ်တဖၣ်မၤလိတ့ၢ်ဝဲတက့ၢ်.",
			"9": "<sup>9</sup> ပသးအနံၣ်အလါစှၤအဃိ, ပတသ့ၣ်ညါတၢ်နီတမံၤဘၣ်. ပမုၢ်နံၤတဖၣ်လဲၤပူၤကွံာ်လၢဟီၣ်ခိၣ်အံၤဒ်တၢ်အကဒုအသိး န့ၣ်လီၤ.",
			"10": "<sup>10</sup> ဘၣ်ဆၣ်ဒီးပျဲပှၤကူၣ်ဘၣ်ကူၣ်သ့လၢပျၢၤသိၣ်လိနၤ, ဒီးဒိကနၣ်တၢ်လၢအဝဲသ့ၣ်ကစံးဘၣ်နၤန့ၣ်တက့ၢ်.",
			"11": "<sup>11</sup> ဖဲတၢ်ကပျၢၤပူၤတအိၣ်ဘၣ်အလီၢ်န့ၣ်ဆှဲကိမ့ၤမဲထီၣ်ဘၣ် ကသ့ဧါ. ဒီးဖဲထံတအိၣ်ဘၣ်အလီၢ်န့ၣ်တပိၢ်မဲထီၣ်ဘၣ်ကသ့ဧါ.",
			"12": "<sup>12</sup> တုၤထံမ့ၢ်ဃ့ထီကွံာ်ဒီးအဝဲသ့ၣ်ကလီၤညွံးကွံာ်လၢညါကတၢၢ် ဒီးစၢ်ကဲာ်ဆိးလၢတၢ်ကူးအီၤဒီး သူအီၤအဂီၢ်န့ၣ်လီၤ.",
			"13": "<sup>13</sup> ပှၤလၢအတပျံၤကစၢ်ယွၤတဖၣ်န့ၣ်လီၤဂာ်ဒ်တပိၢ်တဖၣ်န့ၣ် အသိးလီၤ. တုၤအသးပ့ၤနီၣ်ကစၢ်ယွၤတဘျီဃီန့ၣ်အတၢ်မုၢ် လၢ်လၢာ်ကွံာ်ဝဲလီၤ.",
			"14": "<sup>14</sup> အဝဲသ့ၣ်အတၢ်သန့ၤသးအလီၢ်န့ၣ်မ့ၢ်လုၣ်တဘိလၢအမၤသး ဒ်ကပီၤလုၤအသိးန့ၣ်လီၤ.",
			"15": "<sup>15</sup> အဝဲသ့ၣ်မ့ၢ်သန့ၤလီၤအသးလၢကပီၤလုၤန့ၣ်ဒီးမ့ၢ်အဟံးဃာ် အီၤကကျၢၤစ့ၢ်ဧါ. အဝဲသ့ၣ်မ့ၢ်စှီၤဃာ်လုၣ်တဘိန့ၣ်ဒီးမ့ၢ် အကမၤစၢၤအဝဲသ့ၣ်န့ၣ်ဧါ.",
			"16": "<sup>16</sup> ပှၤတတီတလိၤတဖၣ်မဲထီၣ်ဒ်နီၣ်ဧိၤမံၤဧိၤအသိးလၢမုၢ်ဆါဒီး ရၤလီၤအသးလၢတၤသၣ်အလီၢ်အပူၤဒ်နီၣ်ဧိၤမံၤဧိၤန့ၣ်လီၤ.",
			"17": "<sup>17</sup> အဂံၢ်တဖၣ်ဘံဝးတရံးလၢၢ်သ့ၣ်တဖၣ်ဒီးဟံးဃာ်ကျၢၤလၢၢ် ကိးဖျၢၣ်ဒဲးန့ၣ်လီၤ.",
			"18": "<sup>18</sup> ဘၣ်ဆၣ်ထဲးထီၣ်ကွံာ်အီၤတက့ၢ်. အိၣ်တ့ၢ်ဝဲဖဲန့ၣ်န့ၣ်, ပှၤတသ့ၣ်ညါဘၣ်နီတဂၤဘၣ်.",
			"19": "<sup>19</sup> တၢ်န့ၣ်မ့ၢ်တၢ်သးခုခဲလၢာ်လၢအအိၣ်ဒီးပှၤတတီတလိၤ တဖၣ်န့ၣ်လီၤ. ပှၤအဂၤတဖၣ်ဟဲခဲအံၤဒီးဟံးန့ၢ်ကွံာ်အလီၢ်န့ၣ် လီၤ.",
			"20": "<sup>20</sup> မ့မ့ၢ်ကစၢ်ယွၤတညိကွံာ်ပှၤလၢအသူၣ်တီအသးလိၤန့ၣ်ဘၣ်, ဒီးတမၤစၢၤပှၤတတီတလိၤနီတဘျီဘၣ်.",
			"21": "<sup>21</sup> အဝဲကမၤပှဲၤနကိာ်ပူၤဒီးတၢ်နံၤတၢ်အ့, ဒီးပျဲနကိးထီၣ် ကဒီးလၢတၢ်သူၣ်ခုသးခုအပူၤန့ၣ်လီၤ.",
			"22": "<sup>22</sup> ဘၣ်ဆၣ်အဝဲကဟဲစိာ်တၢ်မဲာ်ဆှးဆူပှၤလၢအသးဟ့နၤဒီး ပှၤတတီတလိၤအဟံၣ်တဖၣ်န့ၣ်လီၤမၢ်ကွံာ်ဝဲဒၣ်န့ၣ်လီၤ."
		},
		"9": {
			"1": "<sup>1</sup> ဒီးစီၤယိၤဘးစံးဆၢဝဲဒၣ်, မ့ၢ်လံယသ့ၣ်ညါလၢတၢ်အံၤ မ့ၢ်ဝဲတီဝဲလီၤ. ဘၣ်ဆၣ်ဒီးပှၤကညီကတီဝဲလိၤဝဲလၢ ကစၢ်ယွၤအမဲာ်ညါဒ်လဲၣ်.",
			"3": "<sup>3</sup> မ့ၢ်မတၤကတိၤဂ့ၢ်လိာ်တၢ်ဒီးအီၤကသ့တဂၤန့ၣ်လဲၣ်. အဝဲသံကွၢ်တၢ်သံကွၢ်လၢအကထိလၢပှၤစံးဆၢကသ့တအိၣ် နီတဂၤဘၣ်န့ၣ်လီၤ.",
			"4": "<sup>4</sup> ကစၢ်ယွၤန့ၣ်ကူၣ်ဘၣ်ကူၣ်သ့ဒီးအစိအကမီၤဒိၣ်နီၢ်မးန့ၣ်လီၤ. ပှၤထီဒါအီၤတန့ၢ်နီတဂၤဘၣ်.",
			"5": "<sup>5</sup> လၢတၢ်တတဲပလီၢ်ပာ်စၢၤအပူၤအဝဲသုးကွံာ်ကစၢၢ်ကလိ တဖၣ်ဒီးလၢတၢ်သးထီၣ်အပူၤမၤဟးဂီၤကွံာ်အဝဲသ့ၣ်န့ၣ်လီၤ.",
			"6": "<sup>6</sup> ကစၢ်ယွၤမၤဟူးဝးဟီၣ်ခိၣ်ဒီးဟီၣ်ခိၣ်ဟူးဝးဝဲဒီးမၤဝးတၢ် အထူၣ်တဖၣ်လၢအယိးဃာ်ဟီၣ်ခိၣ်န့ၣ်လီၤ.",
			"7": "<sup>7</sup> အဝဲတြီဃာ်မုၢ်ဒ်သိး အသုတဟဲထီၣ်တဂ့ၤဒီး ဆၣ်တဖၣ်ဒ်သိး သုတကပီၤထီၣ်လၢ မုၢ်နၤခီတဂ့ၤ န့ၣ်သ့ဝဲလီၤ.",
			"8": "<sup>8</sup> အဝဲမ့ၢ်ပှၤထဲတဂၤဧိၤလၢသလၣ်ထီၣ်မူကပိာ်လိၤဒီးမၤနၢၤပီၣ် လဲၣ်အလပီသ့ၣ်တဖၣ်န့ၣ်လီၤ.",
			"9": "<sup>9</sup> အဝဲမ့ၢ်ပှၤလၢအတ့ဆၣ်ကဆီ, ဆၣ်ယိးမါ, ဆၣ်ဒၢမုၢ်ဒီး ဆၣ်အဒၢးလၢကလံၤထံးတခီန့ၣ်လီၤ.",
			"10": "<sup>10</sup> အဝဲမၤတၢ်ဒိၣ်တၢ်ထီလၢပှၤကနၢ်ပၢၢ်အီၤတသ့ဒီးတၢ်လီၤ လးတဖၣ်လၢပှၤကဂံၢ်အီၤတသ့ဘၣ်ဒၣ်လဲာ်န့ၣ်လီၤ.",
			"11": "<sup>11</sup> ဖဲအဝဲလဲၤခီပတာ်ယၤန့ၣ်ဘၣ်ဆၣ်ယထံၣ်န့ၢ်အီၤတသ့ဘၣ်.",
			"12": "<sup>12</sup> အဝဲဟံးထီၣ်ကွံာ်တၢ်လၢအသးလီဝဲဒီးပှၤတြီအီၤတသ့ နီတဂၤဘၣ်န့ၣ်လီၤ. ပှၤသံကွၢ်အီၤလၢ, “နမၤတၢ်မနုၤလဲၣ်” န့ၣ်တဘူၣ်နီတဂၤဘၣ်န့ၣ်လီၤ.",
			"13": "<sup>13</sup> ကစၢ်ယွၤအတၢ်သးထီၣ်န့ၣ်မ့ၢ်တၢ်တထံၣ်ဃီလီၤ. အဝဲမၤသဘှံးကွံာ်အဒုၣ်အဒါတဖၣ်, ပှၤလၢအမၤစၢၤပီၣ်လဲၣ်ပယိၤရၤဃးထီဒါအီၤန့ၣ်လီၤ.",
			"14": "<sup>14</sup> မၤသးဒ်န့ၣ်ဒီးမ့ၢ်ယကစံးဆၢက့ၤကစၢ်ယွၤလၢတၢ်ကတိၤဒ် လဲၣ်တဖၣ်လဲၣ်.",
			"15": "<sup>15</sup> ယမ့ၢ်တီမ့ၢ်လိၤဘၣ်ဆၣ်ဒီးတၢ်လၢယမၤသ့ခဲလၢာ်န့ၣ်မ့ၢ်ဒၣ် ယတၢ်ဃ့တၢ်သူၣ်ကညီၤသးကညီၤလၢကစၢ်ယွၤ, ယပှၤစံၣ်ညီၣ်ကွီၢ်န့ၣ်လီၤ.",
			"16": "<sup>16</sup> အဝဲမ့ၢ်ပျဲယစံးကတိၤတၢ်ဒၣ်လဲာ်အဝဲကဒိကနၣ်ယၤန့ၣ် ယနာ်တသ့ဘၣ်န့ၣ်လီၤ.",
			"17": "<sup>17</sup> လၢတၢ်ဂ့ၢ်တၢ်ကျိၤတအိၣ်ဘၣ်နီတမံၤအပူၤအဝဲဆှၢလီၤကလံၤ မုၢ်တဖၣ်လၢကတီၢ်ယၤဒီးမၤသဘှံးယၤလီၤ.",
			"18": "<sup>18</sup> အဝဲတပျဲယချူးန့ၢ်ယတၢ်သါဒီးမၤပှဲၤတ့ၢ်လံယတၢ်အိၣ်မူ လၢတၢ်နးတၢ်ဖှီၣ်နးနးကလဲာ်လံန့ၣ်လီၤ.",
			"19": "<sup>19</sup> မ့ၢ်ယကြၢးသူ တၢ်စုဆူၣ်ခီၣ်တကးဧါ. တၢ်စုဆူၣ်ခီၣ်တကးလၢ ကစၢ်ယွၤအဖိခိၣ်န့ၣ်ဧါ. မ့ၢ်ယကြၢးလိာ်ဘၢလိာ်ကွီၢ်အီၤန့ၣ်ဧါ. မတၤမၢအဝဲလဲၤကသ့တဂၤလဲၣ်.",
			"20": "<sup>20</sup> ယမ့ၢ်တီမ့ၢ်လိၤဒၣ်လဲာ်ယထးခိၣ်ကစံၣ်ညီၣ်က့ၤယၤ, ယမ့ၢ်ပှၤလၢတၢ်ပာ်တၢ်ကမၣ်အလီၢ်တအိၣ်ဘၣ်ဆၣ်အဝဲကပာ် ဖျါဝဲဒၣ်လၢယမ့ၢ်ပှၤလၢအလူၤယသးဒၣ်ယဲန့ၣ်လီၤ.",
			"21": "<sup>21</sup> ယတၢ်ကမၣ်မ့ၢ်တအိၣ် ဒၣ်လဲာ်န့ၣ်, ယတကိၢ်တၢ်လၢ ယဂီၢ်ဒၣ်ယဲဘၣ်. ယသးဘၣ်အၢလီၤက့ၤယတၢ်အိၣ်မူဒၣ်ယဲလီၤ.",
			"22": "<sup>22</sup> လၢတၢ်န့ၣ်အဃိ, ယစံးလၢမ့ၢ်ဒၣ်တၢ်ဒ်သိးသိးခဲလၢာ်လီၤ. အဝဲမၤဟးဂီၤကွံာ်ပှၤလၢ တၢ်ပာ်တၢ်ကမၣ်အလီၢ်တအိၣ်ဒီး ပှၤတတီတလိၤန့ၣ်လီၤ.",
			"23": "<sup>23</sup> ဖဲနီၣ်ဖျ့ဟဲစိာ်တၢ်သံသတူာ်ကလာ်န့ၣ်အဝဲ ဒုၣ်ဒွဲၣ်ပှၤလၢအတၢ်ကမၣ်တအိၣ်အတၢ်သးဟးဂီၤန့ၣ်လီၤ.",
			"24": "<sup>24</sup> ကစၢ်ယွၤဟ့ၣ်လီၤဟီၣ်ခိၣ်ဆူပှၤတတီတလိၤအစုပူၤန့ၣ်လီၤ. မၤဘျီၣ်ကွံာ်ပှၤစံၣ်ညီၣ်ကွီၢ်သ့ၣ်တဖၣ်အမဲာ်လီၤ. ကစၢ်ယွၤမ့ၢ် တမၤတၢ်အံၤဘၣ်ဒီးမ့ၢ်မတၤမၤလဲၣ်.",
			"25": "<sup>25</sup> ယမုၢ်နံၤမုၢ်သီတဖၣ်လဲၤပူၤကွံာ်ဝဲချ့သဒံးန့ၣ်လီၤ. ယူၤထီၣ်ကွံာ်ဝဲဒီးတထံၣ်တၢ်ဂ့ၤနီတမံၤဘၣ်.",
			"26": "<sup>26</sup> ယတၢ်အိၣ်မူလဲၤပူၤကွံာ်ဝဲ ဒ်ကဘီတဘ့ၣ်လၢ အလဲၤတၢ်ချ့သဒံး, ချ့ဝဲထဲသိးလံာ်ကြီကြာ်တဘ့ၣ် စှီၤန့ၢ်ပဒဲ တဒုအသိးန့ၣ်လီၤ.",
			"27": "<sup>27</sup> ယမ့ၢ်စံး, ယကသးပ့ၤနီၣ်ကွံာ်ယတၢ်ကအုကစွါ, ယကလဲလိာ်ယတၢ်ပာ်မဲာ်ပာ်နါဒီး နံၤကမှံထီၣ်ဒီး",
			"28": "<sup>28</sup> ယပျံၤဒံးဒၣ်ယတၢ်နးတၢ်ဖှီၣ်တဖၣ်, မ့ၢ်လၢယသ့ၣ်ညါ လၢနတပျၢ်ယတၢ်ကမၣ်ဒံးဘၣ်အဃိန့ၣ်လီၤ.",
			"29": "<sup>29</sup> မ့ၢ်လၢယတၢ်ကမၣ် ဘၣ်တၢ်စၢဃာ်အီၤ အဃိဒီး ဘၣ်မနုၤယဘၣ်မၤတံာ်တာ်ယသးန့ၣ်လဲၣ်.",
			"30": "<sup>30</sup> ချါသိသ့စီကွံာ်ယတၢ်ဒဲးဘးတဖၣ်တန့ၢ်ဘၣ်.",
			"31": "<sup>31</sup> ကစၢ်ယွၤတ့ၢ်လီၤယၤဆူ တၢ်ဘၣ်အၢဘၣ်သီအပူၤ, ဒီးယကူယသိးတဖၣ်ဒၣ်လဲာ်မဲာ်ဆှံးယၤန့ၣ်လီၤ.",
			"32": "<sup>32</sup> ကစၢ်ယွၤမ့မ့ၢ်ပှၤကညီသၢပျၢၤယစံးဆၢအီၤကသ့ဒီးပလဲၤဆူ ကွီၢ်ဘျီၣ်ဒီးဆိကမိၣ်ပတၢ်အ့ၣ်လိာ်ကသ့ဝဲဒၣ်န့ၣ်လီၤ.",
			"33": "<sup>33</sup> ဘၣ်ဆၣ်ပှၤကဆၢထၢၣ်လၢပဘၢၣ်စၢၤတအိၣ်နီတဂၤ, ပှၤလၢကစံၣ်ညီၣ်ကစၢ်ယွၤဒီးယၤ တအိၣ်နီတဂၤဘၣ်.",
			"34": "<sup>34</sup> ကစၢ်ယွၤဧၢ, ဆိကတီၢ်ကွံာ်နတၢ်သိၣ်ဃီၣ်ယၤန့ၣ်တက့ၢ်. ပာ်နတၢ်မၤပျံၤမၤဖုးတဖၣ်လၢအယံၤန့ၣ်တက့ၢ်.",
			"35": "<sup>35</sup> ယတပျံၤတၢ်ဘၣ်. မ့ၢ်လၢယသ့ၣ်ညါယသးဒၣ်ယဲအဃိ ယကစံးကတိၤတၢ်လီၤ."
		},
		"10": {
			"1": "<sup>1</sup> တၢ်ဘှံးယသးလၢယတၢ်အိၣ်မူန့ၣ်လီၤ. ဒိကနၣ်လၢ်ယတၢ် ကအုကစွါလၢတၢ်နးတၢ်ဖှီၣ်အပူၤန့ၣ်တက့ၢ်.",
			"2": "<sup>2</sup> ကစၢ်ယွၤဧၢ, စံၣ်ညီၣ်လၢ်ယၤတဂ့ၤ. စံးဘၣ်ယၤ, တၢ်ကမၣ်လၢအဘၣ်တၢ်ပာ်လီၤထီဒါယၤန့ၣ်မ့ၢ် မနုၤလဲၣ်န့ၣ်တက့ၢ်.",
			"3": "<sup>3</sup> လၢနကသးဘၣ်အၢတၢ်လၢ နကစၢ်ဒၣ်နဲတ့လီၤ အီၤဒီးနံၤလၢပှၤအၢပှၤသီတဖၣ် အတၢ်ကူၣ်ကျဲၤအဂီၢ်န့ၣ်, ကတီဝဲလိၤဝဲလၢ နဂီၢ်တုၤလၢနကအၢကသီထဲ န့ၣ်ကစီဒီဧါ.",
			"4": "<sup>4</sup> မ့ၢ်နထံၣ်တၢ်ဒီးနၢ်ပၢၢ်တၢ်ဒ်ပှၤကညီအသိးန့ၣ်ဧါ.",
			"5": "<sup>5</sup> မ့ၢ်နမုၢ်နံၤမုၢ်သီတဖၣ်လီၤဂာ်ဒီး ပှၤကညီလၢအသံသ့, မ့တမ့ၢ်နနံၣ်နလါတဖၣ်လီၤဂာ်ဒီးပှၤကညီတဂၤ,",
			"6": "<sup>6</sup> လၢနကဘၣ်ဃုထံၣ်ယတၢ်ကမၣ်တဖၣ်ဒီး ဃုကွၢ်လီၤတံၢ်ယတၢ်ဒဲးဘးတဖၣ်န့ၣ်ဧါ.",
			"7": "<sup>7</sup> နသ့ၣ်ညါလၢယတမ့ၢ်ဘၣ်ပှၤအိၣ်ဒီးတၢ်ကမၣ်ဒီးပှၤမၤပူၤဖျဲး ယၤလၢနစုပူၤသ့တအိၣ်နီတဂၤဘၣ်.",
			"8": "<sup>8</sup> နစုတ့ယၤဒီးသိယၤလီၤ. ဒီးခဲကနံၣ် နစုဒၣ်နဲမၤဟးဂီၤ ကွံာ်ယၤလီၤ.",
			"9": "<sup>9</sup> သ့ၣ်နီၣ်ထီၣ်က့ၤလၢ်လၢနတ့ယၤလၢကပံာ်ဒီးမ့ၢ်နကဒုးကဲထီၣ် ကဒီးက့ၤယၤလၢဟီၣ်ခိၣ်အကမူၣ်န့ၣ်ဧါ.",
			"10": "<sup>10</sup> နဟ့ၣ်ယပၢ်တၢ်ဂံၢ်တၢ်ဘါလၢကဒုးထီၣ်ဖိယၤ, နဒုးဒိၣ်ထီၣ် ယၤလၢယမိၢ်အဒၢလီၢ်အပူၤန့ၣ်လီၤ.",
			"11": "<sup>11</sup> နတ့ယနီၢ်ခိနီၢ်ခီလၢတၢ်ဃံဒီးတၢ်အထူၣ်အပျၢ်, ဒီးနမၤဘၢတၢ် ဃံလၢပညၣ်ထူၣ်တဖၣ်ဒီးပဖံးန့ၣ်လီၤ.",
			"12": "<sup>12</sup> နဟ့ၣ်လီၤလံယၤလၢတၢ်မူဒီးတၢ်အဲၣ်ဂၢၢ်ကျၢၤ, ဒီးနတၢ် ကဟုဘံၣ်ကယာ်ဘၢအံးက့ၤကွၢ်က့ၤယသးလီၤ.",
			"13": "<sup>13</sup> ဘၣ်ဆၣ်ခဲကနံၣ်အံၤယသ့ၣ်ညါလၢထီဘိတထံၣ်ဃီန့ၣ် နကူၣ်ခူသူၣ်လၢနကမၤဆါယၤလီၤ.",
			"14": "<sup>14</sup> နကွၢ်ဟုၣ်ကွၢ်စုးယၤလၢ မ့ၢ်ယကမၤတၢ်ဒဲးဘးတၢ်ဧါ, ဒ်သိးနဂ့ၢ်လိာ်လၢနပျၢ် ယတၢ်ဒဲးဘးကသ့န့ၣ်လီၤ.",
			"15": "<sup>15</sup> ယမ့မ့ၢ်ပှၤလၢအတၢ်ကမၣ်အိၣ်ဒီးယဘၣ်အဖှီၣ်လီၤ. ယတၢ်ကမၣ်မ့ၢ်တအိၣ်ဒၣ်လဲာ်, ယမိာ်ထီၣ်ယခိၣ်တသ့ဘၣ်. အဂ့ၢ်ဒ်အံၤယပှဲၤဒီးတၢ်မဲာ်ဆှးဒီးယဘၣ်တၢ်လုၣ်ဘၢယၤလၢ ယတၢ်နးတၢ်ဖှီၣ်လီၤ.",
			"16": "<sup>16</sup> ယမ့ၢ်အိၣ်ဒီးတၢ်မၤနၢၤတမံၤမံၤန့ၣ်ဒီးနခိးခးယၤဒ်ခ့ယုၢ် တဒုသိး, ဒီးလၢနကခိးခးယၤအဂီၢ်နမၤတၢ်လီၤလးတဖၣ်ဒၣ်လဲာ် န့ၣ်လီၤ.",
			"17": "<sup>17</sup> နအိၣ်ဒီးပှၤအုၣ်အသးထီဒါယၤထီဘိ, နတၢ်သးထီၣ်ယၤဒိၣ် ထီၣ်ဒီးနကူၣ်ထီဒါယၤထီဘိန့ၣ်လီၤ.",
			"18": "<sup>18</sup> ကစၢ်ယွၤဧၢ, ဘၣ်မနုၤအဃိနပျဲယဟဲအိၣ်ဖျဲၣ်ထီၣ်န့ၣ်လဲၣ်. ယကြၢးသံဖဲတချူးပှၤထံၣ်ယၤနီတဂၤဒံးဘၣ်န့ၣ်လီၤ.",
			"19": "<sup>19</sup> ယမ့ၢ်ဘၣ်တၢ်စိာ်ထီၣ်ကွံာ်ယၤလၢ ယမိၢ်အဒၢလီၢ်အပူၤ ဆူတၢ်သွၣ်ခိၣ်န့ၣ် ကမ့ၢ်မးတၢ်ဂ့ၤဒ်သိး ယတအိၣ်ဖျဲၣ် ထီၣ်တ့ၢ်ဘၣ်န့ၣ်လီၤ.",
			"20": "<sup>20</sup> မ့ၢ်ယတၢ်အိၣ်မူတလၢာ်ဒံးဘၣ်ဧါ. ပျဲယအိၣ်ထဲတဂၤဧိၤတက့ၢ်. မ်ယကမုာ်လၤလၢတၢ်ဆၢကတီၢ်လၢအအိၣ်လီၤတဲာ်တ့ၢ်ဒီးယၤ န့ၣ်တက့ၢ်.",
			"21": "<sup>21</sup> တယံာ်ဘၣ်ဒီးယကလဲၤတၢ်ဒီးတဟဲက့ၤနီတဘျီလၢၤဘၣ် န့ၣ်လီၤ. ယကလဲၤဆူတၢ်လီၢ်လၢတၢ်ခံးတၢ်နၤဒီးတၢ်သး ဟးဂူာ်ဟးဂီၤအလီၢ်,",
			"22": "<sup>22</sup> ကီၢ်တဘ့ၣ်လၢအပှဲၤဒီးတၢ်ခံးသူ, တၢ်အကဒုတဖၣ်ဒီးတၢ်သဘံၣ်ဘုၣ်, ဖဲတၢ်ကပီၤဒၣ်လဲာ်မ့ၢ်ဒ်တၢ်ခံးတၢ်နၤအသိးန့ၣ်လီၤ."
		},
		"11": {
			"1": "<sup>1</sup> ဒီးပှၤနၤမးဖိစီၤစိဖၢ်စံးဆၢဝဲဒၣ်, တၢ်ကတိၤတဂီာ်တသီၣ် ဘၣ်တၢ်ဘၣ်န့ၣ်မ့ၢ်ပှၤတစံးဆၢဘၣ်အီၤနီတဂၤန့ၣ်ဘၣ်ဧါ. မ့ၢ်တၢ်ကတိၤတၢ်အါဘီန့ၣ်ပာ်ပှၤကညီလၢတၢ်အဘၣ်ကစီ ဒီဧါ.",
			"3": "<sup>3</sup> စီၤယိၤဘးဧၢ, မ့ၢ်နဆိကမိၣ်လၢပစံးဆၢနၤတသ့ဘၣ် ဒီးနတၢ်ကတိၤဒုၣ်ဒွဲၣ်တၢ်န့ၣ်တဒုးစံးဒုးကတိၤလၢၤပှၤတၢ်ဘၣ် န့ၣ်ဧါ.",
			"4": "<sup>4</sup> နစံးနဲလၢတၢ်လၢနစံးကတိၤအီၤန့ၣ်မ့ၢ်တၢ်မ့ၢ်တၢ်တီ, ဒီးနစံးလၢနစီနဲဆှံနဲလၢကစၢ်ယွၤအမဲာ်ညါန့ၣ်လီၤ.",
			"5": "<sup>5</sup> ယဆၢယဲလၢကစၢ်ယွၤကစံးဆၢနၤန့ၣ်လီၤ.",
			"6": "<sup>6</sup> ဒီးအဝဲကတဲနၤလၢတၢ်ကူၣ်ဘၣ်ကူၣ်သ့အတၢ်ခူသူၣ်အိၣ်အါမံၤန့ၣ် လီၤ. အဂ့ၢ်ဒ်အံၤတၢ်အိၣ်ဝဲဒၣ်အါမံၤလၢ အယိာ်ကဲာ်ဆိးလၢ ပှၤကညီကနၢ်ပၢၢ်အီၤအဂီၢ်န့ၣ်လီၤ. ကစၢ်ယွၤစံၣ်ညီၣ်နၤအံၤမ့ၢ်တၢ်စှၤန့ၢ်ဒံးနကြၢးဘၣ်တၢ်စံၣ်ညီၣ် တက့ၢ်န့ၣ်လီၤ.",
			"7": "<sup>7</sup> မ့ၢ်နဃုထံၣ်သ့ၣ်ညါသ့တၢ်လၢာ်ကစၢ်ယွၤအတၢ်ဒိၣ်ဝဲထီဝဲ ဒီးအစိအကမီၤဘၣ်ကသ့ဧါ.",
			"8": "<sup>8</sup> တၢ်သ့ၣ်တဖၣ်န့ၣ် ထီန့ၢ်ဒံးမူခိၣ်အလီၢ်တဖၣ်လီၤ. နမၤမနုၤကသ့န့ၣ်လဲၣ် တၢ်သ့ၣ်တဖၣ်န့ၣ် ယိာ်န့ၢ်ဒံး ပျုၤပူၤအတၢ်ယိာ်တဖၣ်လီၤ. နသ့ၣ်ညါမနုၤကသ့လဲၣ်. နကသ့ၣ်ညါနဲဒ်လဲၣ်.",
			"9": "<sup>9</sup> အတၢ်ထိၣ်န့ၣ်ထီန့ၢ်ဒံးဟီၣ်ခိၣ်ဒီးလဲၢ်န့ၢ်ဒံးပီၣ်လဲၣ်တက့ၢ် န့ၣ်လီၤ.",
			"10": "<sup>10</sup> ကစၢ်ယွၤမ့ၢ်ဖီၣ်နၤဒီးဟဲစိာ်နၤဆူတၢ်သမံသမိးအလီၢ်န့ၣ်ဒီး မ့ၢ်မတၤအိၣ်ဝဲလၢကဆိကတီၢ်အီၤန့ၣ်လဲၣ်.",
			"11": "<sup>11</sup> ကစၢ်ယွၤအဝဲသ့ၣ်ညါပှၤလၢအတဧိာ်တသီၣ်တၢ်ဘၣ်တဖၣ်, ဒီးထံၣ်ဝဲအတၢ်ဖံးတၢ်မၤအအၢအသီတဖၣ်န့ၣ်လီၤ.",
			"12": "<sup>12</sup> ပှၤလၢအမ့ၢ်တၢ်ကလီကလီတဖၣ်ကအိၣ်ထီၣ်ဒီးတၢ်ကူၣ်ဘၣ် ကူၣ်သ့ဖဲကသ့ၣ်ယီၤမံၤအိၣ်ဖျဲၣ်ထီၣ်ကသ့ၣ်ယီၤဒၢန့ၣ်လီၤ.",
			"13": "<sup>13</sup> စီၤယိၤဘးဧၢ, ပာ်လိၤပာ်ဘၣ်က့ၤနသးတက့ၢ်. ယူာ်ဃီၤနသးဆူကစၢ်ယွၤအအိၣ်န့ၣ်တက့ၢ်.",
			"14": "<sup>14</sup> တၢ်အၢမ့ၢ်အိၣ်လၢနစုပူၤဒီးကွံာ်တ့ၢ်ကွံာ်ဆူအယံၤတက့ၢ်. ဒီးဒုးအိၣ်ဒုးဆိးတၢ်အၢတၢ်သီလၢနဒဲပူၤတဂ့ၤ.",
			"15": "<sup>15</sup> တုၤနုၤတစုနကမိာ်ထီၣ်နမဲာ်တအိၣ်ဘၣ်ဒီးတၢ်မဲာ်ဆှးဘၣ်န့ၣ် လီၤ. နကအိၣ်ဆၢထၢၣ်ဂၢၢ်ကျၢၤဒီးနတပျံၤဘၣ်တၢ်ဘၣ်န့ၣ်လီၤ.",
			"16": "<sup>16</sup> အန့ၣ်ဒီးနကသးပ့ၤနီၣ်နတၢ်ကိၢ်တၢ်ဂီၤခဲလၢာ်, ဒီးနတသ့ၣ်နီၣ်က့ၤလၢၤဘၣ်အီၤဒ်ထံလၢအယွၤလီၤကွံာ် အသိးန့ၣ်လီၤ.",
			"17": "<sup>17</sup> ဒီးနသးသမူကကပီၤန့ၢ်ဒံးမုၢ်ထူၣ်အတၢ်ကပီၤ ဒီးတၢ်အိၣ်မူအတၢ်ခံးတၢ်နၤအဆၢကတီၢ်တဖၣ်ကပီၤထီၣ် ဒ်မုၢ်ဂီၤထီၣ်အသိးန့ၣ်လီၤ.",
			"18": "<sup>18</sup> နကအိၣ်မူအိၣ်ဂဲၤလၢတၢ်ပူၤဖျဲးအပူၤဒီးပှဲၤဒီးတၢ်မုၢ်လၢ် န့ၣ်လီၤ. ကစၢ်ယွၤကကဟုဘံၣ်ကယာ်ဘၢနၤဒီးကဟ့ၣ်နၤတၢ် အိၣ်ဘှံးအိၣ်သါန့ၣ်လီၤ.",
			"19": "<sup>19</sup> နတပျံၤဘၣ်နဒုၣ်နဒါတဖၣ်လၢၤဘၣ်. ပှၤအါဂၤကဃ့နၤလၢတၢ်မၤ စၢၤန့ၣ်လီၤ.",
			"20": "<sup>20</sup> မ့မ့ၢ်ပှၤတတီတလိၤတဖၣ် ကကွၢ်တၢ်ဝးဝးလၢ တၢ်သးဟးဂီၤအပူၤဒီး ထံၣ်ဘၣ်ဝဲလၢတၢ်ထူၣ်ဖျဲး အဂီၢ်ကျဲတအိၣ်နီတဘိဘၣ်. အဝဲသ့ၣ်အတၢ်မုၢ် လၢ်ထဲတမံၤဧိၤမ့ၢ်ဒၣ်တၢ်သံကဟဲဝဲန့ၣ်လီၤ."
		},
		"12": {
			"1": "<sup>1</sup> ဒီးစီၤယိၤဘးစံးဆၢဝဲဒၣ်, မ့ၢ်လီၤ. နမ့ၢ်ပှၤဂီၢ်မုၢ်အကလုၢ် လီၤ. တုၤနသံဒီးတၢ်ကူၣ်သ့ကသံဃုာ်ဒီးနၤလီၤ.",
			"3": "<sup>3</sup> ဘၣ်ဆၣ်ယအိၣ်ဒီးတၢ်သးဆးပှဲၤသိးဒီးနၤ, ဒီးယတလီၤတိၢ်န့ၢ်နၤလၢကျဲနီတဘိဘၣ်. တၢ်ခဲလၢာ်လၢနစံးတ့ၢ်န့ၣ်ပှၤကိးဂၤဒဲးသ့ၣ်ညါဝဲ ဒၣ်န့ၣ်လီၤ.",
			"4": "<sup>4</sup> ခဲကနံၣ်အံၤယတံၤသကိးတဖၣ်ဒၣ်လဲၣ်နံၤဘၣ်ယၤလီၤ. ယမ့ၢ်ပှၤတီပှၤလိၤဒီးပှၤပာ်ဒ့ၣ်ပာ်ကမၣ်အလီၢ်တအိၣ်ဘၣ် သနာ်က့အဝဲသ့ၣ်နံၤဘၣ်ယၤလီၤ. ဘၣ်ဆၣ်အဆၢအကတီၢ်အိၣ် ဝဲဒၣ်လၢကစၢ်ယွၤစံးဆၢယတၢ်ထုကဖၣ်တဖၣ်န့ၣ်လီၤ.",
			"5": "<sup>5</sup> တၢ်နးတၢ်ဖှီၣ်တအိၣ်ဒီးနၤဘၣ်ဆၣ်နမၤကလိာ်ကလာ်ယၤလီၤ. ပှၤတဂၤလၢဘူးကလီၤဃံၤန့ၣ်နမၤဘၣ်ဒိအီၤလီၤ.",
			"6": "<sup>6</sup> ဘၣ်ဆၣ်တၢ်ဟုၣ်တၢ်ဘျၣ်တဖၣ်ဒီးပှၤလၢအယွၤတအိၣ်ဘၣ်တဖၣ်, အယွၤ မ့မ့ၢ်ဒၣ်ထဲအဂံၢ်အဘါဧိၤဒၣ်လဲာ်အိၣ်မူဝဲလၢတၢ်မုာ်တၢ်ပၢၤအပူၤန့ၣ်လီၤ.",
			"7": "<sup>7</sup> ထိၣ်တဖၣ်ဒီးဆၣ်ဖိကီၢ်ဖိတဖၣ်ဒၣ်လဲာ်အိၣ်ဒီးတၢ်အါမံၤလၢ ကသိၣ်လိနၤန့ၣ်လီၤ.",
			"8": "<sup>8</sup> သံကွၢ်ဟီၣ်ခိၣ်ဒီးပီၣ်လဲၣ်အတၢ်ဘၣ်တ့သ့ၣ်တဖၣ် လၢအတၢ်သ့ၣ်ညါနၢ်ပၢၢ်န့ၣ်တက့ၢ်.",
			"9": "<sup>9</sup> အဝဲသ့ၣ်ခဲလၢာ်သ့ၣ်ညါဝဲဒၣ်လၢယွၤတ့လီၤအဝဲသ့ၣ်လၢအစု န့ၣ်လီၤ.",
			"10": "<sup>10</sup> အအံၤမ့ၢ်ကစၢ်ယွၤလၢအနဲၣ်လိအတၢ်ဘၣ်တ့သ့ၣ်တဖၣ် အတၢ်အိၣ်မူန့ၣ်လီၤ. ပှၤကိးဂၤဒဲးအတၢ်အိၣ်မူအံၤအိၣ်ဝဲ ဒၣ်လၢအစိအကမီၤအပူၤန့ၣ်လီၤ.",
			"11": "<sup>11</sup> ဘၣ်ဆၣ်ဒ်နပျ့ၤသးခုအီၣ်တၢ်အီၣ်အသိးန့ၣ်, နနၢ်သးခုနၢ်ဟူတၢ်ကတိၤတဖၣ်န့ၣ်လီၤ.",
			"12": "<sup>12</sup> ပှၤသးပှၢ်အိၣ်ဝဲဒီးတၢ်ကူၣ်သ့မ့မ့ၢ်ကစၢ်ယွၤအိၣ်ဝဲဒီးတၢ် ကူၣ်သ့ဒီးတၢ်စိတၢ်ကမီၤန့ၣ်လီၤ.",
			"13": "<sup>13</sup> ပှၤသးပှၢ်အိၣ်ဝဲဒီးသးအတၢ်သ့ၣ်ညါ, မ့မ့ၢ်ကစၢ်ယွၤအိၣ်ဝဲဒီးသးအတၢ်သ့ၣ်ညါဒီးတၢ်စိ တၢ်ကမီၤလၢကမၤတၢ်အဂီၢ်န့ၣ်လီၤ.",
			"14": "<sup>14</sup> တုၤကစၢ်ယွၤမၤလီၤပှီၢ်တၢ်ဒီးမ့ၢ်မတၤဘှီထီၣ်က့ၤကသ့ဝဲဒၣ်န့ၣ်လဲၣ်. ဒီးမ့ၢ်မတၤမၤထူၣ်ဖျဲးပှၤလၢကစၢ်ယွၤစၢဃာ်အီၤ သ့တဂၤန့ၣ်လဲၣ်.",
			"15": "<sup>15</sup> တုၤကစၢ်ယွၤတြီဃာ်တၢ်ဟဲစူၤန့ၣ်ဒီးတၢ်ယီၤဃ့ဝဲဒီးတုၤ ဒုးဟဲစူၤလီၤမူခိၣ်ဒီးထံလုၣ်ဘၢတၢ်လီၤ.",
			"16": "<sup>16</sup> ကစၢ်ယွၤန့ၣ်အဂံၢ်အဘါဆူၣ်ဒီးမၤနၢၤတၢ်ထီဘိန့ၣ်လီၤ. တၢ်လီတၢ်ဝ့ၤဒီးပှၤလီတၢ်ဖိန့ၣ်အိၣ်လၢအဝဲအစိအကမီၤ အဖီလာ်လီၤ.",
			"17": "<sup>17</sup> အဝဲဟံးထီၣ်ကွံာ်ပဒိၣ်ပပှၢ်တဖၣ်အတၢ်ကူၣ်ဘၣ်ကူၣ်သ့ဒီး, မၤပျူၢ်ပှၤခိၣ်ပှၤနၢ်တဖၣ်လီၤ.",
			"18": "<sup>18</sup> အဝဲပာ်လီၤကွံာ်စီၤပၤတဖၣ်လၢအလီၢ်ပစိာ်ဒီးဒုးကဲထီၣ် အဝဲသ့ၣ်လၢပှၤဘၣ်တၢ်စၢဃာ်ဖိသ့ၣ်တဖၣ်န့ၣ်လီၤ.",
			"19": "<sup>19</sup> အဝဲဆီၣ်လီၤပှၤလုၢ်တၢ်အခိၣ်တဖၣ်ဒီးပှၤလၢအအိၣ်ဒီးတၢ် စိတၢ်ကမီၤသ့ၣ်တဖၣ်န့ၣ်လီၤ.",
			"20": "<sup>20</sup> အဝဲဒုးအိၣ်ဘှီၣ်ကွံာ်ပှၤလၢအဘၣ်တၢ်နာ်န့ၢ်အီၤဒီးဟံးထီၣ် ကွံာ်ပှၤသးပှၢ်တဖၣ်အတၢ်ကူၣ်သ့န့ၣ်လီၤ.",
			"21": "<sup>21</sup> အဝဲမၤတရီတပါပှၤလၢအအိၣ်ဒီးတၢ်စိတၢ်ကမီၤဒီးမၤလၢာ် ကွံာ်ပဒိၣ်ပပှၢ်တဖၣ်အဂံၢ်အဘါန့ၣ်လီၤ.",
			"22": "<sup>22</sup> အဝဲဆှၢလီၤတၢ်ကပီၤဆူတၢ်လီၢ်တဖၣ်အခံးဝဲဒ်တၢ်သံအသိး အအိၣ်န့ၣ်လီၤ.",
			"23": "<sup>23</sup> အဝဲဒုးဆူၣ်ထီၣ်ဒီးဒုးဒိၣ်ထီၣ်ပှၤကလုာ်တဖၣ်န့ၣ်လီၤ. ဘၣ်ဆၣ်အဝဲမၤနၢၤကွံာ်ဒီးမၤဟးဂီၤကွံာ်အဝဲသ့ၣ်န့ၣ်လီၤ.",
			"24": "<sup>24</sup> အဝဲမၤပျူၢ်အဝဲသ့ၣ်အခိၣ်အနၢ်သ့ၣ်တဖၣ်, ဒီးပျဲအဝဲသ့ၣ်ဟး ဝ့ၤဝီၤ, သဘံၣ်ဘုၣ်ဒီးလီၤမၢ်ကွံာ်န့ၣ်လီၤ.",
			"25": "<sup>25</sup> အဝဲသ့ၣ်ဃုကလၢၢ်တၢ်လၢတၢ်ခံးတၢ်နၤအပူၤဒီးဟးကနူၤ ကပၤဒ်ပှၤအိမူၤသံးတဖၣ်အသိးန့ၣ်လီၤ."
		},
		"13": {
			"1": "<sup>1</sup> တၢ်ခဲလၢာ်လၢသုစံးန့ၣ်ယနၢ်ဟူတ့ၢ်လၢညါန့ၣ်လံ, ယနၢ်ပၢၢ်တၢ်တဖၣ်န့ၣ်ခဲလၢာ်လီၤ. ယသ့ၣ်ညါတၢ်ထဲသိးသိးဒီးသုသ့ၣ်ညါန့ၣ်လီၤ. ယတလီၤတိၢ်ဘၣ်န့ၢ်သုဘၣ်.",
			"3": "<sup>3</sup> ဘၣ်ဆၣ်ယသးအိၣ်ကတိၤတၢ်ဒီးသ့တၢ်လၢာ်ကစၢ်ယွၤလီၤ. ဒီးယသးအိၣ်ကတိၤဂ့ၢ်လိာ်တၢ်ဒီးအီၤဘၣ်ဃးယတၢ်ဂ့ၢ်တၢ် ကျိၤန့ၣ်လီၤ.",
			"4": "<sup>4</sup> သုတၢ်တနူၤပၢၢ်နၢ်ဘှါန့ၣ်သုမၤဘံၣ်မၤဘၢအီၤလၢတၢ်ကဘျံး ကဘျၣ်လီၤ. သုလီၤဂာ်ဒီးကသံၣ်သရၣ်တဖၣ်လၢအတဂိာ်တသီၣ် ဘၣ်တၢ်န့ၣ်လီၤ.",
			"5": "<sup>5</sup> အိၣ်ဘှီၣ်ကလာ်တက့ၢ်. ဒီးပှၤကဆိကမိၣ်လၢသုမ့ၢ်ပှၤကူၣ်သ့ ကူၣ်ဘၣ်န့ၣ်လီၤ.",
			"6": "<sup>6</sup> ဒိကနၣ်တၢ်ဖဲယပာ်ဖျါထီၣ်ယတၢ်ဂ့ၢ်တၢ်ကျိၤန့ၣ်တက့ၢ်.",
			"7": "<sup>7</sup> ဘၣ်မနုၤလၢသုကတိၤကဘျံးကဘျၣ်တၢ်န့ၣ်လဲၣ်. မ့ၢ်သုဆိကမိၣ် လၢသုတၢ်လီတၢ်ဝ့ၤတဖၣ်န့ၣ်ကမၤဘျူးမၤဖှိၣ်ကစၢ်ယွၤစ့ၢ်ကီးဧါ.",
			"8": "<sup>8</sup> မ့ၢ်သုဂုာ်ကျဲးစၢးလၢသုကဒီဒၣ်အိၣ်ပှိၤအီၤဧါ. မ့ၢ်သုကလိာ်ကွီၢ်လၢအဂီၢ်န့ၣ်ဧါ.",
			"9": "<sup>9</sup> တုၤမ့ၢ်ကစၢ်ယွၤကွၢ်ထံသုဒီးမ့ၢ်ကထံၣ်န့ၢ်တၢ်ဂ့ၤတမံၤမံၤဧါ. မ့ၢ်သုဆိကမိၣ်လၢသုမၤပျူၢ်ကစၢ်ယွၤဒ်သုမၤပျူၢ်ပှၤကညီအဂၤ တဖၣ်အသိးကသ့န့ၣ်ဧါ.",
			"10": "<sup>10</sup> သုတၢ်ပာ်သူၣ်ပာ်သးတတီတလိၤန့ၣ်သုမ့ၢ်မၤဘံၣ်မၤဘၢအီၤဒၣ် လဲာ်အဝဲကသိၣ်ဃီၣ်သုသပှၢ်တၢၢ်လီၤ.",
			"11": "<sup>11</sup> ဒီးအတၢ်စိတၢ်ကမီၤကမၤပှဲၤသုလၢတၢ်ပျံၤတၢ်ဖုးန့ၣ်လီၤ.",
			"12": "<sup>12</sup> သုတၢ်ကတိၤဒိတဖၣ်န့ၣ်တဂိာ်တသီၣ်ဘၣ်တၢ်ဒ်ဖၣ်ဆါအသိးန့ၣ်လီၤ. နတၢ်ကတိၤလိာ်ကွီၢ်တဖၣ်န့ၣ်လီၤကလဲဝဲဒ်ဟီၣ်ခိၣ်ကပံာ်အသိး န့ၣ်လီၤ.",
			"13": "<sup>13</sup> အိၣ်ဘှီၣ်ကလာ်ဒီးပျဲယကတိၤတၢ်တက့ၢ်. ဒီးကွၢ်ဖဲတၢ်မိၣ်မၤ အသးန့ၣ်ကမၤဒၣ်ဝဲအသးတက့ၢ်.",
			"14": "<sup>14</sup> ယအိၣ်ကတဲာ်ကတီၤယသးလၢ တၢ်သံခ့သံပှၤအဂီၢ်လီၤ.",
			"15": "<sup>15</sup> ကယဲၢ်ယတၢ်မုၢ်လၢ်ခဲလၢာ်န့ၣ်လီၤမၢ်ကွံာ်, ကစၢ်ယွၤမ့ၢ် မၤသံယၤဒီးကဘၣ်တၢ်မနုၤလဲၣ်. ယကပာ်ဖျါထီၣ်ယတၢ်ဂ့ၢ် လၢအီၤလီၤ.",
			"16": "<sup>16</sup> ယတၢ်သူၣ်ဒူသးဒူကမ့ၢ်ဒၣ်လဲာ်တၢ်လၢအအုၣ်က့ၤ ခီၣ်က့ၤယၤ, မ့ၢ်လၢဖဲလၢပှၤတတီတလိၤကွၢ်ဆၢၣ်မဲာ် ကစၢ်ယွၤလၢတၢ်သူၣ်ဒူသးဒူတဘူၣ်ဘၣ်နီတဂၤအဃိန့ၣ်လီၤ.",
			"17": "<sup>17</sup> ဒိကနၣ်လၢ်ယတၢ်ကတိၤလီၤတံၢ်လီၤဆဲးဒီးနၢ်ဟူယတၢ် ကတိၤဖျါထီၣ်တၢ်န့ၣ်တက့ၢ်.",
			"18": "<sup>18</sup> ယအိၣ်ကတဲာ်ကတီၤယသးလၢယကပာ်ဖျါထီၣ်ယတၢ်ဂ့ၢ် တၢ်ကျိၤန့ၣ်လီၤ. အဂ့ၢ်ဒ်အံၤယသ့ၣ်ညါလၢယအိၣ်လၢ တၢ်အဘၣ်တခီန့ၣ်လီၤ.",
			"19": "<sup>19</sup> ကစၢ်ယွၤဧၢ, မ့ၢ်နဟဲလၢနကပာ်တၢ်ကမၣ်လၢယလိၤန့ၣ်ဧါ. မ့မ့ၢ်ဒ်န့ၣ်ဒီးယအိၣ်ကတဲာ်ကတီၤယသးလၢယကအိၣ်ဘှီၣ်ဒီး သံန့ၣ်လီၤ.",
			"20": "<sup>20</sup> ဒီးပျဲယဃ့နၤလၢတၢ်ခံမံၤဒီးအၢၣ်လီၤယၤတက့ၢ်. ဒီးယကပာ်ဖျါယသးလၢနၤလီၤ.",
			"21": "<sup>21</sup> ဆိကတီၢ်နတၢ်သိၣ်ဃီၣ်ယၤ, ဒီးမၤလီၤကလဲယၤလၢနတၢ် မၤပျံၤမၤဖုးတဂ့ၤ.",
			"22": "<sup>22</sup> ကစၢ်ယွၤဧၢ, ကတိၤဆိနဲလၢညါဒီးယကစံးဆၢနၤလီၤ. မ့တမ့ၢ်ဘၣ်ဒီးပျဲယကတိၤတၢ်ဒီးစံးဆၢလၢ်ယၤတက့ၢ်.",
			"23": "<sup>23</sup> ယတၢ်ဒဲးဘးတဖၣ်န့ၣ်မ့ၢ်မနုၤလဲၣ်. ယမၤကမၣ်တ့ၢ်တၢ်မနုၤ တဖၣ်လဲၣ်. တၢ်ပာ်ဒ့ၣ်ပာ်ကမၣ်ယၤလၢ ယလုၢ်သ့ၣ်ခါပတာ် တၢ်သိၣ်တၢ်သီမနုၤတဖၣ်န့ၣ်လဲၣ်.",
			"24": "<sup>24</sup> ဘၣ်မနုၤလၢနပာ်ခူသူၣ်နမဲာ်ဒီးပာ်ယၤဒ်နဒုၣ်နဒါတဂၤအသိးန့ၣ် လဲၣ်.",
			"25": "<sup>25</sup> နဂုာ်ကျဲးစၢးမၤပျံၤမၤဖုးယၤဧါ. ယတမ့ၢ်တၢ်နီတမံၤဘၣ်. ယမ့ၢ်ဒၣ်သ့ၣ်လၣ်အူဖိတဘ့ၣ်န့ၣ်လီၤ. နထီဒါလီၢ်ဃ့ဖိတဖၣ်န့ၣ် လီၤ.",
			"26": "<sup>26</sup> နဟ့ၣ်လီၤတၢ်စံၣ်ညီၣ်အကလုၢ်ထီဒါယၤန့ၣ် မ့ၢ်တၢ်လၢအနး ဒိၣ်မးတုၤဒၣ်လဲာ်လၢတၢ်လၢယမၤတ့ၢ်အီၤဖဲယသးစၢ်အခါ အဂီၢ်န့ၣ်လီၤ.",
			"27": "<sup>27</sup> နကျီၤဃာ်ယခီၣ်လၢသိးဧိၤကျိၤဧိၤအပူၤဒီးနကွၢ်ယခီၣ်ခါလၢ ယကါထီၣ်ကိးခါဒဲးဒီးနဃုသ့ၣ်ညါယခီၣ်လီၢ်တဖၣ်ဒၣ်လဲာ်န့ၣ် လီၤ.",
			"28": "<sup>28</sup> လၢခံကတၢၢ်န့ၣ်ဒီးယလီၤကလဲကွံာ်ဒ်သ့ၣ်လၢအကျၣ်ကွံာ်အသိး, ဒ်ဆ့ကၤလၢတၢ်အဃၣ်အီၣ်ကွံာ်အီၤအသိးန့ၣ်လီၤ."
		},
		"14": {
			"1": "<sup>1</sup> ပဝဲခဲလၢာ်ပအိၣ်ဖျဲၣ်ထီၣ်ဒ်တၢ်ဂံၢ်စၢ်ဘါစၢ်ဒီးပမၤစၢၤလီၤ ပသးတသ့ဘၣ်. ပတၢ်အိၣ်မူမ့ၢ်ဒၣ်စှၤသီဒီးပှဲၤဝဲဒီးတၢ်ကိၢ် တၢ်ဂီၤန့ၣ်လီၤ.",
			"2": "<sup>2</sup> ပဒိၣ်ထီၣ်ဒီးဃ့ထီကွံာ်ချ့သဒံးဒ်ဖီတဖၣ်အသိးလီၤ. ပဟါမၢ်ကွံာ်ဒ်တၢ်အကဒုတဖၣ်အသိးန့ၣ်လီၤ.",
			"3": "<sup>3</sup> ကစၢ်ယွၤဧၢ, မ့ၢ်နကကွၢ်လီၤဒၣ်လဲာ်ယၤ မ့တမ့ၢ်ဘၣ်ဒီးနကလိာ်လိာ်ဘၢကွီၢ်ဒီးစံၣ်ညီၣ်ယၤန့ၣ်ဧါ.",
			"4": "<sup>4</sup> လၢပှၤကညီလၢအတကဆှီဘၣ်အပူၤန့ၣ်, တၢ်လၢအကဆှီဝဲ ဟဲထီၣ်တသ့နီတစုဘၣ်.",
			"5": "<sup>5</sup> ပှၤကညီအတၢ်အိၣ်မူအမုၢ်နံၤမုၢ်သီးဒီးအနံၣ်အလါတဖၣ်လၢ အအိၣ်မူဝဲန့ၣ်နစံၣ်ညီၣ်ပာ်စၢၤအီၤန့ၣ်လီၤ. နပာ်လီၤတ့ၢ်လံတၢ်အံၤ ဒီးဘၣ်တၢ်လဲလိာ်က့ၤအီၤတသ့ဘၣ်.",
			"6": "<sup>6</sup> ဃၣ်ကွံာ်နမဲာ်လၢအဝဲအအိၣ်ဒီးပာ်တ့ၢ်ဒၣ်ထဲအီၤတဂၤဧိၤန့ၣ် တက့ၢ်. တၢ်အိၣ်မူဒ်ပှၤဒိးလဲအသးအတၢ်အိၣ်မူအဆူၣ်အကိၤ န့ၣ်အိၣ်မူဝဲမ့ၢ်သ့ဒီး ပျဲအမုာ်လၤဒၣ်ဝဲတက့ၢ်.",
			"7": "<sup>7</sup> သ့ၣ်တထံးလၢအဘၣ်တၢ်ကူာ်လီၤကွံာ်အီၤန့ၣ်တၢ်မုၢ်လၢ်အိၣ် ဒံးလၢအဂီၢ်န့ၣ်လီၤ. မူထီၣ်ဒီးဒိးပဒုၣ်ထီၣ်က့ၤသ့ဝဲဒၣ်န့ၣ်လီၤ.",
			"8": "<sup>8</sup> အဂံၢ်တဖၣ်မ့ၢ်ပှၢ်ထီၣ်ဒၣ်လဲာ်ဒိးပဒုၣ်ထီၣ်က့ၤ ဒ်သ့ၣ်ဖိအထံးအသိးသ့ဝဲဒၣ်န့ၣ်လီၤ.",
			"9": "<sup>9</sup> လၢအန့ၢ်ဘၣ်ထံအဃိဒိးပဒုၣ်ထီၣ်က့ၤဒ်သ့ၣ်ဖိအထံးအသိးန့ၣ် လီၤ.",
			"10": "<sup>10</sup> ဘၣ်ဆၣ်ပှၤကညီသံဝဲဒီးမ့ၢ်တၢ်အကတၢၢ်လၢအဂီၢ်န့ၣ်လီၤ. သံဝဲ, ဒီးအန့ၣ်တစုမ့ၢ်အအိၣ်ဝဲဖဲလဲၣ်.",
			"11": "<sup>11</sup> ဒ်ထံကျိတဖၣ်လၢအဆိကတီၢ်ကွံာ်အတၢ်ယွၤလီၤဒီးဒ်နိၣ် တဖၣ်လၢအလီၤသံးကွံာ်အသိး,",
			"12": "<sup>12</sup> ပှၤကညီသံဝဲဒီးတဂဲၤဆၢထၢၣ်နီတစုလၢၤဘၣ်. ဒ်မူခိၣ်အိၣ်ဂၢၢ် ဆိးကျၢၤဝဲအသိးန့ၣ်အဝဲသ့ၣ်တဂဲၤဆၢထၢၣ်နီတစုဘၣ်. အဝဲ သ့ၣ်တဘၣ်တၢ်ထိၣ်ဂဲၤပၢၢ်ထီၣ်အီၤလၢအတၢ်မံန့ၣ်ဘၣ်.",
			"13": "<sup>13</sup> ယဆၢလၢနကပာ်ခူသူၣ်ယၤလၢတၢ်သံအကီၢ်ပူၤန့ၣ်လီၤ. ပျဲယဘၣ်တၢ်ပာ်ခူသူၣ်ယၤတုၤလီၤလၢနတၢ်သးထီၣ်ယၤပူၤ ကွံာ်ဒီးပာ်လီၤတၢ်ဆၢကတီၢ်လၢနကသ့ၣ်နီၣ်ထီၣ်က့ၤယၤန့ၣ် တက့ၢ်.",
			"14": "<sup>14</sup> ပှၤကညီမ့ၢ်သံဒီးကမူထီၣ်ဒံးစ့ၢ်ကီးဧါ. ဘၣ်ဆၣ်ယကအိၣ်ခိး တၢ်ဆၢကတီၢ်လၢအဂ့ၤ, ဒီးအိၣ်ခိးပာ်တုၤလီၤလၢတၢ်ကိၢ် တၢ်ဂီၤအကတီၢ်ကတၢၢ်ဝဲတစုန့ၣ်လီၤ.",
			"15": "<sup>15</sup> အန့ၣ်ဒီးနကကိးထီၣ်ယၤဒီးယကစံးဆၢနၤဒီးနကဘၣ်သူၣ် ဘၣ်သးယၤ, နတၢ်ဘၣ်တ့န့ၣ်လီၤ.",
			"16": "<sup>16</sup> တုၤနုၤတစုနကခိးကွၢ်လၢ်ယခီၣ်ခါလၢယကါအီၤကိးခါဒဲး ဘၣ်ဆၣ်ဒီးနတကွၢ်ဟုၣ်ကွၢ်စုးလၢၤယတၢ်ဒဲးဘးတဖၣ်ဘၣ်.",
			"17": "<sup>17</sup> နကပျၢ်ကွံာ်ယတၢ်ဒဲးဘးတဖၣ်ဒီးသုးယံၤကွံာ်အီၤန့ၣ်လီၤ. နကတြူာ်ကွံာ်တၢ်ကမၣ်တဖၣ်လၢယမၤတ့ၢ်ခဲလၢာ်န့ၣ်လီၤ.",
			"18": "<sup>18</sup> ဒီးအကတီၢ်တုၤဝဲလၢကစၢၢ်ကလိတဖၣ်လီၤပှီၢ်ကွံာ်ဝဲဒီးလၢၢ် မုၢ်လ့တီတဖၣ်သုးယံၤကွံာ်အသးန့ၣ်လီၤ.",
			"19": "<sup>19</sup> ထံဧိၤနိဧိၤကယွၤလီၤအီၣ်ကွံာ်လၢၢ်ဧိၤလ့ဧိၤ, ဒီးတၢ်စူၤဖးဒိၣ် ကယွၤစိာ်ကွံာ်ဟီၣ်ခိၣ်ညၣ်ထ့ၣ်လီၤ. ဒီးနမၤဟးဂီၤကွံာ်ပှၤ ကညီအတၢ်မုၢ်လၢ်လၢအတၢ်အိၣ်မူအဂီၢ်ဒ်န့ၣ်အသိးလီၤ.",
			"20": "<sup>20</sup> နမၤနၢၤအီၤလီၤထူလီၤယိာ်ဒီးအဝဲဒၣ်ဟါမၢ်ကွံာ်လီၤ. အမဲာ်ဝံာ်ပကံးအသးလၢတၢ်သံအပူၤန့ၣ်လီၤ.",
			"21": "<sup>21</sup> အဖိခွါတဖၣ်ဒိးန့ၢ်ဘၣ်တၢ်လၤကပီၤ, ဘၣ်ဆၣ်ဒီးအဝဲတသ့ၣ် ညါဘၣ်ဝဲဘၣ်. ဖဲအဝဲသ့ၣ်ဘၣ်တၢ်ဆီၣ်လီၤအီၤ, ဒီးအဝဲတဘၣ်တၢ်ဒုးသ့ၣ်ညါအီၤဘၣ်.",
			"22": "<sup>22</sup> အဝဲသ့ၣ်ညါဒၣ်ထဲအနီၢ်ခိအတၢ်ဆါဒီးကအုကစွါလၢအသး ဒၣ်ဝဲအပူၤလီၤ."
		},
		"15": {
			"1": "<sup>1</sup> ဒီးပှၤတ့ၤမၣ်ဖိစီၤအလံဖးစးစံးဆၢဝဲဒၣ်, တၢ်ကတိၤကလီကလီလီၤ, စီၤယိၤဘးဧၢ, တၢ်ကတိၤကလီကလီလီၤ.",
			"3": "<sup>3</sup> ပှၤကူၣ်ဘၣ်ကူၣ်သ့တကတိၤတၢ်, မ့တမ့ၢ်တဒီဒၣ်လီၤက့ၤအသး ဒီးတၢ်ကတိၤတဖၣ်လၢအခီပညီတအိၣ်ဒ်သိးနၤနီတဂၤဘၣ်.",
			"4": "<sup>4</sup> နမ့ၢ်မၤဖဲနသးဒီး, ပှၤတပျံၤကစၢ်ယွၤနီတဂၤ, ဒီးပှၤတဃ့ တၢ်လၢအီၤနီတဂၤဘၣ်.",
			"5": "<sup>5</sup> နတၢ်အၢတၢ်သီအိၣ်ဖျါထီၣ်လၢတၢ်လၢနတၢ်ကတိၤအီၤ အပူၤဒီးနဂုာ်ကျဲးစၢးပာ်ခူသူၣ်နသးလၢတၢ်ကတိၤကူၣ်ဘၣ်ကူၣ် သ့တဖၣ်န့ၣ်လီၤ.",
			"6": "<sup>6</sup> အလီၢ်တအိၣ်ဘၣ်လၢယကစံၣ်ညီၣ်နၤဘၣ်. နဘၣ်တၢ်စံၣ်ညီၣ် တ့ၢ်နၤခီဖျိတၢ်ကတိၤလၢနစံးဒၣ်နဲန့ၣ်လီၤ.",
			"7": "<sup>7</sup> မ့ၢ်နဆိကမိၣ်လၢနမ့ၢ်ပှၤကညီလၢအအိၣ်ဖျဲၣ်ထီၣ်အဆိကတၢၢ် တဂၤန့ၣ်ဧါ. ဖဲကစၢ်ယွၤတ့လီၤကစၢၢ်ကလိတဖၣ်န့ၣ်မ့ၢ်နအိၣ် တ့ၢ်လံဖဲန့ၣ်လံဧါ.",
			"8": "<sup>8</sup> မ့ၢ်နနၢ်ဟူထွဲတၢ်ကူၣ်ထီၣ်ဖးလီၤတဖၣ်လၢကစၢ်ယွၤမၤတ့ၢ်ဝဲ န့ၣ်ဧါ. မ့ၢ်ပှၤကညီအတၢ်ကူၣ်တၢ်ဆးန့ၣ်ဘၣ်ဃးဒၣ်ထဲနၤ တဂၤဧိၤန့ၣ်ဧါ.",
			"9": "<sup>9</sup> တၢ်လၢပတသ့ၣ်ညါန့ၣ်နတသ့ၣ်ညါနီတမံၤစ့ၢ်ကီးဘၣ်.",
			"10": "<sup>10</sup> ပမၤလိန့ၢ်တ့ၢ်ပတၢ်ကူၣ်တၢ်ဆးလၢပှၤသးပှၢ်ခိၣ်ဝါသ့ၣ် တဖၣ်အအိၣ်, လၢအအိၣ်ဖျဲၣ်ဆိန့ၢ်ဒံးနပၢ်န့ၣ်လီၤ.",
			"11": "<sup>11</sup> ကစၢ်ယွၤအတၢ်မၤမုာ်ထီၣ်က့ၤနၤလၢ, ပတၢ်ကတိၤကပုာ်လုး တဖၣ်န့ၣ်တလၢလၢနဂီၢ်ဘၣ်ဧါ.",
			"12": "<sup>12</sup> ဘၣ်ဆၣ်နသူၣ်ဒိၣ်သးဖျိးနဲဒီးကွၢ်ဟ့ကွၢ်ကျိၣ်ပှၤလၢတၢ်သး ထီၣ်အပူၤန့ၣ်လီၤ.",
			"13": "<sup>13</sup> နသးထီၣ်ကစၢ်ယွၤဒီးနကတိၤဒုၣ်ဒွဲၣ်အီၤလီၤ.",
			"14": "<sup>14</sup> ပှၤကညီတဂၤဂၤကဆှီဝဲနီၢ်နီၢ်ဘၣ်ကသ့ဧါ. ပှၤတဂၤဂၤတီဝဲ လိၤဝဲလၢကစၢ်ယွၤဘၣ်ကသ့ဧါ.",
			"15": "<sup>15</sup> ကွၢ်ကွၢ်, ကစၢ်ယွၤတနာ်ဘၣ်အမူခိၣ်ကလူးတဖၣ်ဒၣ်လဲာ်ဘၣ်. ဒီးအဝဲသ့ၣ်ဒၣ်လဲာ်တကဆှီဘၣ်လၢအမဲာ်ညါဘၣ်.",
			"16": "<sup>16</sup> ဒီးပှၤကညီအီဝဲတၢ်အၢဒ်အမ့ၢ်တ့ၢ်ထံအသိး, မ့ၢ်မးပှၤကညီ ဟးဂီၤဝဲဒီးတဂီာ်တသီၣ်ဘၣ်တၢ်ဘၣ်.",
			"17": "<sup>17</sup> စီၤယိၤဘးဧၢ, တၢ်လၢယသ့ၣ်ညါန့ၣ်ကနၣ်ခဲကနံၣ်အံၤတက့ၢ်.",
			"18": "<sup>18</sup> ပှၤကူၣ်ဘၣ်ကူၣ်သ့သ့ၣ်တဖၣ်သိၣ်လိတ့ၢ်လံယၤတၢ်မ့ၢ်တၢ်တီ တဖၣ်လၢအမၤလိန့ၢ်တ့ၢ်လၢအမိၢ်ပၢ်ဖံဖုလၢပျၢၤတဖၣ်အအိၣ် ဒီးအဝဲသ့ၣ်တဖၣ်တပာ်ခူသူၣ်တၢ်နီတမံၤဘၣ်.",
			"19": "<sup>19</sup> အထံအကီၢ်ပူၤဖျဲးဝဲဒီးပှၤတခီဘီမုၢ်ဖိသ့ၣ်တဖၣ်အတၢ်မၤတံာ် တာ်, ဒီးပှၤကဆှၢယံၤကွံာ်အဝဲသ့ၣ်လၢကစၢ်ယွၤတအိၣ်ဘၣ်နီ တဂၤဘၣ်.",
			"20": "<sup>20</sup> ပှၤတတီတလိၤတဂၤလၢအမၤအၢမၤနးပှၤဂၤတဖၣ်န့ၣ်ကအိၣ် ဘၣ်လၢတၢ်မၤနးမၤဖှီၣ်အပူၤတစိၤဒၣ်အီၤန့ၣ်လီၤ.",
			"21": "<sup>21</sup> တၢ်မၤပျံၤမၤဖုးအသီၣ်တဖၣ်ကကိးပသူထီၣ်လၢအနၢ်တဖၣ်ပူၤ, ဒီးပှၤဂုာ်ဆူၣ်ပျီဆူၣ်တၢ်တဖၣ်ထီဒါအီၤဖဲအဆိကမိၣ်ဝဲလၢ အအိၣ်ဒီးတၢ်ပူၤဖျဲးအခါန့ၣ်လီၤ.",
			"22": "<sup>22</sup> အဝဲတအိၣ်ဘၣ်ဒီးတၢ်မုၢ်လၢ်နီတမံၤလၢ ကထူၣ်ဖျဲးထီၣ်လၢ တၢ်ခံးတၢ်နၤအပူၤန့ၣ်ဘၣ်. အဂ့ၢ်ဒ်အံၤ, ဒီတဘ့ၣ်ခိးပာ်စၢၤအီၤလၢ ကမၤသံအီၤအဂီၢ်ဖဲတၢ်လီၢ် တတီၤတီၤ,",
			"23": "<sup>23</sup> ဒီးလီတာ်တဖၣ်ခိးလၢကအီၣ်ကွံာ်အစိၣ်န့ၣ်လီၤ. အဝဲသ့ၣ်ညါ ဝဲလၢအတၢ်အိၣ်မူဆူညါခံးဝဲ,",
			"24": "<sup>24</sup> ဒ်စီၤပၤလၢအစိကမီၤဒိၣ်တဂၤတၢ်တတၢးတနါ အိၣ်ခိးအီၤဒ်သိးကဒုးအီၤအသိးန့ၣ်လီၤ.",
			"25": "<sup>25</sup> တၢ်န့ၣ်မ့ၢ်ပှၤလၢ အယူာ်ထီၣ်အစုထီဒါ ကစၢ်ယွၤဒီး တၤတၢ်ဒီးသ့တၢ်လၢာ်ကစၢ်ယွၤ, အတၢ်ဟဲဝံဟဲစိာ်န့ၣ်လီၤ.",
			"26": "<sup>26</sup> အဝဲဒၣ်န့ၣ်ပာ်ထီၣ်ထီအသးဒီးပူထီၣ်တၢ်လီၤ.",
			"27": "<sup>27</sup> ယၤထီၣ်အကတီၤလၢတၢ်သးကိၤအပူၤဒီးဃ့ၢ်သဖှိဃီၤဒ် သိးအကဒုးတၢ်ထီဒါကစၢ်ယွၤလီၤ.",
			"28": "<sup>28</sup> အဝဲသ့ၣ်မ့ၢ်ပှၤလၢအဒုးန့ၢ်ဝ့ၢ်တဖၣ်ဒီးဂုာ်န့ၢ်ဟံၣ်တဖၣ်လၢ အကစၢ်တဖၣ်ဃ့ၢ်ဟးထီၣ်တ့ၢ်လံန့ၣ်လီၤ. ဘၣ်ဆၣ်တၢ်ဒုးတၢ်ယၤကမၤဟးဂီၤကွံာ်ဝ့ၢ်တဖၣ်ဒီးဟံၣ် တဖၣ်န့ၣ်သပှၢ်တၢၢ်လီၤ.",
			"29": "<sup>29</sup> အဝဲတထူးထီၣ်တတီၤထီၣ်ဘၣ်. ဒီးအတၢ်ဖိတၢ်လံၤတအိၣ်ဂၢၢ် ဆိးကျၢၤဘၣ်. အကဒုဒၣ်လဲာ်ကဟါမၢ်ကွံာ်ဝဲဒၣ်န့ၣ်လီၤ.",
			"30": "<sup>30</sup> အဝဲတပူၤဖျဲးဝဲလၢတၢ်ခံးတၢ်နၤန့ၣ်ဘၣ်. အဝဲကလီၤဂာ်ဒီးသ့ၣ် တထံးအဒ့လၢတဖၣ်မ့ၣ်အူအီၣ်ကွံာ်အီၤ, ဒီးအဒိးစၢ်တဖၣ်ကလံၤအူဒံကွံာ်အီၤအသိးန့ၣ်လီၤ.",
			"31": "<sup>31</sup> အသးမ့ၢ်တဆးတုၤဒၣ်လဲာ်ကသန့ၤအသးလၢတၢ်အၢတၢ် သီန့ၣ်ဒီးတၢ်အၢတၢ်သီကမ့ၢ်အဘူးအလဲန့ၣ်လီၤ.",
			"32": "<sup>32</sup> အမုၢ်နံၤတချူးဘၣ်ဒံးဘၣ်ဒီးအဝဲကဟးဂီၤကွံာ်ဒ်သ့ၣ်အဒ့ တဒ့လၢအဃ့ထီၣ်ကွံာ်ဝဲဒီးသံကစဲာ်ထီၣ်တသ့နီတဘျီလၢၤဘၣ် အသိးန့ၣ်လီၤ.",
			"33": "<sup>33</sup> အဝဲကလီၤဂာ်ဒ်စပံးမုၢ်တမုၢ်အသိးလၢအသၣ်တဖၣ် လၢတမံဒံးဘၣ်, လီၤဆှုကွံာ်ဝဲ, ဒီးသ့ၣ်စၤယံးတထံးလၢ အဆှိးတဖၣ်လီၤပလ့ၤကွံာ်န့ၣ်လီၤ.",
			"34": "<sup>34</sup> ပှၤတဖၣ်လၢတနာ်ယွၤန့ၣ်ကအိၣ်သယုၢ်လီၤ. ဒီးမ့ၣ်အူကအီၣ် ကွံာ်ပှၤအီၣ်ခိၣ်ဖးလာ်ဆှိးတဖၣ်အဒဲလီၤ.",
			"35": "<sup>35</sup> အဝဲသ့ၣ်တဖၣ်ဒၢထီၣ်တၢ်ကူၣ်ဟးဂီၤဒီးဆံးစၢ်တၢ်အၢတၢ်သီ န့ၣ်လီၤ. အဒၢလီၢ်တဖၣ်ဒုးကဲထီၣ်တၢ်လီတၢ်ဝ့ၤအက့ၢ်အဂီၤလီၤ."
		},
		"16": {
			"1": "<sup>1</sup> ဒီးစီၤယိၤဘးစံးဆၢဝဲဒၣ်, တၢ်ကတိၤဒ်န့ၣ်တဖၣ်ယနၢ်ဟူတ့ၢ် အါဘျီလံ. တၢ်မၤမုာ်လၢသုဟ့ၣ်ယၤန့ၣ်မ့ၢ်ဒၣ်ထဲတၢ်မၤကိၢ် မၤဂီၤဧိၤန့ၣ်လီၤ.",
			"3": "<sup>3</sup> မ့ၢ်သုတၢ်ကတိၤကလီကလီတဖၣ်ကတၢၢ်ကတာ်တသ့လၢၤဘၣ် ဧါ. မ့ၢ်ယဘၣ်ကတိၤတၢ်လၢခံကတၢၢ်လၢတၢ်ဂ့ၢ်ကိးမံၤဒဲး အဂီၢ်န့ၣ်ဧါ.",
			"4": "<sup>4</sup> သုမ့ၢ်အိၣ်ဘၣ်လၢယလီၢ်, ဒီးယမ့ၢ်အိၣ်ဘၣ်လၢသုလီၢ်သတး ဒီးတၢ်လၢသုစံးခဲလၢာ်န့ၣ်ယကစံးယဲစ့ၢ်ကီးလီၤ. ယဂံၤဂုၤ ယခိၣ်လၢတၢ်ကူၣ်သ့ဒီးမၤလီၤအုးသုလၢယတၢ်ကတိၤတဖၣ် သ့ဝဲလီၤ.",
			"5": "<sup>5</sup> ယဟ့ၣ်ဆူၣ်ထီၣ်သုဂံၢ်သုဘါခီဖျိယထးခိၣ်အတၢ်ကတိၤဒီးယနိး ဖံးအတၢ်ကတိၤမုာ်လၢအကတၢၢ်ကတာ်တအိၣ်ဘၣ်န့ၣ်သ့ဝဲလီၤ.",
			"6": "<sup>6</sup> ဘၣ်ဆၣ်ဒီးယတၢ်ကတိၤတကဲထီၣ်တၢ်မၤစၢၤနီတမံၤဘၣ်. ယမ့ၢ်အိၣ်ဘှီၣ်ကလာ်စ့ၢ်ကီးတၢ်မၤမုာ်ထီၣ်က့ၤယၤတအိၣ်ဘၣ်.",
			"7": "<sup>7</sup> ကစၢ်ယွၤဧၢ, မ့ၢ်မးခဲကနံၣ်အံၤနမၤလီၤဘှံးလီၤတီၤတ့ၢ်လံ ယၤ, ဒီးပျဲယပှၤဟံၣ်ဖိဃီဖိသ့ၣ်တဖၣ်ဘၣ်တၢ်မၤသံကွံာ်အီၤလံန့ၣ် လီၤ.",
			"8": "<sup>8</sup> သုဖီၣ်စှီၤဃာ်လံယၤဒီးသုမ့ၢ်ပှၤထီဒါယၤလီၤ. ယအိၣ်ဒၣ်ထဲယဃံဒီးယဖံးဒီးပှၤဂီၢ်မုၢ်ပာ်တၢ်အံၤဒ် အမ့ၢ်တၢ်အုၣ်သးလၢယတၢ်ကမၣ်အိၣ်ဝဲအသိးန့ၣ်လီၤ.",
			"9": "<sup>9</sup> ကစၢ်ယွၤအ့ၣ်ဖှီယၤလၢအတၢ်သးထီၣ်အပူၤအ့ၣ်သဃံးအမဲဒီး ကျ့ၣ်အမဲာ်လၢယလိၤလၢတၢ်သးဟ့အပူၤလီၤ.",
			"10": "<sup>10</sup> ပှၤဂီၢ်မုၢ်ဒုၣ်ဒွဲၣ်ယၤ, အဝဲသ့ၣ်ကဝီၤဃာ်ယၤဒီးဒဲယဘိးပၤ န့ၣ်လီၤ.",
			"11": "<sup>11</sup> ကစၢ်ယွၤဟ့ၣ်လီၤကွံာ်လံယၤဆူပှၤမၤတၢ်အၢတၢ်သီတဖၣ် အစုပူၤန့ၣ်လံ.",
			"12": "<sup>12</sup> ယအိၣ်မုာ်မုာ်လီၤ. ဘၣ်ဆၣ်ဒီးကစၢ်ယွၤစှီၤယၤလၢယကိာ်ယူၢ်ဒီး တီၢ်ယၤဒီးမၤသဘှံးယၤန့ၣ်လီၤ. ကစၢ်ယွၤသူယၤဒ်ပှၤခးဒိး တၢ်အပနီၣ်,",
			"13": "<sup>13</sup> ဒီးခးပျၢ်တဖၣ်ဆူယအိၣ်လၢတၢ်လီၢ်ကိးကပၤဒဲး, ပျၢ်သ့ၣ်တဖၣ်လၢအဆဲးဖျိဒီးမၤဆါယၤလီၤ. အန့ၣ်ဒၣ်လဲာ်တပာ်ဖျါထီၣ်အတၢ်သးကညီၤယၤဘၣ်.",
			"14": "<sup>14</sup> အဝဲမၤဆါယၤတဘျီဝံၤတဘျီ, ဒီးထီဒါယၤဒ်ပှၤသုးဖိ တဂၤလၢအသးပျူၢ်ထီၣ်လၢတၢ်သးဒိၣ်အဃိအသိးန့ၣ်လီၤ.",
			"15": "<sup>15</sup> ယဟီၣ်လၢတၢ်သးအုးအဃိဒီးကူထီၣ်သိးထီၣ်ထၢၣ်တၢ်ကံး ညာ်အဆ့ကၤဒီးဆ့ၣ်နီၤဖဲအံၤလၢဖၣ်ဆါအကျါလၢတၢ်ဃၣ် ကွံာ်အပူၤန့ၣ်လီၤ.",
			"16": "<sup>16</sup> ယမဲာ်ဂီၤထီၣ်ဝဲလၢယမဲာ်ထံလီၤအဃိ, ဒီးယမဲာ်ချံတဖၣ်ညီး ထီၣ်ဒီးယတၢ်ထံၣ်တဆှံလၢၤဘၣ်.",
			"17": "<sup>17</sup> မ့မ့ၢ်တၢ်စုဆူၣ်ခီၣ်တကးအတၢ်မၤတအိၣ်ဘၣ်လၢယစုပူၤနီတမံၤ ဘၣ်. ဒီးယတၢ်ထုကဖၣ်န့ၣ်ကဆှီဝဲလီၤ.",
			"18": "<sup>18</sup> ဟီၣ်ခိၣ်ဧၢ, ပာ်ခူသူၣ်တၢ်ကမၣ်တဖၣ်လၢပှၤမၤဘၣ်တ့ၢ်ယၤန့ၣ် တဂ့ၤ. ယတၢ်ကိးထီၣ်လၢတၢ်တီတၢ်လိၤအဂီၢ်န့ၣ်ပျဲအိၣ်ဘှ့ၣ် အိၣ်ဘှီၣ်အီၤတဂ့ၤ.",
			"19": "<sup>19</sup> ခဲကနံၣ်အံၤဒၣ်လဲာ်, ပှၤအုၣ်အသးလၢယဂီၢ်တဂၤအိၣ်ဝဲလၢမူခိၣ်, လၢကဆၢထၢၣ်ဒီးအိၣ်ပှိၤယၤန့ၣ်လီၤ.",
			"20": "<sup>20</sup> ယတံၤသကိးတဖၣ်ဒုၣ်ဒွဲၣ်ယၤဒီးယမဲာ်ချံလူလီၤမဲာ်ထံလၢ ယကစၢ်ယွၤအမဲာ်ညါန့ၣ်လီၤ.",
			"21": "<sup>21</sup> ယဆၢဒိးန့ၢ်ဘၣ်ပှၤတဂၤလၢကဃ့ထီၣ်တၢ်ဆူကစၢ်ယွၤအအိၣ် လၢယဂီၢ်ဒ်ပှၤတဂၤဃ့တၢ်လၢအတံၤသကိးအဂီၢ်အသိးန့ၣ်လီၤ.",
			"22": "<sup>22</sup> ခဲအံၤယနံၣ်ယလါတဖၣ်လဲၤပူၤကွံာ်ဒီး, ယပိာ်ကျဲလၢအတၢ်ဟဲက့ၤ ကဒါက့ၤတအိၣ်ဘၣ်န့ၣ်လီၤ."
		},
		"17": {
			"1": "<sup>1</sup> ယဂံၢ်ယဘါလၢာ်လံ. ယတၢ်အိၣ်မူကကတၢၢ်ဘူးထီၣ်လံ. ယသူၣ်လီၤဘှံးသးလီၤတီၤလီၤ. တၢ်သွၣ်ခိၣ်အိၣ်ကတဲာ်ကတီၤအသးလၢယဂီၢ်လီၤ.",
			"2": "<sup>2</sup> ပှၤကိးဂၤဒဲးဒုၣ်ဒွဲၣ်ယၤဒီးယထံၣ်ဘၣ်အဝဲသ့ၣ်အတၢ်မၤကိၢ်မၤ ဂီၤယၤန့ၣ်လီၤ.",
			"3": "<sup>3</sup> ကစၢ်ယွၤဧၢ, ယမၤတၢ်တီတီလိၤလိၤလီၤ. တူၢ်လိာ်ယတၢ်ကတိၤ တက့ၢ်, ပှၤအဂၤလၢအကဆီၣ်ထွဲတၢ်လၢယစံးတအိၣ်နီတဂၤဘၣ်.",
			"4": "<sup>4</sup> အဂ့ၢ်ဒ်အံၤ, နကးတံာ်ကွံာ်အဝဲသ့ၣ်အသးအတၢ် ကူၣ်တၢ်ဆးသတးဒီးပျဲအဝဲသ့ၣ်မၤနၢၤယၤခဲအံၤတဂ့ၤ.",
			"5": "<sup>5</sup> တၢ်ကတိၤဒိလၢပျၢၤစံးဝဲလၢ, ပှၤလၢအဟ့ၣ်လီၤကွံာ်အတံၤသကိးတဖၣ်လၢကဒိးန့ၢ်ဘၣ်စ့ အဂီၢ်န့ၣ်, အဖိအလံၤတဖၣ်ကတူၢ်ဘၣ်က့ၤတၢ်လၢတၢ်န့ၣ် အဃိလီၤ.",
			"6": "<sup>6</sup> ဒီးခဲအံၤပှၤဂီၢ်မုၢ်သူတၢ်ကတိၤဒိအံၤထီဒါယၤ, ဒီးယကဲထီၣ်ပှၤလၢအမဲာ်ဘၣ်တၢ်ထူးပှဲာ်အီၤလီၤ.",
			"7": "<sup>7</sup> ယမဲာ်ယုာ်ကွံာ်တ့ၢ်လံလၢယတၢ်နးတၢ်ဖှီၣ်အဃိဒီး ယစုယခီၣ်တဖၣ်ဖှံၣ်လီၤဃဲၤလီၤကွံာ်ဒ်တၢ်ကဒုအသိးလီၤ.",
			"8": "<sup>8</sup> ပှၤလၢအစံးလီၤအသးလၢ ပှၤတီပှၤလိၤတဖၣ် ကမၢကမၣ်လၢတၢ်အံၤအဃိဒီးအဝဲသ့ၣ်ခဲလၢာ်စံၣ်ညီၣ် ဃၣ်ယၤဒီးစံးဝဲလၢယတနာ်ယွၤဘၣ်လီၤ.",
			"9": "<sup>9</sup> အန့ၣ်ဒၣ်လဲာ်ပှၤအတီအလိၤကဟံးဃာ်အကျဲ, ဒီးပှၤလၢအစု ကဆှီန့ၣ်အဂံၢ်အဘါဒံးယံာ်ကဒံးဆူၣ်ထီၣ်လီၤ.",
			"10": "<sup>10</sup> ဘၣ်ဆၣ်သုဝဲခဲလၢာ်ဟဲဆၢထၢၣ်လၢယမဲာ်ညါတက့ၢ်. တမ့ၢ်လၢယကထံၣ်န့ၢ်ပှၤကူၣ်သ့လၢအကျါနီတဂၤဘၣ်.",
			"11": "<sup>11</sup> ယမုၢ်နံၤမုၢ်သီတဖၣ်လဲၤပူၤကွံာ်ဝဲ, ယတၢ်ကူၣ်ထီၣ်ဖးလီၤတဖၣ် တကဲထီၣ်လိၣ်ထီၣ်ဘၣ်. ယတၢ်မုၢ်လၢ်လၢာ်ကွံာ်လံ.",
			"12": "<sup>12</sup> ဘၣ်ဆၣ်ယတံၤသကိးသ့ၣ်တဖၣ်စံးဝဲလၢမုၢ်နၤန့ၣ်မ့ၢ်မုၢ်ဆါ အတၢ်ကပီၤဒီးအဝဲသ့ၣ်စံးလၢတၢ်ကပီၤဟဲ ဘူးထီၣ်လံန့ၣ်လီၤ. မ့မ့ၢ်ယသ့ၣ်ညါလၢ ယအိၣ်ဒၣ်လၢတၢ်ခံးတၢ်နၤအပူၤန့ၣ်လီၤ.",
			"13": "<sup>13</sup> ယတၢ်မုၢ်လၢ်ထဲတမံၤဧိၤမ့ၢ်ဒၣ်ပျူၤပူၤဖဲယကမံလီၤဒ်သိး ယကမံလၢတၢ်ခံးကျါအဂီၢ်န့ၣ်လီၤ.",
			"14": "<sup>14</sup> ယကကိးတၢ်သွၣ်ခိၣ်လၢယပၢ်, လၢၣ်ဧိၤဆှးဧိၤတဖၣ်လၢ အအီၣ်ယၤန့ၣ်လၢယမိၢ်မ့တမ့ၢ်ယဒီပုၢ်ဝဲၢ်မုၣ်တဖၣ်လီၤ.",
			"15": "<sup>15</sup> ယတၢ်မုၢ်လၢ်တမံၤမံၤကအိၣ်ဖဲလဲၣ်. မတၤကထံၣ်ယတၢ်မုၢ်လၢ်တမံၤ မံၤန့ၣ်လဲၣ်.",
			"16": "<sup>16</sup> တုၤယလဲၤလီၤဆူပျူၤပူၤန့ၣ်, တၢ်မုၢ်လၢ်တမ့ၢ်ကလဲၤဃုာ် တၢ်ဒီးယၤဘၣ်."
		},
		"18": {
			"1": "<sup>1</sup> ဒီးပှၤရှူၤဃးဖိစီၤဘံးလးစံးဆၢဝဲဒၣ်, စီၤယိၤဘးဧၢ, ပှၤဒ်နၤအသိးတဖၣ်ဆံးယံာ်မးကအိၣ်ဘှီၣ်လဲၣ်. အိၣ်ဒီးတၢ်သးဆးတက့ၢ်. အန့ၣ်ဒီးပကတိၤတၢ်ကသ့လီၤ.",
			"3": "<sup>3</sup> ဘၣ်မနုၤလၢပဘၣ်တၢ်ဆိကမိၣ်ပှၤဒ်ဂီၤဖံးအသိးဒီး ပာ်ပှၤဒ်ပှၤအသးတဆးလၢ နတၢ်ထံၣ်အပူၤန့ၣ်လဲၣ်.",
			"4": "<sup>4</sup> ပှၤလၢအအ့ၣ်ဖှီလီၤအသးလၢအသးထီၣ်အဃိနဲဒၣ်တဂၤဧၢ, မ့ၢ်ဟီၣ်ခိၣ်ကဘၣ်တၢ်လဲၤသဒၣ်အီၤ လၢနဃိစ့ၢ်ကီးဧါ. ဒီးမ့ၢ်လၢၢ်ဧိၤလ့ဧိၤတဖၣ် ကဘၣ်တၢ်သုးကွံာ်အီၤ လၢအလီၢ်န့ၣ်ဧါ.",
			"5": "<sup>5</sup> မ့ၢ်မးပှၤတတီတလိၤဘၣ်အတၢ်ကပီၤန့ၣ်တၢ်ကမၤလီၤပံာ်ဒံးဒၣ် အီၤ, ဒီးအမ့ၣ်အူလၣ်တကဲၤကပီၤကဒီးလၢၤဘၣ်.",
			"6": "<sup>6</sup> မ့ၣ်အူဒၢလၢအဝဲအဒဲပူၤကလီၤပံာ်ကွံာ်ဝဲဒၣ်န့ၣ်လီၤ.",
			"7": "<sup>7</sup> အခီၣ်ခါလၢအဆူၣ်န့ၣ်ကစၢ်လီၤဝဲဒီးအတၢ်ကူၣ်ထီၣ်ဖးလီၤဒၣ်ဝဲ တဖၣ်, န့ၣ်ကဒုးလီၤဃံၤအီၤလီၤ.",
			"8": "<sup>8</sup> အဂ့ၢ်ဒ်အံၤ, အခီၣ်ဒၣ်ဝဲဆှၢအီၤဆူစၤပူၤဒီးဟးဝ့ၤဝီၤလၢ အမၢသလၢၣ်အပူၤလီၤ.",
			"9": "<sup>9</sup> ပျံၤသကွီၤန့ၣ်မၤန့ၢ်အခီၣ်နၢၣ်ခံဒီးဟံးဃာ်အီၤန့ၣ်လီၤ.",
			"10": "<sup>10</sup> တ့ၤခီၣ်ပာ်လီၤခူသူၣ်အသးလၢဟီၣ်ခိၣ်လိၤဒီးထုဘၣ်တၢ်ပာ်လီၤ အီၤခီလၢအဂီၢ်လၢအကျဲပူၤန့ၣ်လီၤ.",
			"11": "<sup>11</sup> တၢ်မၤပျံၤမၤဖုးတဖၣ်န့ၣ်အိၣ်ခိးဝးတရံးအီၤဒီးပိာ်ထွဲအခီၣ်ခါ ကိးခါဒဲးန့ၣ်လီၤ.",
			"12": "<sup>12</sup> အဝဲထူးတီၤတ့ၢ်ဝဲဘၣ်ဆၣ်ခဲအံၤသၣ်ဝံၤလီၤဒိဝဲလီၤ. ဒီးတၢ်တတၢးတနါအိၣ်ဆၢထၢၣ်ခိးအီၤဖဲအကပၤန့ၣ်လီၤ.",
			"13": "<sup>13</sup> တၢ်ဆါသံသတြိာ်ကရၤလီၤအသးလၢအနီၢ်ခိအလိၤ ဒီးကမၤကျၣ်ကွံာ်အစုဒုၣ်ဒီးအခီၣ်တဖၣ်န့ၣ်လီၤ.",
			"14": "<sup>14</sup> အဝဲဘၣ်တၢ်ထဲးကွံာ်အီၤလၢဒဲလၢအဝဲအိၣ်ဂၢၢ်ကျၢၤဝဲလၢအပူၤ, ဒီးဘၣ်တၢ်တွံၢ်ထုးထီၣ်အီၤလၢကကွၢ်ဆၢၣ်မဲာ်တၢ်သံအစီၤပၤ အဂီၢ်န့ၣ်လီၤ.",
			"15": "<sup>15</sup> ဖဲကးဘၣ်တၢ်ဖှံလီၤအီၤလၢ ကမၤကဆှီကွံာ်တၢ်ဆူးတၢ်ဆါ အဃၢ်ဝံၤအလီၢ်ခံန့ၣ်, ခဲအံၤပှၤတဂၤဂၤကအိၣ်ဆိးလၢ အဒဲပူၤလီၤ.",
			"16": "<sup>16</sup> အဂံၢ်ဒီးအဒ့တဖၣ်လီၤညွံးဒီးဃ့ထီကွံာ်ဝဲဒၣ်န့ၣ်လီၤ.",
			"17": "<sup>17</sup> တၢ်သ့ၣ်နီၣ်ထီၣ်က့ၤအီၤန့ၣ်ကလီၤမၢ်ကွံာ်လၢဟီၣ်ခိၣ်ချၢ, ဒီးလၢထံကီၢ်ပူၤန့ၣ်အမံၤတအိၣ်နီတတီၤလၢၤဘၣ်.",
			"18": "<sup>18</sup> အဝဲကဘၣ်တၢ်ဟီထီၣ်ကွံာ်အီၤလၢပှၤမူအကီၢ်ဒီးကဘၣ်တၢ် ဟီထီၣ်ကွံာ်အီၤလၢတၢ်ကပီၤဆူတၢ်ခံးတၢ်နၤအပူၤန့ၣ်လီၤ.",
			"19": "<sup>19</sup> အဝဲအဖိအလံၤမ့တမ့ၢ် အစၢၤအသွဲၣ်တဖၣ်တအိၣ် လၢအပှၤဂီၢ်မုၢ်အကျါလၢၤဘၣ်. တၢ်လီၢ်ဖဲတဘျီအဝဲအိၣ်မူတ့ၢ်ဝဲန့ၣ်, ပှၤမူတ့ၢ်ဒံးတအိၣ် နီတဂၤဘၣ်.",
			"20": "<sup>20</sup> စးထီၣ်လၢမုၢ်ထီၣ်တုၤဆူ မုၢ်နုာ်န့ၣ်, ပှၤလၢအနၢ်ဟူဘၣ်အဝဲ အတၢ်ဟဲဝံခဲလၢာ်, ကဖံးတကုၣ်ခီတကုၣ်ဒီး ကနိးကစုာ်လၢ တၢ်ပျံၤတၢ်ဖုးအပူၤလီၤ.",
			"21": "<sup>21</sup> တၢ်အံၤမ့ၢ် ပှၤအၢပှၤသီတဖၣ် အတၢ်ဘူၣ်တၢ်တီၢ် ပှၤတဖၣ်လၢအတပာ်လ့ၢ်ပာ်ကါကစၢ်ယွၤနီတစဲး အတၢ်ဘူၣ်တၢ်တီၢ်န့ၣ်လီၤ."
		},
		"19": {
			"1": "<sup>1</sup> ဒီးစီၤယိၤဘးစံးဆၢဝဲဒၣ်, “သုကမၤနးမၤဖှီၣ်ယၤဒီးမၤ လီၤသဘှံးယၤလၢတၢ်ကတိၤတဖၣ်န့ၣ်ဆံးယံာ်လဲၣ်.”",
			"3": "<sup>3</sup> သုကတိၤတရီတပါယၤတဘျီဝံၤတဘျီဒီးမ့ၢ်သုတမဲာ်ဆှးဘၣ် လၢသုမၤကမၣ်ယၤအဃိဘၣ်န့ၣ်ဧါ.",
			"4": "<sup>4</sup> ယမ့ၢ်မၤကမၣ်တ့ၢ်တၢ်ဒၣ်လဲၣ်, တၢ်န့ၣ်မၤဆါသုဒ်လဲၣ်.",
			"5": "<sup>5</sup> သုဆိကမိၣ်လၢသုဂ့ၤန့ၢ်ယၤဒီးပာ်ယတၢ်ကိၢ်တၢ်ဂီၤတဖၣ်ဒ် တၢ်အုၣ်သးအသးလၢယတၢ်ကမၣ်အဂီၢ်န့ၣ်လီၤ.",
			"6": "<sup>6</sup> မ့ၢ်သုတထံၣ်လၢကစၢ်ယွၤမၤတ့ၢ်တၢ်အံၤန့ၣ်ဘၣ်ဧါ. အဝဲပာ်လီၤပျံၤသကွီၤလၢကဖီၣ်န့ၢ်ယၤလီၤ.",
			"7": "<sup>7</sup> ကွၢ်ကွၢ်ယကိးထီၣ်လၢတၢ်မၤဆူၣ်အဃိ, ဒီးတၢ်တကနၣ် ဘၣ်ယကလုၢ်ဘၣ်. ယတၢ်ကိးထီၣ်လၢတၢ်စံၣ်ညီၣ်တီအဂီၢ် န့ၣ်ပှၤတနၢ်ဟူနီတဂၤဘၣ်.",
			"8": "<sup>8</sup> ကစၢ်ယွၤတြီဃာ်ယကျဲဒီးယလဲၤတၢ်တသ့ဘၣ်. အဝဲပာ်လီၤတၢ်ခံးလၢယကျဲအဖီခိၣ်န့ၣ်လီၤ.",
			"9": "<sup>9</sup> အဝဲဟံးထီၣ်ကွံာ်ယတၢ်ထူးတၢ်တီၤခဲလၢာ်ဒီးဘ့ၣ်ကွံာ်ယလၤ ကပီၤန့ၣ်လီၤ.",
			"10": "<sup>10</sup> အဝဲတီၢ်ပကူၣ်လီၤသဘှံးယၤဝးတရံးန့ၣ်လီၤ. အဝဲထဲးထီၣ်ကွံာ် ယတၢ်မုၢ်လၢ်ဒီးပာ်တီၢ်ယၤဒ်သိးယကလီၤညွံးဒီးသံကွံာ်န့ၣ်လီၤ.",
			"11": "<sup>11</sup> ဒီးကစၢ်ယွၤအသးထီၣ်ကဲၤထီၣ်ထီဒါယၤဒီးပာ်ယၤလၢအဒုၣ်အဒါ တဂၤလီၤ.",
			"12": "<sup>12</sup> အဝဲဆှၢလီၤအသုးမုၢ်သံၣ်ဘိဒ်သိးအကဒုးတၢ်ထီဒါယၤဒီးစူၣ် လီၤတၢ်ကျိၤဒီးပာ်လီၤပှၤသုးဖိလၢ ကဝီၤဃာ်ယဒဲအဂီၢ်လီၤ.",
			"13": "<sup>13</sup> ကစၢ်ယွၤဒုးညိကွံာ်ယဒီပုၢ်ဝဲၢ်ခွါတဖၣ်ယံၤဒီးယၤ မ့ၢ်ပှၤသမှံၤလၢ ပှၤလၢအသ့ၣ်ညါတ့ၢ်ယၤတဖၣ်အဂီၢ်လီၤ.",
			"14": "<sup>14</sup> ယဘူးယတံၢ်ဒီးယတံၤသကိးသ့ၣ်တဖၣ်ညိကွံာ်တ့ၢ်ယၤလံ.",
			"15": "<sup>15</sup> ပှၤလၢအကဲတ့ၢ်ယပှၤသမှံၤတဖၣ်သးပ့ၤနီၣ်ကွံာ်ယၤဒီးယကုၢ် ပိာ်မုၣ်တဖၣ်ပာ်ယၤဒ်ပှၤသမှံၤလၢလီၢ်ဂၤအသိးန့ၣ်လီၤ. ယကဲထီၣ်ပှၤတခီထံတခီကီၢ်ဖိတဂၤလၢအဝဲသ့ၣ်အမဲာ်ညါလီၤ.",
			"16": "<sup>16</sup> ဖဲယကိးနုာ်ယခ့ယပှၤတဂၤဒီးဖဲယဃ့ကညးအီၤလၢယထးခိၣ်ဒၣ်လဲာ် န့ၣ်အဝဲတစံးဆၢတၢ်ဘၣ်.",
			"17": "<sup>17</sup> ယတၢ်သါမ့ၢ်တၢ်သးဘၣ်အၢလၢယမါအဂီၢ်ဒီးအဒီပုၢ်ဝဲၢ်ခွါဒၣ်ယဲ တဖၣ်ဒၣ်လဲာ်အသးတအိၣ်ယၤဘၣ်",
			"18": "<sup>18</sup> ဖိဒံဖိသၣ်တဖၣ်ဒၣ်လဲာ်မၤတရီတပါယၤဒီးနံၤဘၣ်ဖၣ်လဲယၤ ဖဲအထံၣ်ယၤန့ၣ်လီၤ.",
			"19": "<sup>19</sup> ကယဲၢ်ယတံၤသကိးတံၢ်နီၣ်တဖၣ်သးဘၣ်အၢယၤဒီးပှၤလၢ ယအဲၣ်အီၤဒိၣ်မးတဖၣ်ဃၣ်ကွံာ်အသးထီဒါယၤလီၤ.",
			"20": "<sup>20</sup> ယဖံးယညၣ်စဲဘူးဒီးယဃံ, ဒီးအိၣ်တ့ၢ်ဒၣ်ထဲယမဲအကူၤ ဧိၤန့ၣ်လီၤ.",
			"21": "<sup>21</sup> အိယတံၤသကိးသုဝဲသ့ၣ်ဧၢ, သူၣ်ကညီၤသးကညီၤယၤ, သူၣ်ကညီၤသးကညီၤယၤတက့ၢ်. အဂ့ၢ်ဒ်အံၤကစၢ်ယွၤ အစုဆီၣ်လီၤယၤလံ.",
			"22": "<sup>22</sup> သုမၤအၢမၤနးယၤဒ်ကစၢ်ယွၤမၤဝဲအသိးန့ၣ်မ့ၢ်အဘၣ်မနုၤလဲၣ်. ဆါထဲယဖံးယညၣ်ဧိၤန့ၣ်သုတသးမံဒံးဘၣ်ဧါ.",
			"23": "<sup>23</sup> မ်ယတၢ်ကတိၤတဖၣ်ဘၣ်တၢ်ကွဲးလီၤအီၤန့ၣ်တက့ၢ်. မ်အဘၣ်တၢ်ကွဲးနီၣ်အီၤလၢလံာ်အပူၤန့ၣ်တက့ၢ်.",
			"24": "<sup>24</sup> မ်အဘၣ်တၢ်စိးပျၤအီၤဒီးထးပျၤ, ကွဲးအီၤဒီးစၢၢ်ထံလၢ လၢၢ်အလိၤဒ်သိးကအိၣ်ဂၢၢ်ကျၢၤလီၤထူလီၤယိာ်တက့ၢ်.",
			"25": "<sup>25</sup> အဂ့ၢ်ဒ်အံၤ, ယသ့ၣ်ညါလၢယပှၤပှ့ၤက့ၤယၤတဂၤမူဝဲ, ဒီးလၢခံကတၢၢ်န့ၣ်ကဂဲၤဆၢထၢၣ်အုၣ်အသးလၢယဂီၢ်လၢ ဟီၣ်ခိၣ်အံၤန့ၣ်လီၤ.",
			"26": "<sup>26</sup> တၢ်ဆူးတၢ်ဆါမ့ၢ်အီၣ်ကွံာ်ယဖံးဒၣ်လဲာ်, ဖဲယအိၣ်ဒံးဒီးနီၢ် ခိအံၤန့ၣ်ယကထံၣ်ဘၣ်ကစၢ်ယွၤလီၤ.",
			"27": "<sup>27</sup> ယကထံၣ်အီၤလၢယမဲာ်ချံဒၣ်ယဲဒီးအဝဲတမ့ၢ်ပှၤသမှံၤဘၣ်. ယသးလီၤဘှါလၢယပူၤ, မ့ၢ်လၢသုစံး,",
			"28": "<sup>28</sup> ပမၤနးမၤဖှီၣ်အီၤကသ့ဒ်လဲၣ်. အတၢ်ကီတၢ်ခဲအခီၣ်ထံးခီၣ်ဘိန့ၣ်မ့ၢ်ဒၣ်အကစၢ်ဒၣ်ဝဲအဃိန့ၣ် လီၤ.",
			"29": "<sup>29</sup> မ့မ့ၢ်ခဲကနံၣ်အံၤ, ပျံၤနးဧိၤဘီဧိၤတက့ၢ်. နးဧိၤဘီဧိၤလၢအဟဲ စိာ်ကစၢ်ယွၤအတၢ်သးထီၣ်လၢတၢ်ဒဲးဘးအဖီခိၣ်, ဒ်သိးသု ကသ့ၣ်ညါလၢပှၤအိၣ်ဝဲတဂၤလၢအစံၣ်ညီၣ်တၢ်န့ၣ်လီၤ."
		},
		"20": {
			"1": "<sup>1</sup> ဒီးပှၤနၤမးဖိစီၤစိဖၣ်စံးဝဲဒၣ်, စီၤယိၤဘးဧၢ, နမၤဟးဂီၤယသးလီၤ. ဒီးခဲကနံၣ်အံၤယသးတစူၤလၢယကစံးဆၢနၤလၢၤဘၣ်.",
			"3": "<sup>3</sup> တၢ်လၢနကတိၤတ့ၢ်လံန့ၣ်မ့ၢ်တၢ်ကတိၤတရီတပါ, ဘၣ်ဆၣ်ယကစံးဆၢနၤဒ်လဲၣ်န့ၣ်ယနီၢ်ကစၢ်ဒၣ်ယဲယသ့ၣ်ညါလီၤ.",
			"4": "<sup>4</sup> နသ့ၣ်ညါသပှၢ်တၢၢ်လၢပျၢၤလံၤလံၤ, ဖဲတၢ်ပာ်လီၤတ့ၢ်ပှၤ ကညီလၢအဆိကတၢၢ်ဟီၣ်ခိၣ်ချၢန့ၣ်,",
			"5": "<sup>5</sup> တၢ်သူၣ်ဖှံသးညီအိၣ်တယံာ်ဘၣ်ဒီးပှၤတတီတလိၤနီတဂၤဘၣ်. အဝဲမ့ၢ်ဒိၣ်ထီၣ်, ထီထီၣ်, ထီဝဲတုၤလၢမူခိၣ်ဒီးထီဝဲတုၤဒၣ်လဲာ် အခိၣ်တုၤဃီၤဆူတၢ်အၢၣ်တဖၣ်",
			"6": "<sup>6</sup> အဂီၤမ့ၢ်ထီထီၣ်ဘးဝဲဆူမူခိၣ်ဒီးအခိၣ်မ့ၢ်တုၤဆူတၢ်အၢၣ် ဒၣ်လဲာ်,",
			"7": "<sup>7</sup> ဘၣ်ဆၣ်အဝဲကဘၣ်တၢ်အူဒံကွံာ်အီၤဒ်ဖၣ်ကမူၣ်အသိးန့ၣ်လီၤ. ပှၤလၢအသ့ၣ်ညါညီနုၢ်အီၤတဖၣ် ကကမၢကမၣ်လၢ မ့ၢ်အဝဲသ့ၣ်လဲၤတုၤဆူလဲၣ်န့ၣ်လီၤ.",
			"8": "<sup>8</sup> အဝဲကဟါမၢ်ကွံာ်ဒ်တၢ်မံမီၢ်အသိးဒီးတၢ်တထံၣ်န့ၢ်ဘၣ်အီၤလၢၤ ဘၣ်ဒ်တၢ်ထံၣ်လၢညါခီလၢမုၢ်နၤအသိးန့ၣ်လီၤ.",
			"9": "<sup>9</sup> ပှၤတတီတလိၤကဟါမၢ်ကွံာ်လၢ တၢ်လီၢ်ဖဲအဝဲသ့ၣ်ညီနုၢ်အိၣ်ဆိးတ့ၢ်ဝဲ,",
			"10": "<sup>10</sup> ဒီးအဖိခွါတဖၣ်ကမၤလိၤမၤဘၣ်က့ၤအသးဒီးပှၤဖှီၣ်ဖိယာ်ဖိ ဒီးကဟ့ၣ်က့ၤတၢ်ထူးတၢ်တီၤလၢအဝဲအီၣ်ကဘျံးကဘျၣ် တ့ၢ်ဝဲန့ၣ်လီၤ.",
			"11": "<sup>11</sup> အနီၢ်ခိဖျါစၢ်ဒီးပှဲၤဂံၢ်ပှဲၤဘါသနာ်က့, တယံာ်ဘၣ်န့ၣ်ကကဲထီၣ်ဟီၣ်ခိၣ်ကမူၣ်လီၤ.",
			"12": "<sup>12</sup> တၢ်အၢမ့ၢ်တၢ်ဝံၣ်ဝဲဘဲဝဲလၢအဝဲအဂီၢ်, တုၤဒၣ်လဲာ်အဝဲကမၢၤဃာ်ဝဲတနီၤလၢအကိာ်ပူၤဒီးသးခုလၢ အတၢ်ဝံၣ်တတၢ်ဘဲအဃိ,",
			"14": "<sup>14</sup> ဘၣ်ဆၣ်ဒီး တၢ်အီၣ်န့ၣ် ကကဲထီၣ်က့ၤတၢ်အခၣ်နးနးကလဲာ်လၢ အကဖုပူၤ, ခၣ်ဝဲဒ်ကယဲၢ်မ့ၢ်တၢ်စုၣ်တမံၤလၢ်လၢ်အသိးန့ၣ်လီၤ.",
			"15": "<sup>15</sup> ပှၤတတီတလိၤကဘှီးထီၣ်ကွံာ်တၢ်စုလီၢ်ခီၣ်ခိၣ်လၢအယူၢ်လီၤ တ့ၢ်ဝဲ, ဒီးကစၢ်ယွၤကဟံးန့ၢ်က့ၤလၢအဟၢဖၢပူၤဒၣ်လဲာ် န့ၣ်လီၤ.",
			"16": "<sup>16</sup> အဝဲကဆူးအီၣ်ဝဲဂုၢ်အၢတဖၣ်အစုၣ်ဒီးဂုၢ်ဘီၣ်အီးအမဲထွံၣ်က မၤသံအီၤလီၤ. တၢ်လၢပှၤအၢပှၤသီတဂၤယူၢ်လီၤဝဲန့ၣ် လီၤဂာ်ဒ်တၢ်စုၣ်အသိး, တၢ်န့ၣ်မၤသံအီၤလီၤဂာ်ဒီး ဂုၢ်သ့ၣ်လၢအစုၣ်အိၣ်, အတၢ်အ့ၣ်အီၤန့ၣ်လီၤ.",
			"17": "<sup>17</sup> အဝဲဒၣ်တအိၣ်မူတုၤအထံၣ်ဘၣ်သ့ၣ်စၤယံးအသိ အထံကျိတဖၣ်မ့တမ့ၢ် ထံကျိၤတဖၣ်လၢ အယွၤလီၤဒီး တၢ်နုၢ်ထံဒီးကနဲစီန့ၣ်ဘၣ်.",
			"18": "<sup>18</sup> ကယဲၢ်တၢ်လၢအမၤတ့ၢ်ဝဲလၢအဂီၢ်ခဲလၢာ်န့ၣ် ကဟ့ၣ် လီၤကွံာ်ဝဲဒီး ကမုာ်လၤသးခုလၢအတၢ် ထူးတၢ်တီၤအပူၤအတၢ်ခွဲးတၢ်ယာ်တအိၣ်ဘၣ်",
			"19": "<sup>19</sup> အဂ့ၢ်ဒ်အံၤ, မၤအၢမၤသီဒီးလဲၤသဒၣ်ပှၤဖှီၣ်ဖိယာ်ဖိ, ဟံးန့ၢ်ဆူၣ်ဟံၣ်တဖၣ်လၢအတသူၣ်ထီၣ်ဘၣ်ဝဲဘၣ်လီၤ.",
			"20": "<sup>20</sup> တသးမံဘၣ်လၢအတၢ်သူၣ်လီသးကွံနီတဘျီဘၣ်.",
			"21": "<sup>21</sup> မ့ၢ်အအီၣ်တၢ်တုၤတၢ်အိၣ်လီၤတဲာ်တအိၣ်နီတမံၤဘၣ်သတး ဒီးအတၢ်ထူးတၢ်တီၤတအိၣ်ဂၢၢ်ဆိးကျၢၤဘၣ်လီၤ.",
			"22": "<sup>22</sup> လၢအတၢ်လၢတၢ်ပှဲၤခဲလၢာ်အပူၤန့ၣ်တၢ်ကိၢ်တၢ်ဂီၤကချုးန့ၢ်အီၤ တၢ်ကီတၢ်ခဲအသဟီၣ်အဆှုၣ်ကတၢၢ်ကလီၤဘၣ်လၢ အလိၤလီၤ.",
			"23": "<sup>23</sup> ပျဲအအီၣ်တၢ်လၢအအဲၣ်ဒိးအီၣ်ဝဲခဲလၢာ်တက့ၢ်. ကစၢ်ယွၤကစံၣ်ညီၣ်အီၤလၢတၢ်သးဒိၣ်, တၢ်သးဖျိးအပူၤ န့ၣ်လီၤ.",
			"24": "<sup>24</sup> မ့ၢ်ဃ့ၢ်ပူၤဖျဲးကွံာ်လၢစုကဝဲၤထးအအိၣ်ဘၣ်ဆၣ်ဒီးချံၣ်တိၢ် ဘီအပျၢ်ကဆဲးဖျိအီၤလီၤ.",
			"25": "<sup>25</sup> ပျၢ်တဘ့ၣ်ဆဲးဖျိအဝဲအနီၢ်ခိ, ဒီးအသွံၣ်ကယွၤလီၤထွဲပျၢ်ကနၣ် လၢအကတြ့ၣ်ကတြိၣ်အခံ ဒီးတၢ်ပျံၤတၢ်ဖုးကလီၤဘၣ်အီၤလီၤ.",
			"26": "<sup>26</sup> ကယဲၢ်တၢ်ခဲလၢာ်လၢအပာ်ဖှိၣ်ဝဲန့ၣ်ဘၣ်တၢ်မၤဟးဂီၤကွံာ်အီၤ, မ့ၣ်အူလၢတဘၣ်တၢ်ဆိၣ်ကဲၤထီၣ်လၢပှၤကညီအစုန့ၣ်ကအီၣ် ကွံာ်အီၤဒီးအပှၤဟံၣ်ဖိခဲလၢာ်န့ၣ်လီၤ.",
			"27": "<sup>27</sup> မူခိၣ်လီၣ်ဖျါထီၣ်ပှၤအံၤအတၢ်ဒဲးဘးဒီးဟီၣ်ခိၣ်ဟ့ၣ်တၢ်အုၣ် အသးထီဒါအီၤလီၤ.",
			"28": "<sup>28</sup> ကယဲၢ်အဝဲအတၢ်ထူးတၢ်တီၤခဲလၢာ်ကဘၣ်တၢ်မၤဟးဂီၤကွံာ်လၢ ကစၢ်ယွၤအတၢ်သးထီၣ်အပူၤဒ်ထံဒိၣ်ခိၣ်ယွၤစိာ်ကွံာ်တၢ်အသိး န့ၣ်လီၤ.",
			"29": "<sup>29</sup> အဝဲအံၤမ့ၢ်ပှၤတတီတလိၤတဖၣ်အတၢ်ဟဲဝံဒီးတၢ်န့ၢ်သါလၢ ကစၢ်ယွၤပာ်လီၤအီၤလၢအဝဲသ့ၣ်အဂီၢ်န့ၣ်လီၤ."
		},
		"21": {
			"1": "<sup>1</sup> ဒီးစီၤယိၤဘးစံးဆၢဝဲဒၣ်, ဒိကနၣ်ယတၢ်ကတိၤတဖၣ်လီၤ တံၢ်လီၤဆဲးတက့ၢ်. အဝဲန့ၣ်ကမ့ၢ်တၢ်မၤမုာ်ထီၣ်က့ၤလၢသု ဟ့ၣ်ယၤန့ၣ်လီၤ.",
			"3": "<sup>3</sup> ပျဲယကကတိၤတၢ်တက့ၢ်. မ့ၢ်ဝံၤန့ၣ်သုသးမ့ၢ်အိၣ်ဒီးကတိၤ ဒုၣ်ဒွဲၣ်တၢ်တက့ၢ်.",
			"4": "<sup>4</sup> ယဲဒၣ်အံၤယဂ့ၢ်လိာ်ဘှီလိာ်ဒီးပှၤကညီစ့ၢ်ကီးဧါ. ယအိၣ်ဒီးတၢ်အဂ့ၢ်အခၢးလၢ အဂ့ၤလၢ ယသု တသးစူၤတဂ့ၤလီၤ.",
			"5": "<sup>5</sup> ကွၢ်ယၤ, ဒီးကမၢကမၣ်တက့ၢ်. ကးတံာ်သုထးခိၣ် ဒီးသုစုန့ၣ်တက့ၢ်.",
			"6": "<sup>6</sup> တုၤယဆိကမိၣ်ထီၣ်ယဲတၢ်မၤတ့ၢ်လံအသးဒီးယၤန့ၣ်ယသး လီၤကတုၤ, ဒီးယကနိးကစုာ်ဒီးဟူးဝးယဲဒၣ်န့ၣ်လီၤ.",
			"7": "<sup>7</sup> ကစၢ်ယွၤပျဲပှၤတၢ်ဒဲးဘးဖိတဖၣ်မူဝဲ, သးပှၢ်ထီၣ်ဝဲဒီးဘီၣ် ထီၣ်ညီထီၣ်န့ၣ်ဘၣ်မနုၤလဲၣ်.",
			"8": "<sup>8</sup> အဝဲသ့ၣ်အိၣ်ဒီးအဖိတဖၣ်ဒီးအလံၤတဖၣ်ဒီး အိၣ်မူလၢကထံၣ်ဘၣ်အဝဲသ့ၣ်အတၢ်ဒိၣ်ထီၣ်န့ၣ်လီၤ.",
			"9": "<sup>9</sup> ကစၢ်ယွၤတဟဲစိာ်တၢ်ဟးဂူာ်ဟးဂီၤဆူအဟံၣ်တဖၣ်န့ၣ်ဘၣ်. အဝဲသ့ၣ်တအိၣ်မူဘၣ်လၢတၢ်ပျံၤတၢ်ဖုးအပူၤနီတဘျီဘၣ်.",
			"10": "<sup>10</sup> အဂီၤဖံးဖါတဖၣ်အချံအသၣ်ဂ့ၤဝဲဒီးအဂီၤဖံးမိၢ်တဖၣ်ဖှံလီၤ ဒီးအဟုးတဟးဂီၤဘၣ်.",
			"11": "<sup>11</sup> အဖိအလံၤတဖၣ်ဃ့ၢ်ဒီးလိာ်ကွဲဝဲဒ်သိဖိတဖၣ်အသိး,",
			"12": "<sup>12</sup> ဒီးဂဲၤကလံၣ်လၢတၢ်သးဝံၣ်အိၣ်ဃုာ်ဒီးတနၢ်ဒီးပံအသီၣ် န့ၣ်လီၤ.",
			"13": "<sup>13</sup> မၤလၢာ်အမုၢ်နံၤတဖၣ်လၢတၢ်ဘီၣ်တၢ်ညီအပူၤဒီးလဲၤလီၤ ဆူပျူၤပူၤမုာ်မုာ်ခုၣ်ခုၣ်လီၤ.",
			"14": "<sup>14</sup> ပှၤတတီတလိၤစံးဘၣ်ကစၢ်ယွၤ, ဟးထီၣ်ကွံာ်လၢပအိၣ်တက့ၢ်. တၢ်သ့ၣ်ညါနကျဲဧိၤကပူၤဧိၤန့ၣ်တဘၣ်ဘၣ်ပသးဘၣ်.",
			"15": "<sup>15</sup> အဝဲသ့ၣ်ဆိကမိၣ်ဝဲလၢအလီၢ်တအိၣ်လၢကမၤကစၢ်ယွၤအတၢ် မၤမ့ၢ်ဂ့ၤ, အဘျူးတအိၣ်လၢကဘါထုကဖၣ်တၢ်ဆူယွၤအအိၣ် မ့ၢ်ဂ့ၤန့ၣ်ဘၣ်.",
			"16": "<sup>16</sup> အဝဲသ့ၣ်စံးဝဲလၢအမၤနၢၤတၢ်န့ၣ်မ့ၢ်လၢအဂံၢ်အဘါဒၣ်ဝဲ, ဘၣ်ဆၣ်ဒီးအဝဲသ့ၣ်အတၢ်ဆိကမိၣ်အကျဲန့ၣ်ယတူၢ်လိာ် တသ့ဘၣ်.",
			"17": "<sup>17</sup> ပှၤတတီတလိၤအမ့ၣ်အူဒၢန့ၣ်ဘၣ်တၢ်မၤလီၤပံာ်အီၤတစုစုဧါ. မ့ၢ်အဝဲသ့ၣ်ဘၣ်ကွၢ်ဆၢၣ်မဲာ်ဒီးတၢ်နးတၢ်ဖှီၣ်တဂၤဂၤဧါ. မ့ၢ်ကစၢ်ယွၤစံၣ်ညီၣ်ပှၤတတီတလိၤလၢတၢ်သးဒိၣ်အပူၤ,",
			"18": "<sup>18</sup> ဒီးအူဖျိးကွံာ်အဝဲသ့ၣ်လီၤဂာ်ဒ်လီၢ်ဧိၤဒံးဧိၤလၢကလံၤအ ကျါမ့ၢ်ဂ့ၤ, ဒ်ဖ့လၢကလံၤမုၢ်စိာ်ကွံာ်အီၤအသိးမ့ၢ်ဂ့ၤတဘျီဘျီ ဧါ.",
			"19": "<sup>19</sup> သုစံးသုဝဲလၢကစၢ်ယွၤစံၣ်ညီၣ်ဖိတဂၤလၢအပၢ်အတၢ်ဒဲးဘး တဖၣ်အဃိန့ၣ်လီၤ. တမ့ၢ်ဘၣ်. မ်ကစၢ်ယွၤစံၣ်ညီၣ်ပှၤတၢ်ဒဲး ဘးဖိတဖၣ်ဒၣ်ဝဲ, ဒီးပာ်ဖျါထီၣ်လၢအမၤတၢ်အံၤမ့ၢ်လၢအဝဲ သ့ၣ်အတၢ်ဒဲးဘးတဖၣ်အဃိန့ၣ်တက့ၢ်.",
			"20": "<sup>20</sup> မ်အမဲာ်ကထံၣ်ဘၣ်အတၢ်ဟးဂီၤဒၣ်ဝဲဒီးမ်အအီဘၣ်သ့တၢ် လၢာ်ကစၢ်ယွၤအတၢ်သးထီၣ်န့ၣ်တက့ၢ်.",
			"21": "<sup>21</sup> တုၤပှၤတဂၤအတၢ်အိၣ်မူကတၢၢ်ကွံာ်ဝဲဒၣ်န့ၣ်ဒီးမ့ၢ်အဘၣ်ယိာ် တၢ်လၢအဟံၣ်ဖိဃီဖိလၢအအိၣ်လီၤတဲာ်တဖၣ်အဂီၢ်ကသ့ဒံးဧါ.",
			"22": "<sup>22</sup> ကစၢ်ယွၤလၢအစံၣ်ညီၣ်ဒၣ်လဲာ်ပှၤအိၣ်လၢတၢ်လီၢ်ထီၣ်ထီတဖၣ် န့ၣ်ပှၤတဂၤဂၤသိၣ်လိအီၤလၢတၢ်သ့ၣ်ညါဘၣ်ကသ့ဧါ.",
			"23": "<sup>23</sup> ပှၤတနီၤအိၣ်ဆူၣ်အိၣ်ချ့လၢလၢပှဲၤပှဲၤတုၤမုၢ်တနံၤလၢအသံ ဝဲန့ၣ်လီၤ.",
			"24": "<sup>24</sup> အဝဲသ့ၣ်သံဝဲမုာ်မုာ်ခုၣ်ခုၣ်ဒီးမံသူၣ်မံသးလီၤ.",
			"25": "<sup>25</sup> ပှၤအဂၤတနီၤတၢ်သးဖှံတအိၣ်ဒီးအီၤနီတစုဘၣ်. အိၣ်မူဒီးသံဝဲဃုာ်ဒီးတၢ်သးဆါန့ၣ်လီၤ.",
			"26": "<sup>26</sup> ဘၣ်ဆၣ်ပှၤခဲလၢာ်သံဒီးဘၣ်တၢ်ခူၣ်လီၤကွံာ်အီၤဒ်သိးသိး, ဒီးလၢၢ်ဧိၤဆှးဧိၤမၤဘၢအဝဲသ့ၣ်လီၤ.",
			"27": "<sup>27</sup> ကွၢ်ကွၢ်, ယသ့ၣ်ညါသုတၢ်ဆိကမိၣ်, ဒီးတၢ်လၢသုကူၣ်ထီၣ် တၢ်တတီတလိၤထီဒါယၤလီၤ.",
			"28": "<sup>28</sup> အဂ့ၢ်ဒ်အံၤသုစံး, ပဒိၣ်ဖးဒိၣ်တဖၣ်အဟံၣ်န့ၣ်မ့ၢ်အအိၣ်ဖဲလဲၣ်. ဒီးပှၤတတီတလိၤတဖၣ်အအိၣ်တၢ်အလီၢ်န့ၣ်မ့ၢ်အအိၣ်ဖဲလဲၣ်.",
			"29": "<sup>29</sup> မ့ၢ်သုတကတိၤတၢ်ဒီးပှၤလဲၤတၢ်ဖိတဖၣ်န့ၣ်ဘၣ်ဧါ. မ့ၢ်သုတသ့ၣ်ညါတၢ်ဂ့ၢ်လၢအဝဲသ့ၣ်ဟဲက့ၤစိာ်ဝဲဘၣ်ဧါ.",
			"30": "<sup>30</sup> လၢမုၢ်တနံၤလၢကစၢ်ယွၤအသးဒိၣ်ထီၣ်ဒီးစံၣ်ညီၣ်တၢ်န့ၣ်ပှၤ တတီတလိၤတပူၤဖျဲးဝဲထီဘိန့ၣ်ဘၣ်ဧါ.",
			"31": "<sup>31</sup> ပှၤလၢအကဆှိးအီၤမ့တမ့ၢ်ကဟ့ၣ်ဆၢတၢ်လၢ အဝဲမၤတ့ၢ်ဝဲန့ၣ်, တအိၣ်နီတဂၤဘၣ်.",
			"32": "<sup>32</sup> တုၤအဝဲဘၣ်တၢ်စိာ်လီၤအီၤဆူအတၢ်သွၣ်ခိၣ်, အတၢ်သွၣ် ခိၣ်လၢအဘၣ်တၢ်ခိးကွၢ်အီၤဂ့ၤဂ့ၤန့ၣ်.",
			"33": "<sup>33</sup> ပှၤအကထိတဖၣ်လဲၤပိာ်ထွဲဝဲတၢ်လဲၤစိာ်လီၤအီၤ, ဆူတၢ်သွၣ်ခိၣ်ဒီးဟီၣ်ခိၣ်ဘၣ်တၢ်ဖှံလီၤအီၤ ကယီလီလၢ အစိၣ်အဖီခိၣ်လီၤ.",
			"34": "<sup>34</sup> ဒီးသုဝဲသ့ၣ်, သုကျဲးစၢးမၤမုာ်ယၤ လၢတၢ်ကတိၤကလီကလီလီၤ. တၢ်စံးဆၢကိးထံၣ်လၢ သုဟ့ၣ် ထီၣ်မ့ၢ်တၢ်လီတၢ်ဝ့ၤလီၤ."
		},
		"22": {
			"1": "<sup>1</sup> ဒီးပှၤတ့ၤမၣ်ဖိစီၤအလံဖးစးစံးဆၢဝဲဒၣ်, ပှၤကညီတဂၤမၤဘျုးမၤဖှိၣ်ကစၢ်ယွၤဘၣ်ကသ့ဧါ. ပှၤကူၣ်ဘၣ်ကူၣ်သ့တဂၤဒၣ်လဲာ်မၤဘျုးအီၤကသ့ဧါ.",
			"3": "<sup>3</sup> နမ့ၢ်ပှၤတီပှၤလိၤဒီး မနုၤကမၤမုာ်သ့တၢ်လၢာ်ယွၤန့ၣ်လဲၣ်. နကျဲတဖၣ်မ့ၢ်လၢ ဝဲပှဲၤဝဲဒၣ်လဲာ် အဝဲကဘၣ်ဘျုးလၢ မနုၤတမံၤလဲၣ်.",
			"4": "<sup>4</sup> တမ့ၢ်အဝဲသိၣ်ဃီၣ်နၤလၢနအဲၣ်ထူအဲၣ်ယွၤအဃိ, ဒီးလိာ်ကွီၢ်ထီဒါနၤန့ၣ်ဘၣ်.",
			"5": "<sup>5</sup> နတၢ်အၢတၢ်သီတဖၣ်န့ၣ်တဒိၣ်ဝဲဘၣ်ဧါ. နတၢ်ဒဲးဘးတဖၣ်အိၣ်တထံၣ်ဃီ တမ့ၢ်ဘၣ်ဧါ.",
			"6": "<sup>6</sup> နဃ့ဆူၣ်တၢ်ဟ့ၣ်ကီၤလၢ နဒီပုၢ်ဝဲၢ်တဖၣ်တအိၣ်ဒီး တၢ်အဂ့ၢ်အခၢးနီတမံၤဘၣ်. နဘ့ၣ်ကွံာ်အဝဲသ့ၣ်အကူအသိးဒီး ပာ်တီၢ်ဘ့ၣ်ဆ့အဝဲသ့ၣ်လီၤ.",
			"7": "<sup>7</sup> ပှၤလၢတၢ်ဘှံးအသးန့ၣ်နတဒုးအီအီၤလၢထံဘၣ်ဒီးပှၤလၢတၢ် သၣ်ဝံၤအသးန့ၣ်နတဒုးအီၣ်အီၤလၢတၢ်အီၣ်ဘၣ်.",
			"8": "<sup>8</sup> နသူနစိနကမီၤဒီးနလီၢ်နလၤလၢနကဟံးန့ၢ်ဆူၣ်ဟီၣ်ခိၣ်တၢ်လီၢ် ခဲလၢာ်န့ၣ်လီၤ.",
			"9": "<sup>9</sup> နဒုးဟးကွံာ်မုၣ်ကမဲတဖၣ်အိၣ်ထဲစုယၢ်ခီ, ဒီးနဂုာ်ဆူၣ်ပျီဆူၣ်ပှၤဖိၣ်ဃဲတဖၣ်ဒီးပျဲအစုကၢ်ခီၣ်ကၢ်န့ၣ်လီၤ.",
			"10": "<sup>10</sup> မၤသးဒ်န့ၣ်ဒီးပျံၤသကွီၤအိၣ်ဝးတရံးနၤ, ဒီးတၢ်မၤပျံၤသတူၢ်ကလာ်မၤကိၢ်မၤဂီၤနၤလီၤ.",
			"11": "<sup>11</sup> တၢ်ခဲလၢာ်ခံးလီၤကွံာ်ဝဲတုၤနထံၣ်တၢ်တသ့လၢၤဘၣ်ဒီး ထံလုၣ်ဘၢကွံာ်နၤလီၤ.",
			"12": "<sup>12</sup> ကစၢ်ယွၤအိၣ်ဝဲလၢမူခိၣ်တၢ်ထီၣ်ထီ, ဒီးကွၢ်ဆၣ်ဧိၤဖီဧိၤ တဖၣ်ဖဲအအိၣ်ထီၣ်ထီမးအခါဒၣ်လဲာ်တမ့ၢ်ဘၣ်ဧါ.",
			"13": "<sup>13</sup> အန့ၣ်ဒၣ်လဲာ်နသံကွၢ်, ကစၢ်ယွၤသ့ၣ်ညါတၢ်မနုၤန့ၣ်လဲၣ်. တၢ်အၢၣ်ခံးသူအိၣ်တဒၢအီၤဒီးကစံၣ်ညီၣ်ပှၤဒၣ်လဲၣ်ကသ့ဧါ.",
			"14": "<sup>14</sup> မ့ၢ်နဆိကမိၣ်လၢတၢ်အၢၣ်တီၣ်ကျၢၢ်ဘၢအီၤအဃိတထံၣ်ဘၣ်တၢ်ဖဲ အဝဲလဲၤတၢ်လၢမူကပိာ်လိၤအခါန့ၣ်ဧါ.",
			"15": "<sup>15</sup> မ့ၢ်နပာ်လီၤနသးထီဘိလၢနကပိာ်ကျဲလၢပှၤအၢပှၤသီတဖၣ် လဲၤတ့ၢ်ဝဲထီဘိန့ၣ်ဧါ.",
			"16": "<sup>16</sup> အဝဲသ့ၣ်ဘၣ်တၢ်ထုးကွံာ်စိာ်ကွံာ်အီၤသတူၢ်ကလာ်တချူးလၢ အဆၢကတီၢ်ဘၣ်ဒံးဒီးထံအီၣ်ကွံာ်အတၢ်ခီၣ်ထံးတဖၣ်န့ၣ်လီၤ.",
			"17": "<sup>17</sup> အဝဲသ့ၣ်မ့ၢ်ပှၤလၢအညိကွံာ်ကစၢ်ယွၤဒီးနာ်ဝဲဒၣ်လၢယွၤသ့ တၢ်လၢာ်ကစၢ်မၤအီၤတသ့နီတမံၤဘၣ်န့ၣ်လီၤ.",
			"18": "<sup>18</sup> ဘၣ်ဆၣ်ဒီးကစၢ်ယွၤဒုးအိၣ်ဘီၣ်အိၣ်ညီအဝဲသ့ၣ်ဒၣ်လဲာ်န့ၣ်လီၤ. ပှၤတတီတလိၤအတၢ်ကူၣ်တၢ်ဖးတဖၣ်န့ၣ်ယနၢ်တပၢၢ်ဘၣ်လီၤ.",
			"19": "<sup>19</sup> တုၤပှၤတတီတလိၤဘၣ်တၢ်စံၣ်ညီၣ်အီၤန့ၣ်ဒီးပှၤဂ့ၤပှၤဝါတဖၣ် သးခုဝဲ, ဒီးပှၤလၢအတၢ်ဒဲးဘးတအိၣ်ဘၣ်တဖၣ်န့ၣ်နံၤဘၣ်ဖၣ် လဲအီၤလီၤ.",
			"20": "<sup>20</sup> ကယဲၢ်တၢ်လၢအအိၣ်ဒီးပှၤတတီတလိၤခဲလၢာ်န့ၣ်ဘၣ်တၢ်မၤ ဟးဂီၤကွံာ်အီၤဒီးမ့ၣ်အူအီၣ်ကွံာ်တၢ်လၢအအိၣ်လီၤတဲာ် တဖၣ်န့ၣ်လီၤ.",
			"21": "<sup>21</sup> ရ့လိာ်နသးဒီးယွၤတက့ၢ်. ဒီးနကအိၣ်မုာ်လီၤ. အန့ၣ်သတး ဒီးတၢ်ဂ့ၤကဘၣ်နၤလီၤ.",
			"22": "<sup>22</sup> တူၢ်လိာ်တၢ်သိၣ်လိလၢအဟ့ၣ်နၤဒီးတိၢ်န့ၢ်အကလုၢ် အကထါတဖၣ်လၢနသးကံၢ်ပူၤန့ၣ်တက့ၢ်.",
			"23": "<sup>23</sup> နမ့ၢ်ဟဲက့ၤဆူသ့တၢ်လၢာ်ကစၢ်ယွၤအအိၣ်လၢတၢ်ဆီၣ်လီၤ က့ၤနသး, နမ့ၢ်ထုးကွံာ်တၢ်အၢတၢ်သီလၢနတၢ်အိၣ်တၢ်ဆိး အလီၢ်,",
			"24": "<sup>24</sup> နမ့ၢ်ပာ်တ့ၢ်ကွံာ်နထူဒ်ဟီၣ်ခိၣ်အကမူၣ်ဒီးနထူအဂ့ၤကတၢၢ်ဒ်လၢၢ် ဖိပြံလၢထံလီၤသံးအကျိကပၤ,",
			"25": "<sup>25</sup> ဒီးသ့တၢ်လၢာ်ကစၢ်ယွၤကကဲထီၣ်နထူဒီးနစ့လၢအလုၢ်ဒိၣ် ပှ့ၤဒိၣ်န့ၣ်လီၤ.",
			"26": "<sup>26</sup> တုၤနုၤတစုနကထံၣ်န့ၢ်တၢ်သးမုာ်လၢသ့တၢ်လၢာ်ကစၢ်ယွၤ အပူၤသပှၢ်တၢၢ်ဒီးနကမိာ်ထီၣ်နခိၣ်ဆူယွၤအအိၣ်န့ၣ်လီၤ.",
			"27": "<sup>27</sup> ဖဲနဘါထုကဖၣ်အီၤန့ၣ်အဝဲကဒိကနၣ်နၤ, ဒီးနကမၤလၢထီၣ်ပှဲၤ ထီၣ်ဘၣ်တၢ်ဆိၣ်လၢနမၤတ့ၢ်ဒီးအီၤန့ၣ်လီၤ.",
			"28": "<sup>28</sup> နမၤတၢ်ခဲလၢာ်န့ၣ်ကကဲထီၣ်လိၣ်ထီၣ်ဝဲဒီးတၢ်ကပီၤကကပီၤ လီၤဘၣ်နကျဲန့ၣ်လီၤ.",
			"29": "<sup>29</sup> ကစၢ်ယွၤဆီၣ်လီၤပှၤပာ်ထီၣ်ထီသးဒီးအုၣ်က့ၤခီၣ်က့ၤပှၤဆီၣ် လီၤအသးန့ၣ်လီၤ.",
			"30": "<sup>30</sup> နတၢ်ကမၣ်မ့ၢ်တအိၣ်, ဒီးနမ့ၢ်မၤတၢ်အဘၣ်ဒီးအဝဲကမၤပူၤ ဖျဲးနၤလီၤ."
		},
		"23": {
			"1": "<sup>1</sup> ဒီးစီၤယိၤဘးစံးဆၢဝဲဒၣ်, ယကဒူးကဒ့ၣ်ဒံးတၢ်ထီဒါ ကစၢ်ယွၤန့ၣ်လီၤ. ယဆိကတီၢ်လၢယတၢ်ကအုကစွါတန့ၢ်ဘၣ်.",
			"3": "<sup>3</sup> ယဆၢလၢယကသ့ၣ်ညါတၢ်ထံၣ်န့ၢ်အီၤအလီၢ်ဒီးသ့ၣ်ညါ ကျဲလဲၤဆူအအိၣ်တၢ်အလီၢ်န့ၣ်လီၤ.",
			"4": "<sup>4</sup> ယကပာ်ဖျါထီၣ်ယတၢ်ဂ့ၢ်တၢ်ကျိၤလၢအမဲာ်ညါ, ဒီးယကမၤပှဲၤယထးခိၣ်ဒီးတၢ်ဂ့ၢ်လိာ်ဘှီလိာ်အတၢ်ကတိၤ န့ၣ်လီၤ.",
			"5": "<sup>5</sup> ယအဲၣ်ဒိးသ့ၣ်ညါလၢအဝဲကစံးတၢ်မနုၤလဲၣ်ဒီးအဝဲကစံးဆၢယၤ ဒ်လဲၣ်န့ၣ်လီၤ.",
			"6": "<sup>6</sup> မ့ၢ်ကစၢ်ယွၤကသူအဂံၢ်အဘါခဲလၢာ်လၢကထီဒါယၤအဂီၢ် န့ၣ်ဧါ. တမ့ၢ်ဘၣ်. အဝဲကဒိကနၣ်ယၤဒ်ယစံးယဲအသိးန့ၣ်လီၤ.",
			"7": "<sup>7</sup> ယတီယဲလိၤယဲ, ယဂ့ၢ်လိာ်ဘှီလိာ်ဒီးကစၢ်ယွၤသ့ဝဲ, ဒီး အဝဲကတဲဖျါထီၣ်ဝဲလၢယမ့ၢ်ပှၤလၢတၢ်ပာ်တၢ်ကမၣ်အလိၤ အလီၢ်တအိၣ်တစိၤဒၣ်ယၤန့ၣ်လီၤ.",
			"8": "<sup>8</sup> ယဃုတ့ၢ်လံယဲလၢမုၢ်ထီၣ်ဘၣ်ဆၣ်ကစၢ်ယွၤတအိၣ်ဖဲန့ၣ်ဘၣ်. ဒီးဖဲယဃုအီၤလၢမုၢ်နုာ်န့ၣ်ယတထံၣ်န့ၢ်အီၤဘၣ်.",
			"9": "<sup>9</sup> ကစၢ်ယွၤမၤတ့ၢ်လံတၢ်လၢကလံၤထံးဒီးကလံၤစိးန့ၣ်လီၤ. ဘၣ်ဆၣ်ယတထံၣ်န့ၢ်ဒံးဘၣ်အီၤဘၣ်.",
			"10": "<sup>10</sup> ကစၢ်ယွၤသ့ၣ်ညါယခီၣ်ကါကိးခါဒဲးလီၤ. အဝဲမ့ၢ်မၤကွၢ် ယၤဒီးအဝဲကထံၣ်လၢယကဆှီယဲဒ်ထူအသိးန့ၣ်လီၤ.",
			"11": "<sup>11</sup> ယခီၣ်ဟံးဃးအခီၣ်လီၢ်တဖၣ်, ယပိာ်အကျဲဒီးယတဟးဖး ဒီးအကျဲန့ၣ်ဘၣ်.",
			"12": "<sup>12</sup> တၢ်လၢကစၢ်ယွၤမၤလိာ်ဝဲတဖၣ်န့ၣ်ယမၤယဲထီဘိလီၤ. ယပိာ်ထွဲယဲတၢ်ဘၣ်အသး, တမ့ၢ်ဘၣ်ယသးအတၢ်ဆၢန့ၢ် တဖၣ်န့ၣ်ဘၣ်.",
			"13": "<sup>13</sup> အဝဲတလဲလိာ်အသးနီတစုဘၣ်. ပှၤထီဒါအီၤမ့ၢ်ဂ့ၤ တြီအီၤမ့ၢ်ဂ့ၤ လၢကမၤတၢ်လၢအအဲၣ်ဒိးမၤဝဲ တသ့နီတဂၤဘၣ်.",
			"14": "<sup>14</sup> အဂ့ၢ်ဒ်အံၤ, အဝဲကမၤလၢထီၣ်ပှဲၤထီၣ်အတၢ်တိာ်ပာ်လၢယဂီၢ်, ဒီးတၢ်တိာ်ပာ်ဒ်န့ၣ်အသိးတဖၣ်အိၣ်ဝဲအါမးလၢအသးပူၤန့ၣ် လီၤ.",
			"15": "<sup>15</sup> မၤသးဒ်န့ၣ်ဒီး, ယပျံၤတၢ်ဖုးတၢ်လၢအမဲာ်ညါ, ဒီးတုၤယဆိကမိၣ်တၢ်ဒီးယကနိးကစုာ်ယဲလီၤ.",
			"16": "<sup>16</sup> သ့တၢ်လၢာ်ကစၢ်ယွၤမၤဟးဂီၤကွံာ်ယတၢ်သူၣ်ဒူသးဒူတဖၣ် န့ၣ်လံ.",
			"17": "<sup>17</sup> တၢ်ခံးသူမ့ၢ်မၤဘျီၣ်ကွံာ်ယမဲာ်ဒၣ်လဲာ်န့ၣ်ပှၤလၢအမၤ ပျံၤယၤန့ၣ်တမ့ၢ်တၢ်ခံးတၢ်နၤဘၣ်. မ့ၢ်ဒၣ်ကစၢ်ယွၤန့ၣ်လီၤ."
		},
		"24": {
			"1": "<sup>1</sup> ဘၣ်မနုၤလၢသ့တၢ်လၢာ်ကစၢ်ယွၤတပာ်လီၤတၢ်ဆၢကတီၢ် တဘျီလၢကစံၣ်ညီၣ်တၢ်, တၢ်တီတၢ်လိၤအမုၢ်တနံၤလၢပှၤလၢ အမၤအတၢ်တဖၣ်အဂီၢ်န့ၣ်လဲၣ်.",
			"2": "<sup>2</sup> ပှၤကညီတဖၣ်သုးကွံာ်ဟီၣ်ခိၣ်အပနီၣ်တဖၣ်ဒ်သိးကန့ၢ်အါ ထီၣ်တၢ်လီၢ်, ဒီးဟုၣ်န့ၢ်သိဒီးဘုၣ်က့ၤဝဲလၢအတၢ်အီၣ်ဆၣ် အလီၢ်အပူၤလီၤ.",
			"3": "<sup>3</sup> အဝဲသ့ၣ်ဟံးန့ၢ်ပှၤဖိၣ်ဃဲတဖၣ်အကသ့ၣ်ယီၤတဖၣ်ဒီးဟံးကီၤမုၣ် ကမဲတဂၤအဂီၤဖံးတုၤအလိးက့ၤအကမၣ်န့ၣ်လီၤ.",
			"4": "<sup>4</sup> အဝဲသ့ၣ်တြီပှၤဖှီၣ်ဖိယာ်ဖိသ့ၣ်တဖၣ်လၢကန့ၢ်ဘၣ်အတၢ်ခွဲး တၢ်ယာ်န့ၣ်လီၤ. ဒီးမၤဆူၣ်ပှၤဖှီၣ်ဖိယာ်ဖိခဲလၢာ်လၢကဃ့ၢ် ဒီးပာ်ခူသူၣ်အသးန့ၣ်လီၤ.",
			"5": "<sup>5</sup> လၢတၢ်န့ၣ်အဃိပှၤဖှီၣ်ဖိယာ်ဖိသ့ၣ်တဖၣ်မၤသးဒ်ကသ့ၣ်ယီၤမံၤ အသိး, ဒီးဃုအတၢ်အီၣ်လၢပှၢ်မုၢ်ကနၢလၢအဃ့ထီအပူၤန့ၣ်လီၤ.",
			"6": "<sup>6</sup> အဝဲသ့ၣ်ဘၣ်ကူးအီၣ်ဘုဧိၤဟုဧိၤလၢပှၤဂၤအစံာ်ပျီအပူၤဒီး ထၢဖှိၣ်စပံးသၣ်လၢပှၤအၢပှၤသီတဖၣ်အစပံးလီၢ်န့ၣ်လီၤ.",
			"7": "<sup>7</sup> အဝဲသ့ၣ်မံသီတနၤကျၢၤအိၣ်ဘ့ၣ်ဆ့ဒီးအကူအသိးတအိၣ်ဘၣ်, ဒီးတၢ်လၢကလုးဘၢဝဲလၢတၢ်ဂိၢ်အကတီၢ်န့ၣ်တအိၣ်ဘၣ်.",
			"8": "<sup>8</sup> အဝဲသ့ၣ်ဘၣ်စီၣ်ဘၣ်သ့ဒီးတၢ်ဟဲစူၤလၢကစၢၢ်ကလိဒီး, အဝဲသ့ၣ်ဖိးဟုဃးလၢၢ်ဧိၤလ့ဧိၤလၢကမၤလၢၤအသးအဂီၢ် န့ၣ်လီၤ.",
			"9": "<sup>9</sup> ပှၤအၢပှၤသီဒုးမၢကဲကုၢ်ဖိၣ်ဃဲဖိသ့ၣ်တဖၣ်, ဒီးဂုာ်န့ၢ်ပှၤဖှီၣ်ဖိယာ်ဖိတဖၣ်လၢတၢ်လိးက့ၤအဒ့ၣ်အကမၣ် အဂီၢ်န့ၣ်လီၤ.",
			"10": "<sup>10</sup> မ့မ့ၢ်ပှၤဖှီၣ်ဖိယာ်ဖိတဖၣ်ဘၣ်လဲၤတၢ်အိၣ်ဘ့ၣ်ဆ့ဒီးတၢ်ကူ တၢ်သိးလၢကမၤဘၢအီၤတအိၣ်ဘၣ်. ဒီးဖဲအဝဲသ့ၣ်စိာ်ဘုကဒိၣ်တဖၣ်ဒၣ်လဲာ်သူၣ်ဝံၤသၣ်စ့ၤဒံး အဖၢမုၢ်န့ၣ်လီၤ.",
			"11": "<sup>11</sup> အဝဲသ့ၣ်မၤသိလၢသ့ၣ်စၤယံး, ဒီးစပံးထံလၢစပံးသၣ်, ဘၣ်ဆၣ်အဝဲသ့ၣ်အနီၢ်ကစၢ်ဒၣ်ဝဲတၢ်သူအသးလၢထံန့ၣ်လီၤ.",
			"12": "<sup>12</sup> လၢဝ့ၢ်တဖၣ်အပူၤပှၤဘၣ်ဒိဘၣ်ထံးဒီးပှၤလၢဘူးအကသံတဖၣ် ကိးထီၣ်ဝဲဘၣ်ဆၣ်ကစၢ်ယွၤတကန့ၣ်ဃုာ်အတၢ်ထုကဖၣ်န့ၣ်ဘၣ်.",
			"13": "<sup>13</sup> ပှၤအိၣ်ဝဲတနီၤလၢအထီဒါတၢ်ကပီၤဒီးတနၢ်ပၢၢ်ဘၣ်တၢ် ကပီၤအကျဲတဖၣ်ဒီးတပိာ်ဘၣ်တၢ်ကပီၤအကျဲန့ၣ်ဘၣ်.",
			"14": "<sup>14</sup> စီၤစိၤဖၤစံးဝဲ, တုၤမုၢ်ဂီၤထီၣ်သီန့ၣ်ပှၤမၤသံတၢ်တဖၣ်ဂဲၤ ထၢၣ်ဒီးဟးထီၣ်ဝဲလၢကမၤသံပှၤဖှီၣ်ဖိယာ်ဖိလၢအတၢ် တအိၣ်ဘၣ်နီတမံၤတဖၣ်န့ၣ်လီၤ. ဒီးတုၤမုၢ်နၤအကတီၢ်န့ၣ်အဝဲသ့ၣ်ဟုၣ်တၢ်လီၤ.",
			"15": "<sup>15</sup> ပှၤမၤကမၣ်မုၣ်ကမၣ်ခွါတဖၣ်ခိးကွၢ်လၢ်ဝဲမုၢ်ဟါလီၤဒီးမၤဘၢ အမဲာ်ဒ်သိးပှၤအသုတထံၣ်န့ၢ်အီၤနီတဂၤန့ၣ်လီၤ.",
			"16": "<sup>16</sup> ဖဲမုၢ်နၤန့ၣ်ပှၤဟုၣ်တၢ်ဘျၣ်တၢ်သ့ၣ်တဖၣ်နုာ်လီၤဆူဟံၣ်တဖၣ် အပူၤဘၣ်ဆၣ်ဒီးလၢမုၢ်ဆါန့ၣ်အဝဲသ့ၣ်ပာ်ခူသူၣ်အသး ဒီးဟးဆှဲးတၢ်ကပီၤန့ၣ်လီၤ.",
			"17": "<sup>17</sup> အဝဲသ့ၣ်ပျံၤဝဲမုၢ်ဆါအတၢ်ကပီၤဘၣ်ဆၣ်တၢ်ခံးတၢ်နၤတဟံး ဃာ်တၢ်ပျံၤတၢ်ဖုးလၢအဝဲသ့ၣ်အဂီၢ်ဘၣ်.",
			"18": "<sup>18</sup> ပှၤတတီတလိၤလီၤထွံကွံာ်ဝဲလၢထံလုၣ်ဘၢတၢ်ဒီးဟီၣ်ခိၣ်လၢ အပၢဝဲန့ၣ်အိၣ်လၢကစၢ်ယွၤအတၢ်ဆိၣ်အၢအဖီလာ်ဒီးအဝဲသ့ၣ်တ လဲၤလၢၤဘၣ်ဆူစပံးလီၢ်တဖၣ်နီတဘျီလၢၤဘၣ်န့ၣ်လီၤ.",
			"19": "<sup>19</sup> ဒ်မူခိၣ်ဖီဟါမၢ်ကွံာ်လၢတၢ်ကိၢ်ဒီးတၢ်ဃ့ထီအပူၤအသိးန့ၣ် ပှၤတၢ်ဒဲးဘးဖိတဖၣ်ဟါမၢ်ကွံာ်ဝဲဆူပှၤသံအကီၢ်ပူၤန့ၣ်လီၤ.",
			"20": "<sup>20</sup> အမိၢ်ဒၣ်လဲာ်ခဲအံၤတသ့ၣ်နီၣ်ထီၣ်က့ၤလၢၤအီၤဘၣ်. အဝဲကဘၣ်တၢ်အီၣ်ကွံာ်အီၤလၢထိးကလဲာ်ဒီးဘၣ်တၢ်မၤဟးဂီၤ ကွံာ်အီၤဒ်သ့ၣ်လၢအလီၤဃံၤအသိးန့ၣ်လီၤ.",
			"21": "<sup>21</sup> တၢ်အံၤမၤအသးမ့ၢ်လၢအမၤတရီတပါမုၣ်ကမဲတဖၣ်အဃိ ဒီးတပာ်ဖျါထီၣ်တၢ်သူၣ်ကညီၤသးကညီၤလၢပိာ်မုၣ်တူာ်ဖိ သ့ၣ်တဖၣ်အဃိန့ၣ်လီၤ.",
			"22": "<sup>22</sup> လၢအစိအကမီၤဒၣ်ဝဲန့ၣ်ကစၢ်ယွၤမၤဟးဂီၤကွံာ်ပှၤအဂံၢ်ဆူၣ် ဘါဆူၣ်န့ၣ်လီၤ. ကစၢ်ယွၤမၤတၢ်ဒီးပှၤတတီတလိၤသံဝဲဒၣ်န့ၣ်လီၤ.",
			"23": "<sup>23</sup> ကစၢ်ယွၤမ့ၢ်ပျဲအအိၣ်မူလၢတၢ်ပူၤဖျဲးအပူၤဒၣ်လဲာ်အမဲာ်ကွၢ် စူၣ်အီၤထီဘိန့ၣ်လီၤ.",
			"24": "<sup>24</sup> ပှၤတတီတလိၤဘီၣ်ထီၣ်ညီထီၣ်တစိၢ်တလီၢ်, ဘၣ်ဆၣ်ဃ့ထီ ကွံာ်ဝဲဒ်နီၣ်ဧိၤမံၤဧိၤအသိးဒီးဒ်ဘုအစဲၤဘၣ်တၢ်ကူးတဲာ် အီၤအသိးန့ၣ်လီၤ.",
			"25": "<sup>25</sup> ဒီးမ့တမ့ၢ်ဘၣ်ဒ်န့ၣ်ဒီး, မ့ၢ်မတၤတဂၤကဒုးနဲၣ်ယၤလၢယမ့ၢ် ပှၤလီတၢ်, ဒီးယတၢ်ကတိၤမ့ၢ်တၢ်ကလီကလီန့ၣ်လဲၣ်."
		},
		"25": {
			"1": "<sup>1</sup> ဒီးပှၤၡူၤဃးဖိစီၤဘံးလဒးစံးဆၢဝဲဒၣ်, ကစၢ်ယွၤန့ၣ်အစိအကမီၤဒိၣ်ဝဲ, ကယဲၢ်ပှၤကိးဂၤဒဲးကဘၣ်ဆၢထၢၣ်လၢတၢ်ပျံၤတၢ်ဖုးအီၤအပူၤလီၤ. အဝဲပၢၤဃးအမူခိၣ်အဘီမုၢ်လၢတၢ်ဃူတၢ်ဖိးအပူၤန့ၣ်လီၤ.",
			"3": "<sup>3</sup> မ့ၢ်ပှၤဂံၢ်ကလူးတဖၣ်လၢအမၤအတၢ်ခ့တၢ်ပှၤအတၢ်မၤသ့တဂၤဂၤဧါ. တၢ်လီၢ်လၢကစၢ်ယွၤအတၢ်ကပီၤတဆဲးလီၤဘၣ်အလီၢ်န့ၣ်အိၣ်ဝဲ တပူၤပူၤဧါ.",
			"4": "<sup>4</sup> လၢကစၢ်ယွၤအမဲာ်ညါန့ၣ်ပှၤတီဝဲလိၤဝဲဒီးစီဝဲဆှံဝဲကသ့တဂၤဂၤဧါ.",
			"5": "<sup>5</sup> လါဒၣ်လဲာ်တကပြုၢ်ကပြီၤဝဲဘၣ်ဒီးဆၣ်တဖၣ်စ့ၢ်ကီး တကဆှီဘၣ်လၢအမဲာ်ညါဘၣ်.",
			"6": "<sup>6</sup> အန့ၣ်ဒီးပှၤကညီလၢအမ့ၢ်ထိးကလဲာ်ဒီးလၢၢ်ဧိၤဆှးဧိၤန့ၣ် ကမ့ၢ်ဝဲတၢ်ဒ်လဲၣ်. လၢကစၢ်ယွၤအမဲာ်ညါန့ၣ်ပှၤကညီကကၢ ကီၣ်ဝဲထဲလဲၣ်."
		},
		"26": {
			"1": "<sup>1</sup> ဒီးစီၤယိၤဘးစံးဆၢဝဲဒၣ်, နမ့ၢ်တၢ်မၤစၢၤဖးဒိၣ်လၢယၤ, ပှၤဖှီၣ်ဖိယာ်ဖိ, ပှၤဂံၢ်စၢ်ဘါစၢ်ဖိတဂၤအဂီၢ်န့ၣ်လီၤ.",
			"3": "<sup>3</sup> နဟ့ၣ်ယၤတၢ်ဟ့ၣ်ကူၣ်လၢအဂ့ၤဒ်သိးအံၤဒီးနီၤလီၤနတၢ်သ့ၣ် ညါဆူပှၤဟးဂီၤဖိဒ်ယၤတဂၤအသိးန့ၣ်လီၤ.",
			"4": "<sup>4</sup> မ့ၢ်မတၤမၤစၢၤတ့ၢ်နၤဒ်သိးနကကတိၤတၢ်ကတိၤတဖၣ်အံၤန့ၣ်လဲၣ်. မ့ၢ်မတၤအသးထိၣ်ဟူးထိၣ်ဂဲၤနၤလၢနကကတိၤတၢ်ဒ်သိးအံၤန့ၣ် လဲၣ်.",
			"5": "<sup>5</sup> စီၤဘံးလဒၤစံးဝဲ, လၢပျူၤပူၤလၢထံအိၣ်လၢဟီၣ်ခိၣ်လာ်အပူၤန့ၣ်, ပှၤသံတဖၣ်အကလၤပျံၤတၢ်ဖုးတၢ်ဒီးကနိးကစုာ်ဝဲန့ၣ်လီၤ.",
			"6": "<sup>6</sup> တၢ်သံအကီၢ်အိၣ်အိးထီၣ်အသးလၢကစၢ်ယွၤအမဲာ်ညါဒီး တၢ်လၢကမၤဘၢအီၤလၢယွၤအမဲာ်ညါတအိၣ်နီတမံၤဘၣ်.",
			"7": "<sup>7</sup> ကစၢ်ယွၤထုးထီထီၣ်မူခိၣ်လၢကလံၤစိးတကပၤဒီးထိၣ်လီၤ စဲၤဟီၣ်ခိၣ်လၢမူပျီပူၤန့ၣ်လီၤ.",
			"8": "<sup>8</sup> ကစၢ်ယွၤမ့ၢ်ပှၤလၢအမၤပှဲၤတၢ်အၢၣ်လၢထံဒီးပၢၤဃးဝဲဒ် သိးအသုတပိၢ်ဖးကွံာ်လၢအတယၢၢ်အဃိအဂီၢ်န့ၣ်လီၤ.",
			"9": "<sup>9</sup> အဝဲပာ်တဒၢအလီၢ်ပစိာ်လၢတၢ်အၢၣ်အလီၢ်ခံန့ၣ်လီၤ.",
			"10": "<sup>10</sup> အဝဲပာ်လီၤတၢ်ပနီၣ်လၢမူထံးအိၣ်ဝဲလၢပီၣ်လဲၣ်အထံဖံးခိၣ် ဒ်သိးအကနီၤဖးတၢ်ကပီၤဒီးတၢ်ခံးအဆၢန့ၣ်လီၤ.",
			"11": "<sup>11</sup> တုၤအမၤပျံၤမၤဖုးမူခိၣ်အထူၣ်တဖၣ်န့ၣ်ဒီး, အဝဲသ့ၣ်ဟူးဝးဝဲဒီးကနိးကစုာ်လၢတၢ်ပျံၤတၢ်ဖုးအပူၤန့ၣ်လီၤ.",
			"12": "<sup>12</sup> အဂံၢ်အဘါမ့ၢ်တၢ်လၢအမၤနၢၤပီၣ်လဲၣ်, ဒီးခီဖျိအတၢ်ကူၣ်တၢ် ဆးန့ၣ်အဝဲမၤဟးဂီၤကွံာ်ပီၣ်လဲၣ်ပယိၤရၤဃးန့ၣ်လီၤ.",
			"13": "<sup>13</sup> ကစၢ်ယွၤအတၢ်သါ, မၤကဆှီထီၣ်က့ၤမူခိၣ်ဒီးအစုမၤသံကွံာ် ပယိၤလၢအဂုာ်ဃ့ၢ်ပူၤဖျဲးန့ၣ်လီၤ.",
			"14": "<sup>14</sup> ဘၣ်ဆၣ်တၢ်အံၤမ့ၢ်ဒၣ်ထဲတၢ်တဲတရူာ်အတၢ်စိတၢ်ကမီၤတဒိၣ် တဆံးဧိၤ, မ့ၢ်ဒၣ်ထဲတၢ်ကတိၤကသွံဒံလၢပနၢ်ဟူတ့ၢ်လံန့ၣ်လီၤ. ကစၢ်ယွၤဒိၣ်ဝဲနီၢ်နီၢ်ထဲလဲၣ်န့ၣ်မ့ၢ်မတၤသ့ၣ်ညါကသ့ဝဲတဂၤလဲၣ်."
		},
		"27": {
			"1": "<sup>1</sup> ဒီးစီၤယိၤဘးစံးဝဲဒၣ်, ယဆိၣ်လီၤယသးလၢသ့တၢ်လၢာ် ကစၢ်ယွၤလၢအမူဝဲ, လၢအဂ့ၢ်လိာ်ယၤလၢတၢ်မ့ၢ်တၢ်တီ, ဒီးပှၤလၢအမၤနးမၤဖှီၣ်ယတၢ်အိၣ်မူတဂၤန့ၣ်အမဲာ်ညါ,",
			"3": "<sup>3</sup> ဖဲယသးသမူအိၣ်ဒံးလၢယပူၤဒီးကစၢ်ယွၤဒုးသါထီၣ်သါလီၤ ယၤအဖၢမုၢ်န့ၣ်,",
			"4": "<sup>4</sup> ယထးခိၣ်တစံးဆၢတၢ်အၢနီတစုဒီးယပျ့ၤတလီတၢ်နီတဘျီဘၣ်.",
			"5": "<sup>5</sup> သုမ့ၢ်ပှၤအတီအလိၤန့ၣ်ယတစံးယဲနီတဘျီဘၣ်, ဒီးယကပာ်ယသးကျၢၤမုဆှု လၢယမ့ၢ်ပှၤလၢတၢ်ပာ်တၢ် ကမၣ်လၢအလိၤအလီၢ်တအိၣ်ဘၣ်တဂၤတုၤယသံအမုၢ်နံၤန့ၣ်လီၤ.",
			"6": "<sup>6</sup> ယဟံးဃးယတၢ်တီတၢ်လိၤဒီးယတပျၢ်ဘၣ်အီၤဘၣ်. ယသးတသိၣ်ဃီၣ်ဘၣ်ယၤတစိၤဒၣ်ယၤလီၤ.",
			"7": "<sup>7</sup> မ်ယဒုၣ်ယဒါဒီးပှၤလၢအထီဒါယၤခဲလၢာ်န့ၣ်ကဘၣ်တၢ်စံၣ်ညီၣ် အီၤဒ်ပှၤတတီတလိၤတဖၣ်အသိးန့ၣ်တက့ၢ်.",
			"8": "<sup>8</sup> ပှၤလၢအတယူးတယီၣ်ဘၣ်ယွၤတဖၣ်န့ၣ်တုၤအဆၢကတီၢ်ဘၣ် ဝဲလၢကစၢ်ယွၤကဟံးထီၣ်ကွံာ်အသးသမူဒီးအတၢ်မုၢ်လၢ်မ့ၢ်မနုၤ တမံၤလဲၣ်.",
			"9": "<sup>9</sup> တုၤတၢ်ကိၢ်တၢ်ဂီၤဟဲတုၤဘၣ်အီၤန့ၣ်ဒီးမ့ၢ်ကစၢ်ယွၤကနၢ် ဟူအတၢ်ကိးထီၣ်န့ၣ်ဧါ.",
			"10": "<sup>10</sup> အဝဲသ့ၣ်ကြၢးဆၢန့ၢ်ဘၣ်တ့ၢ်တၢ်သးခုလၢယွၤသ့တၢ်လၢာ် ကစၢ်ဟ့ၣ်အီၤဒီးအဝဲသ့ၣ်ကြၢးကိးထီၣ်အီၤလၢတၢ်ထုကဖၣ် အပူၤတဘိယူၢ်ဃီန့ၣ်လီၤ.",
			"11": "<sup>11</sup> ပျဲယသိၣ်လိသုလၢကစၢ်ယွၤအစိအကမီၤဒိၣ်ထဲလဲၣ်ဒီးဒုး နဲၣ်သုတၢ်လၢသ့တၢ်လၢာ်ကစၢ်ယွၤကူၣ်ထီၣ်ဖးလီၤတ့ၢ်ဝဲ တဖၣ်န့ၣ်တက့ၢ်.",
			"12": "<sup>12</sup> မ့မ့ၢ်သုဝဲခဲလၢာ်သုထံၣ်တ့ၢ်လံတၢ်အံၤလၢသုနီၢ်ကစၢ်ဒၣ်သု ဝဲလံ. မၤသးဒ်န့ၣ်ဒီး, ဘၣ်မနုၤအဃိသုစံးသုကတိၤတၢ်လၢ အခီပညီတအိၣ်ဘၣ်ဒ်အံၤအသိးန့ၣ်လဲၣ်.",
			"13": "<sup>13</sup> အအံၤမ့ၢ်တၢ်လၢသ့တၢ်လၢာ်ကစၢ်ယွၤစံၣ်ညီၣ်ပှၤတတီတလိၤ, ပှၤမၤတၢ်လၢစုဆူၣ်ခီၣ်တကးတဖၣ်ဒ်လဲၣ်န့ၣ်လီၤ.",
			"14": "<sup>14</sup> အဝဲသ့ၣ်ကအိၣ်ဝဲဒီးအဖိခွါအါဂၤဘၣ်ဆၣ်ကဘၣ်တၢ်မၤ သံကွံာ်အီၤခဲလၢာ်လၢတၢ်ဒုးတၢ်ယၤအပူၤန့ၣ်လီၤ. အဖိသ့ၣ်တဖၣ်တဘျဲးအီၣ်ဘျဲးအီနီတဘျီဘၣ်န့ၣ်လီၤ.",
			"15": "<sup>15</sup> ပှၤလၢအအိၣ်လီၤတဲာ်သ့ၣ်တဖၣ်ကသံဝဲလၢတၢ်ဆူးတၢ်ဆါ, ဒီးအမုၣ်ကမဲတဖၣ်ဒၣ်လဲာ်တဟီၣ်ဘၣ်ဝဲလၢအဝဲသ့ၣ်အတၢ်သံန့ၣ်ဘၣ်.",
			"16": "<sup>16</sup> ပှၤတတီတလိၤသ့ၣ်တဖၣ်ကအိၣ်ဝဲဒီးစ့အါမးလၢကဂံၢ်ဝဲအဂီၢ် ဒီးတၢ်ကူတၢ်ကၤအါန့ၢ်ဒံးတၢ်လၢပှၤတဂၤလိၣ်ဘၣ်ဝဲန့ၣ်လီၤ.",
			"17": "<sup>17</sup> ဘၣ်ဆၣ်ပှၤဂ့ၤပှၤဝါတနီၤကကၤဝဲတၢ်ကူတၢ်ကၤဒီးပှၤတီပှၤလိၤ တနီၤကဒိးန့ၢ်ဘၣ်စ့န့ၣ်လီၤ.",
			"18": "<sup>18</sup> ပှၤတတီတလိၤသူၣ်ထီၣ်ဟံၣ်ဒ်ကပီၤလုၤအသိးမ့ၢ်ဂ့ၤ, ဒ်ကုၢ်လၢအခိးစံာ်ပျီအဒဲအသိးမ့ၢ်ဂ့ၤန့ၣ်လီၤ.",
			"19": "<sup>19</sup> အဝဲသ့ၣ်ကမံနီၤလီၤဝဲဒ်ပှၤထူးပှၤတီၤအသိးလၢခံကတၢၢ်တဘျီ, ဒီးတုၤအပၢၢ်ထီၣ်ဒီးကထံၣ်ဝဲလၢအတၢ်ထူးတၢ်တီၤတအိၣ်လၢၤ ဘၣ်န့ၣ်လီၤ.",
			"20": "<sup>20</sup> တၢ်မၤပျံၤမၤဖုးကလုၣ်ဘၢအီၤဒ်ထံလုၣ်ဘၢတၢ်သတူၢ်ကလာ် အသိး, ဒီးကလံၤလၢမုၢ်နၤကအူဖျိးကွံာ်အီၤ,",
			"21": "<sup>21</sup> ကလံၤလၢမုၢ်ထီၣ်ကအူဖျိးကွံာ်အီၤလၢအဟံၣ်တဖၣ်,",
			"22": "<sup>22</sup> ဖဲအဝဲသ့ၣ်ဂုၢ်ကျဲးစၢးသပှၢ်ပှၢ်လၢကပူၤဖျဲးအဂီၢ်န့ၣ်ကလံၤ ကလီၤဘၣ်အဝဲသ့ၣ်တအိၣ်ဒီးတၢ်သးကညီၤဘၣ်န့ၣ်လီၤ.",
			"23": "<sup>23</sup> ကလံၤမုၢ်အူဘၣ်အီၤဖဲအဝဲသ့ၣ်ဃ့ၢ်ဝဲ, ဒီးမၤပျံၤမၤဖုးအီၤ လၢတၢ်ဟးရူာ်ဟးဂီၤအစိအကမီၤန့ၣ်လီၤ."
		},
		"28": {
			"1": "<sup>1</sup> စ့အပူၤတဖၣ်အိၣ်ဝဲလၢစ့ကဘၣ်တၢ်ခူၣ်ထုးထီၣ်အီၤအဂီၢ်, ဒီးတၢ်လီၢ်တဖၣ်လၢထူဘၣ်တၢ်ပှံၢ်အီၤအဂီၢ်အိၣ်ဝဲဒၣ်န့ၣ်လီၤ.",
			"2": "<sup>2</sup> ပှၤကညီခူၣ်ထုးထီၣ်ထးလၢဟီၣ်ခိၣ်အကျါဒီးဃ့ၣ်န့ၢ်တိၢ်ဂီၤ လၢလၢၢ်အကျါန့ၣ်လီၤ.",
			"3": "<sup>3</sup> ပှၤကညီဃုကွၢ်တၢ်လၢတၢ်ခံးယိာ်အလီၢ်န့ၣ်လီၤ. အဝဲသ့ၣ်ဃုထံၣ်တၢ်လၢဟီၣ်ခိၣ်အတၢ်ယိာ်အလီၢ်တဖၣ်ဒီးခူၣ်န့ၢ် လၢၢ်လၢတၢ်ခံးသူကတၢၢ်အလီၢ်န့ၣ်လီၤ.",
			"4": "<sup>4</sup> ဖဲပှၤကညီတအိၣ်တဆိးဘၣ်အလီၢ်ဒီးပှၤတလဲၤထီၣ်လဲၤလီၤဘၣ် အလီၢ်န့ၣ်ပှၤကညီဘၢၣ်ဖျိတၢ်ဒီးခူၣ်တၢ်ပူၤတဖၣ်န့ၣ်လီၤ. အဝဲသ့ၣ်ဘျးလီၤစဲၤအသးလၢပျံၤအလိၤလၢတၢ်ပူၤတဖၣ် ဒီးမၤတၢ်လၢတၢ်သယုၢ်အပူၤန့ၣ်လီၤ.",
			"5": "<sup>5</sup> တၢ်အီၣ်တၢ်အီမဲထီၣ်လၢဟီၣ်ခိၣ်, မ့မ့ၢ်လၢဟီၣ်ခိၣ်အံၤအဖီလာ် န့ၣ်တၢ်ခဲလၢာ်ဘၣ်တၢ်မၤတချဲထီၣ်အီၤဒီးမၤသဘှံးကွံာ်အီၤ န့ၣ်လီၤ.",
			"6": "<sup>6</sup> ဟီၣ်ခိၣ်အလၢၢ်အိၣ်ဝဲဒီးတၢ်မျၢ်နံၤလါ, ဒီးဟီၣ်ခိၣ်အိၣ်ဝဲ ဒီးထူဧိၤလွဲဧိၤအကမူၣ်န့ၣ်လီၤ.",
			"7": "<sup>7</sup> အကျဲတဘိန့ၣ်ထိၣ်ဧိၤလံာ်ဧိၤတသ့ၣ်ညါဒီးလံာ်ဧိၤတြၤဧိၤ တထံၣ်န့ၢ်ဝဲဒၣ်ဘၣ်.",
			"8": "<sup>8</sup> ခ့ယုၢ်မ့ၢ်ဂ့ၤတၢ်မံၤလာ်အအၢအသီမ့ၢ်ဂ့ၤတလဲၤကျဲအဝဲန့ၣ် ဘၣ်.",
			"9": "<sup>9</sup> ပှၤကညီခူၣ်န့ၢ်လၢၢ်ဧိၤလ့ဧိၤလၢအကိၤကတၢၢ်ဒီးခူၣ်ကွံာ် ကစၢၢ်လၢအဂံၢ်ထံးန့ၣ်လီၤ.",
			"10": "<sup>10</sup> ဖဲအဘၢၣ်ဖျိခီဂာ်လၢၢ်ဧိၤလ့ဧိၤသ့ၣ်တဖၣ်န့ၣ်ဒီးထံၣ်န့ၢ်လၢၢ် လၢအလုၢ်ဒိၣ်ပှ့ၤဒိၣ်တဖၣ်န့ၣ်လီၤ.",
			"11": "<sup>11</sup> အဝဲသ့ၣ်ဃုထံၣ်န့ၢ်ထံကျိအဂံၢ်ထံးဒီးဟဲစိာ်ထီၣ်တၢ်အိၣ်လီၤ ဘၢတဖၣ်ဆူတၢ်ကပီၤအပူၤန့ၣ်လီၤ.",
			"12": "<sup>12</sup> ဘၣ်ဆၣ်ဒီးမ့ၢ်ပကထံၣ်န့ၢ်တၢ်ကူၣ်သ့ဖဲလဲၣ်. ဒီးတၢ်သ့ၣ်ညါနၢ်ပၢၢ်န့ၣ်အိၣ်ဖဲလဲၣ်.",
			"13": "<sup>13</sup> တၢ်ကူၣ်သ့န့ၣ်တဘၣ်တၢ်ထံၣ်န့ၢ်အီၤလၢပှၤကညီအကျါဘၣ်. အလုၢ်အပှ့ၤနီၢ်နီၢ်န့ၣ်ပှၤတသ့ၣ်ညါနီတဂၤဘၣ်.",
			"14": "<sup>14</sup> တၢ်ယိာ်ပူၤစံးဝဲဒၣ်, တအိၣ်ဘၣ်လၢယပူၤဘၣ်. ဒီးပီၣ်လဲၣ်စံးဝဲဒၣ်, တအိၣ်ဘၣ်ဒီးယၤဘၣ်.",
			"15": "<sup>15</sup> တၢ်ပှ့ၤအီၤလၢထူဧိၤ, စ့ဧိၤတန့ၢ်ဘၣ်.",
			"16": "<sup>16</sup> ထူဧိၤလွဲဧိၤအဂ့ၤကတၢၢ်ဒီးတၢ်လုၢ်ဒိၣ်ပှ့ၤဒိၣ်တဖၣ်, ထိၣ်အလုၢ်အပှ့ၤထဲသိးဒီးအီၤတသ့ဘၣ်.",
			"17": "<sup>17</sup> အလုၢ်အပှ့ၤဒိၣ်န့ၢ်ထူဧိၤလွဲဧိၤ, ဖီကိထူမ့ၢ်ဂ့ၤလီခီ အဂ့ၤကတၢၢ်မ့ၢ်ဂ့ၤန့ၣ်လီၤ.",
			"18": "<sup>18</sup> တၢ်ကူၣ်သ့န့ၣ်အလုၢ်အပှ့ၤဒိၣ်န့ၢ်ဒံးလၢၢ်ဖီမ့ၢ်ဂ့ၤ, လၢၢ်ဖျါကလၤမ့ၢ်ဂ့ၤ, တၢ်မျၢ်ဂီၤမ့ၢ်ဂ့ၤန့ၣ်လီၤ.",
			"19": "<sup>19</sup> တၢ်မျၢ်ဘီအဂ့ၤကတၢၢ်ဒီးထူစီန့ၣ်ဘၣ်တၢ်ထိၣ်သတြီၤ အီၤလၢတၢ်ကူၣ်သ့အလုၢ်အပှ့ၤတန့ၢ်ဝဲဒၣ်ဘၣ်.",
			"20": "<sup>20</sup> အန့ၣ်ဒီး, တၢ်ကူၣ်သ့အဂံၢ်ထံးန့ၣ်မ့ၢ်အအိၣ်ဖဲလဲၣ်. ဒီးတၢ်သ့ၣ်ညါနၢ်ပၢၢ်အိၣ်ဖဲလဲၣ်.",
			"21": "<sup>21</sup> တၢ်လၢအမူဝဲခဲလၢာ်ထံၣ်အီၤတသ့နီတမံၤဘၣ်. ထိၣ်လၢအယူၤတဘ့ၣ်ဒၣ်လဲာ်ထံၣ်အီၤတသ့ဘၣ်.",
			"22": "<sup>22</sup> တၢ်သံဒီးတၢ်ဟးဂူာ်ဟးဂီၤဒၣ်လဲာ်အၢၣ်လီၤဝဲဒၣ်လၢအနၢ် ဟူတ့ၢ်ထဲတၢ်ကစီၣ်ပစိၣ်ပစ့ဧိၤန့ၣ်လီၤ.",
			"23": "<sup>23</sup> ထဲကစၢ်ယွၤတဂၤဧိၤသ့ၣ်ညါကျဲဒီးသ့ၣ်ညါတၢ်ထံၣ်န့ၢ် တၢ်ကူၣ်သ့အလီၢ်န့ၣ်လီၤ.",
			"24": "<sup>24</sup> အဂ့ၢ်ဒ်အံၤ, အဝဲထံၣ်ဝဲဟီၣ်ခိၣ်အကတၢၢ်ဒီးထံၣ်ဘၣ်ကယဲၢ် တၢ်အိၣ်လၢမူခိၣ်အဖီလာ်ခဲလၢာ်န့ၣ်လီၤ.",
			"25": "<sup>25</sup> တုၤအစီၤကလံၤ, ဒီးဃီၣ်ထံဧိၤနိဧိၤလၢနီၣ်ဃီၣ်န့ၣ်ဒီး,",
			"26": "<sup>26</sup> တုၤအပာ်တၢ်မၤလိာ်လၢတၢ်ဟဲစူၤအဂီၢ်, ဒီးကျဲလၢလီဝၢ် ဒံးအဂီၢ်ဒီး,",
			"27": "<sup>27</sup> အဝဲထံၣ်ဝဲဒီးတဲဖျါထီၣ်ဝဲ, မၤကဲထီၣ်ဝဲဒီးဃုထံၣ်န့ၢ်ဝဲ အဂ့ၢ်အကျိၤလီၤ.",
			"28": "<sup>28</sup> ဒီးကစၢ်ယွၤစံးဘၣ်ပှၤကညီ, ကွၢ်ကွၢ်တၢ်ပျံၤယွၤန့ၣ်မ့ၢ်တၢ် ကူၣ်သ့ဒီးတၢ်ဟးဆှဲးကွံာ်လၢတၢ်အၢန့ၣ်မ့ၢ်တၢ်သ့ၣ်ညါနၢ်ပၢၢ် န့ၣ်လီၤ."
		},
		"29": {
			"1": "<sup>1</sup> စီၤယိၤဘးစးထီၣ်ကတိၤကဒီးတၢ်န့ၣ်လီၤ.",
			"2": "<sup>2</sup> ယဆၢဒိးန့ၢ်မးယမုၢ်နံၤလၢ အလဲၤကွံာ်တဖၣ်, မုၢ်နံၤတဖၣ်ဖဲ ကစၢ်ယွၤကွၢ်ထွဲတ့ၢ်ယၤန့ၣ်လီၤ.",
			"3": "<sup>3</sup> အကတီၢ်ဖဲန့ၣ်ကစၢ်ယွၤအိၣ်ဒီးယၤထီဘိ, ဒီးဖဲယလဲၤခီဂာ်တၢ် ခံးတၢ်နၤအခါန့ၣ်ဟ့ၣ်ယၤတၢ်ကပီၤလီၤ.",
			"4": "<sup>4</sup> လၢမုၢ်နံၤအဝဲန့ၣ်တဖၣ်အပူၤယဘၣ်ဘီၣ်ဘၣ်ညီ, ဒီးယတၢ်ရ့တံၤရ့သကိးဒီးယွၤဒုးဘၣ်ဆိၣ်ဂ့ၤယပှၤဟံၣ်ဖိဃီဖိန့ၣ်လီၤ.",
			"5": "<sup>5</sup> အကတီၢ်ဖဲန့ၣ်သ့တၢ်လၢာ်ကစၢ်ယွၤအိၣ်ဒီးယၤဒီးယဖိယလံၤသ့ၣ် တဖၣ်အိၣ်ဝးတရံးယၤလီၤ.",
			"6": "<sup>6</sup> ယဂီၤဖံးမိၢ်တဖၣ်ဒီးမဲာ်တဲးလဲးတဖၣ်ဟ့ၣ်ယၤတၢ်နုၢ်ထံအါမး ဒီးယသ့ၣ်စၤယံးသ့ၣ်တဖၣ်မဲထီၣ်ဝဲလၢလၢၢ်ခိၣ်လ့ကျါအပူၤန့ၣ်လီၤ.",
			"7": "<sup>7</sup> တုၤဝ့ၢ်အသူၣ်က့သးပှၢ်တဖၣ်အိၣ်ဖှိၣ်ရိဖှိၣ်တဘျီလၢ်လၢ်န့ၣ် ယဟံးန့ၢ်ယလီၢ်လၢအဝဲသ့ၣ်အကျါလီၤ.",
			"8": "<sup>8</sup> ပှၤသးစၢ်တဖၣ်တုၤအထံၣ်ယၤတဘျီဃီန့ၣ်ဟ့ၣ်ယၤတၢ်လီၢ်, ဒီးပှၤသးပှၢ်သ့ၣ်တဖၣ်ဂဲၤထၢၣ်ပာ်ဖျါထီၣ်အတၢ်ယူးယီၣ်ပာ် ကဲယၤန့ၣ်လီၤ.",
			"9": "<sup>9</sup> ပှၤဂီၢ်မုၢ်အခိၣ်အနၢ်တဖၣ်ဆိကတီၢ်အတၢ်ကတိၤ,",
			"10": "<sup>10</sup> ဒီးပှၤအကါဒိၣ်တဖၣ်ဒၣ်လဲာ်အိၣ်ဃိကလာ်န့ၣ်လီၤ.",
			"11": "<sup>11</sup> ပှၤကိးဂၤဒဲးလၢအထံၣ်ယၤဒီးနၢ်ဟူယဂ့ၢ်ယကျိၤန့ၣ်အိၣ်ဒီးတၢ် ဂ့ၢ်တၢ်ကျိၤအဂ့ၤအဘၣ်တဖၣ်လၢကကတိၤဝဲဒၣ်ဘၣ်ဃးဒီး တၢ်လၢယမၤတ့ၢ်လံတဖၣ်န့ၣ်လီၤ.",
			"12": "<sup>12</sup> တုၤပှၤဖှီၣ်ဖိယာ်ဖိကိးထီၣ်ဝဲဒၣ်န့ၣ်ဒီးယမၤစၢၤအီၤ, ဒီးယမၤစၢၤပှၤဖိၣ်ဃဲဖိသ့ၣ်တဖၣ်လၢပှၤကမၤစၢၤအီၤတအိၣ် ဘၣ်န့ၣ်လီၤ.",
			"13": "<sup>13</sup> ပှၤလၢအအိၣ်လၢတၢ်ကိၢ်တၢ်ဂီၤနးနးကလဲာ်အပူၤတဖၣ် စံးထီၣ်ပတြၢၤယၤ, ဒီးယမၤစၢၤမုၣ်ကမဲသ့ၣ်တဖၣ်ဒ်သိး ကထံၣ်န့ၢ်တၢ်ပူၤဖျဲးန့ၣ်လီၤ.",
			"14": "<sup>14</sup> ယမၤတၢ်လၢတၢ်စံၣ်ညီၣ်တီဒီးတၢ်တီတၢ်လိၤအပူၤထီဘိန့ၣ်လီၤ.",
			"15": "<sup>15</sup> ယမ့ၢ်မဲာ်ချံလၢပှၤမဲာ်တထံၣ်တၢ်အဂီၢ်ဒီးယမ့ၢ်ခီၣ်လၢပှၤခီၣ် ဟးဂီၤသ့ၣ်တဖၣ်အဂီၢ်လီၤ.",
			"16": "<sup>16</sup> ယမၤယသးဒ်ပၢ်တဂၤလၢပှၤဖှီၣ်ဖိယာ်ဖိအဂီၢ်အသိး, ဒီးယအိၣ်ပှိၤပှၤတခီဘီမုၢ်ဖိလၢအဘၣ်ကီဘၣ်ခဲတဖၣ်န့ၣ်လီၤ.",
			"17": "<sup>17</sup> ယမၤဟးဂီၤကွံာ်ပှၤအၢပှၤသီတဖၣ်အစိကမီၤဒီးအုၣ်က့ၤခီၣ် က့ၤပှၤလၢအဝဲသ့ၣ်မၤအၢမၤနးဝဲဒၣ်တဖၣ်န့ၣ်လီၤ.",
			"18": "<sup>18</sup> ယမုၢ်လၢ်ယဲထီဘိလၢယကအိၣ်ကၢအိၣ်ခိးဒီးသံယဲမုာ်မုာ်ခုၣ် ခုၣ်လၢယဒူၣ်ဖိထၢဖိအကျါန့ၣ်လီၤ.",
			"19": "<sup>19</sup> ယမၤယသးလီၤဂာ်ဒ်သ့ၣ်လၢအဂံၢ်ဒိးန့ၢ်ထံထီဘိဒီးအဒ့ အဖီတဖၣ်ဘၣ်စီၣ်ဝဲလၢပစီၤထံအသိးန့ၣ်လီၤ.",
			"20": "<sup>20</sup> ပှၤကိးဂၤဒဲးစံးထီၣ်ပတြၢၤယၤထီဘိ, ဒီးယဂံၢ်ယဘါတလီၤ စၢ်နီတဘျီဘၣ်.",
			"21": "<sup>21</sup> တုၤယဟ့ၣ်ကူၣ်တၢ်န့ၣ်ဒီးပှၤဂီၢ်မုၢ်အိၣ်ဘှီၣ်ကလာ်ဒီးတၢ်လၢယ စံးတဖၣ်န့ၣ်ဒိကနၣ်ဝဲလီၤတံၢ်လီၤဆဲးန့ၣ်လီၤ.",
			"22": "<sup>22</sup> တုၤယကတိၤတၢ်ဝံၤန့ၣ်အဝဲသ့ၣ်ကတိၤအါထီၣ်တၢ်အလီၢ် တအိၣ်လၢၤဘၣ်. ယတၢ်စံးတၢ်ကတိၤတဖၣ်လီၤဂာ်ဒ်မူခိၣ် ထံလၢအဒုးစုာ်စီၣ်ဟီၣ်ခိၣ်အသိးန့ၣ်လီၤ.",
			"23": "<sup>23</sup> ပှၤကိးဂၤဒဲးတူၢ်လိာ်ယတၢ်ဟ့ၣ်ကူၣ်ဒ်ပှၤထူစံာ်ဖိတူၢ်လိာ် တၢ်စူၤထံလၢတၢ်စူၤလီၤသီအကတီၢ်အသိးန့ၣ်လီၤ.",
			"24": "<sup>24</sup> ယကွၢ်အဝဲသ့ၣ်လၢတၢ်နံၤကမှံအပူၤဖဲအဝဲသ့ၣ်အတၢ်နာ်နီၢ်နီၢ် လီၤမၢ်ကွံာ်န့ၣ်လီၤ. ဒီးယတၢ်မဲာ်မုာ်နါဆၢဟ့ၣ်ဂံၢ်ဟ့ၣ်ဘါအဝဲသ့ၣ်လီၤ.",
			"25": "<sup>25</sup> ယဟံးန့ၢ်မူဒါဒီးကဲပှၤအခိၣ်, ယဆှၢအဝဲသ့ၣ်ဒ်စီၤပၤတဂၤ ဆှၢအပှၤသုးမုၢ်သံၣ်ဘိအသိး, ဒီးဟ့ၣ်အီၤလၢတၢ်သူၣ်မံ သးမုာ်လၢတၢ်သူၣ်ဟးဂီၤသးဟးဂီၤအကတီၢ်န့ၣ်လီၤ."
		},
		"30": {
			"1": "<sup>1</sup> မ့မ့ၢ်ခဲကနံၣ်အံၤပှၤလၢအသးစၢ်န့ၢ်ယၤတဖၣ်နံၤဘၣ်ဖၣ်လဲ ယၤလီၤ. အဝဲသ့ၣ်အပၢ်တဖၣ်အလုၢ်အပှ့ၤတအိၣ်တုၤဒၣ်လဲာ် ယသးတအိၣ်လၢယကပျဲအမၤစၢၤယထွံၣ်လၢအကွၢ်ထွဲ ယသိတဖၣ်န့ၣ်ဘၣ်.",
			"2": "<sup>2</sup> အဝဲသ့ၣ်တဖၣ်မ့ၢ်ပှၤတဖုလၢအဂံၢ်အဘါလၢာ်ကွံာ်လံဒီးကမၤ ယတၢ်မၤတမံၤမံၤအဂီၢ်ဒၣ်လဲာ်န့ၣ်အဂံၢ်အဘါစၢ်ကဲၣ်ဆိးလီၤ.",
			"3": "<sup>3</sup> အဝဲသ့ၣ်တဖၣ်န့ၣ်ဖှီၣ်ယာ်ဝဲဒီးတၢ်သၣ်ဝံၤအသးဒိၣ်မးတုၤဒၣ် လဲာ်ကအ့ၣ်အီၣ်သ့ၣ်ဂံၢ်ဃ့တဖၣ်လၢတၢ်လီၢ်လီၤဃီအပူၤဖဲ မုၢ်နၤအခါန့ၣ်လီၤ.",
			"4": "<sup>4</sup> အဝဲသ့ၣ်ထဲးထီၣ်မဲးမုၢ်ခိၣ်အတၢ်မုၢ်တၢ်ဘိဒီးအီၣ်ဝဲ, ပထိးသ့ၣ်ရီသ့ၣ်အဂံၢ်လၢအတဝံာ်တဘဲဒၣ်လဲာ်န့ၣ်အီၣ်ဝဲဒၣ်လီၤ.",
			"5": "<sup>5</sup> ပှၤကိးဂၤဒဲးကိးပသူဟီထီၣ်ကွံာ်အီၤဒ်အကိးပသူဟီထီၣ်ကွံာ် တၢ်ဘျၣ်တဖၣ်အသိးန့ၣ်လီၤ.",
			"6": "<sup>6</sup> အဝဲသ့ၣ်ဘၣ်အိၣ်ဝဲလၢလၢၢ်ကအိတဖၣ်အပူၤဒီးတၢ်ပူၤလၢ အဘၣ်တၢ်ခူၣ်အီၤလၢလၢၢ်ခိၣ်လ့ကျါန့ၣ်လီၤ.",
			"7": "<sup>7</sup> အဝဲသ့ၣ်ကိးထီၣ်ဝဲဒ်ဒၣ်ဆၣ်ဖိကီၢ်ဖိအသိးလၢတၢ်လီၢ်အိၣ် သယုၢ်အပူၤဒီးဖိးဟုလိာ်အသးလၢတၤဆှုၣ်တၤမဲအဖီ လာ်ဒ်သိးကမၤလၢၤအသးအဂီၢ်န့ၣ်လီၤ.",
			"8": "<sup>8</sup> အဝဲသ့ၣ်မ့ၢ်ပှၤဟးဂီၤဖိအဖိ, ပှၤလၢအမံၤတအိၣ်ဘၣ်အဖိဒီး မ့ၢ်ပှၤလၢအဘၣ်တၢ်ဟီထီၣ်ကွံာ်အီၤလၢကီၢ်ပူၤန့ၣ်လီၤ.",
			"9": "<sup>9</sup> ခဲကနံၣ်အံၤအဝဲသ့ၣ်ဟဲဒီးနံၤဘၣ်ယၤလီၤ. ယတမ့ၢ်တၢ်နီတမံၤဘၣ်. မ့မ့ၢ်ယမ့ၢ်ဒၣ်တၢ်လီၤနံၤတမံၤလၢအဝဲသ့ၣ်အဂီၢ်န့ၣ်လီၤ.",
			"10": "<sup>10</sup> အဝဲသ့ၣ်ပာ်ယၤဒ် တၢ်လီၤသးဘၣ်အၢ အလီၢ်န့ၣ်လီၤ. အဝဲသ့ၣ် ဆိကမိၣ်ဝဲလၢ အဂ့ၤကဲာ်ဆိးလၢ ယဂီၢ်, ဒီးဟဲဒီးထူးပှဲာ်ယမဲာ်ဒၣ်လဲာ်န့ၣ်လီၤ.",
			"11": "<sup>11</sup> မ့ၢ်လၢကစၢ်ယွၤမၤလီၤစၢ်တ့ၢ်လံယဂံၢ်ယဘါဒီးပှၤမၤစၢၤယၤ တအိၣ်ဘၣ်အဃိအဝဲသ့ၣ်ထီဒါယၤလၢအတၢ်သးထီၣ်အပူၤန့ၣ်လီၤ.",
			"12": "<sup>12</sup> ပှၤတဖုအံၤထီဒါယၤလီၤ, ဒုးဃ့ၢ်ကွံာ်ယၤဒီးကတဲာ်ကတီၤ အတၢ်ထီဒါယၤလၢခံကတၢၢ်ဒ်သိးအကမၤသံယၤန့ၣ်လီၤ.",
			"13": "<sup>13</sup> အဝဲသ့ၣ်မၤတံာ်တာ်ယတၢ်ထူၣ်ဖျဲးထီၣ်အကျဲစၢၤဒ်သိးကမၤဟးဂီၤ ယၤလီၤ. ဒီးပှၤလၢအကတြီအဝဲသ့ၣ်တအိၣ်နီတဂၤဘၣ်.",
			"14": "<sup>14</sup> အဝဲသ့ၣ် ဟဲနုာ်သဖှိဃီၤဆူ ယတိာ်တဖၣ်အပူၤဒီး ဟဲတလ့ၣ်လီၤအသးလၢ ယလိၤလီၤ.",
			"15": "<sup>15</sup> ယဘၣ်တၢ်မၤနၢၤယၤလၢတၢ်ပျံၤတၢ်ဖုး, ယလၤယကပီၤ လီၤမၢ်ကွံာ်ဒ်ကလံၤအူဒံကွံာ်ဖ့အသိးဒီးယတၢ်အိၣ်ဘီၣ်အိၣ် ညီဟးမၢ်ကွံာ်ဒ်တၢ်အၢၣ်အသိးန့ၣ်လီၤ.",
			"16": "<sup>16</sup> ဒီးခဲကနံၣ်အံၤယကသံယဲလီၤ. တၢ်လၢအကမၤမုာ်ထီၣ်က့ၤ ယၤလၢတၢ်နးတၢ်ဖှီၣ်တအိၣ်ဘၣ်နီတမံၤဘၣ်.",
			"17": "<sup>17</sup> လၢမုၢ်နၤန့ၣ်ကယဲၢ်ယဃံယကွဲတဖၣ်ဆါဝဲ, ဒီးတၢ်ဆါလၢအအ့ၣ် ထုးယၤန့ၣ်တဆိကတီၢ်နီတဘျီဘၣ်.",
			"18": "<sup>18</sup> ကစၢ်ယွၤစှီၤယၤလၢယဆ့ကၤအကိာ်လၣ်ဒီးထုးဆ့ဆိယကူ ယသိးတဖၣ်တုၤအက့ၢ်အဂီၤတအိၣ်လၢၤဘၣ်န့ၣ်လီၤ.",
			"19": "<sup>19</sup> အဝဲဒၣ်ကွံာ်လီၤယၤဆူကပံာ်အကျါ, ဒီးယကဲထီၣ်ဟီၣ်ခိၣ် ကမူၣ်ဒီးဖၣ်ဆါန့ၣ်လီၤ.",
			"20": "<sup>20</sup> ကစၢ်ယွၤဧၢ, တုၤယကိးထီၣ်နၤန့ၣ်ဒီးနတစံးဆၢယၤနီတဘျီ ဘၣ်. ဒီးတုၤယဃ့ဘါထုကဖၣ်နၤန့ၣ်ဒီးနတဒိကနၣ်ယၤဘၣ်.",
			"21": "<sup>21</sup> နမၤယၤအၢအၢသီသီဒီးနမၤနးမၤဖှီၣ်ယၤတုၤနဂံၢ်နဘါအလၢာ် န့ၣ်လီၤ.",
			"22": "<sup>22</sup> နပျဲကလံၤအူဖျိးကွံာ်ယၤဒီးနထုးဆှဲးဆှိးယၤလၢကလံၤမုၢ် ဒိၣ်အပူၤန့ၣ်လီၤ.",
			"23": "<sup>23</sup> ယသ့ၣ်ညါလၢနကစိာ်လီၤယၤဆူတၢ်သံဒီးဆူတၢ်လီၢ်လၢ အဘၣ်တၢ်တိာ်ပာ်အီၤလၢ ပှၤကိးဂၤဒဲးအဂီၢ်န့ၣ်လီၤ.",
			"24": "<sup>24</sup> ပှၤလၢအသးဟးဂီၤတ့ၢ်လံ, ပှၤလၢအမၤတၢ်တသ့ဘၣ်နီတမံၤ, မ့မ့ၢ်ထဲအဃ့တၢ်သးကညီၤတဂၤန့ၣ်ဘၣ်မနုၤလၢနထီဒါအီၤ န့ၣ်လဲၣ်.",
			"25": "<sup>25</sup> မ့ၢ်ယတဟီၣ်ဃုာ်ဒီးပှၤဘၣ်တၢ်ကိၢ်တၢ်ဂီၤဒီးသးအုးဃုာ်ဒီး ပှၤလၢအလိၣ်ဘၣ်တၢ်မၤစၢၤတဖၣ်ဘၣ်န့ၣ်ဧါ.",
			"26": "<sup>26</sup> တုၤယကွၢ်လၢ်တၢ်ဂ့ၤအကျဲဒီးတၢ်အၢဟဲဘၣ်ယၤဒီးတုၤယမုၢ် လၢ်တၢ်ကပီၤဒီးတၢ်ခံးန့ၢ်ယၤလီၤ.",
			"27": "<sup>27</sup> ယသးသူၣ်ကိၢ်သးဂီၤဒီးတဂၢၢ်တကျၢၤဘၣ်နီတစုဘၣ်. ဒီးတၢ်နးတၢ်ဖှီၣ်အမုၢ်နံၤတဖၣ်ချုးန့ၢ်ယၤလီၤ.",
			"28": "<sup>28</sup> ယလဲၤတၢ်လၢတၢ်ခံးတၢ်နၤအပူၤဒီးမုၢ်အတၢ်ကပီၤတအိၣ်ဘၣ် ဒီးယၤဘၣ်. ယဆၢထၢၣ်ဃ့တၢ်မၤစၢၤလၢပှၤဂီၢ်မုၢ်အကျါန့ၣ်လီၤ.",
			"29": "<sup>29</sup> ယကလုၢ်လီၤဂာ်ဒ်ထွံၣ်ဟီၣ်ခိၣ်မ့ၢ်ဂ့ၤ, ထိၣ်ကီၤလၤအူးမ့ၢ်ဂ့ၤ ကိးထီၣ်ဝဲလၢတၢ်သးအုးဒီးတၢ်သယုၢ်သညိအပူၤအသိးန့ၣ်လီၤ.",
			"30": "<sup>30</sup> ယဖံးထီၣ်သူဝဲဒီးယလိၤကိၢ်ကဖးလၢတၢ်လိၤကိၢ်အဃိ န့ၣ်လီၤ.",
			"31": "<sup>31</sup> တၢ်လီၢ်ဖဲတဘျီယနၢ်ဟူတၢ်သူၣ်ဖှံသးညီအတၢ်သးဝံၣ်န့ၣ် ခဲကနံၣ်အံၤယနၢ်ဟူထဲတၢ်သူၣ်အုးသးအုးဒီးတၢ်ဟီၣ်တၢ် ယၢၤန့ၣ်လီၤ."
		},
		"31": {
			"1": "<sup>1</sup> ယမၤတ့ၢ်လံတၢ်အၢၣ်လီၤအီလီၤလၢယတကွၢ်မုၣ်လိၣ်ဘိ လၢတၢ်သးကတၢအပူၤနီတဘျီလၢၤဘၣ်.",
			"2": "<sup>2</sup> သ့တၢ်လၢာ်ကစၢ်ယွၤမၤတၢ်မနုၤလၢပဂီၢ်လဲၣ်. ပကန့ၢ်သါတၢ်မနုၤလၢအအိၣ်လဲၣ်.",
			"3": "<sup>3</sup> အဝဲဒုးလီၤဘၣ်တၢ်တတၢးတနါဒီးတၢ်ဟးဂူာ်ဟးဂီၤဆူပှၤ မၤတၢ်ကမၣ်တၢ်တဖၣ်အလိၤန့ၣ်လီၤ.",
			"4": "<sup>4</sup> ကစၢ်ယွၤသ့ၣ်ညါယတၢ်မၤကိးမံၤဒဲးဒီးထံၣ်ဝဲယခီၣ်ခါကိးကါ ဒဲးန့ၣ်လီၤ.",
			"5": "<sup>5</sup> ယဆိၣ်လီၤယသးလၢယတမၤလၢၤတၢ်အၢတၢ်သီနီတဘျီဒီး ယတကျဲးစၢးလၢၤနီတဘျီလၢယကလီန့ၢ်ပှၤဂၤဘၣ်.",
			"6": "<sup>6</sup> မ်ကစၢ်ယွၤစီၤယၤလၢစီၤပီၢ်တီအပူၤတက့ၢ်. ဒီးအဝဲကထံၣ်န့ၢ် လၢယမ့ၢ်ပှၤအလၢအပှဲၤတဂၤဒ်လဲၣ်န့ၣ်လီၤ.",
			"7": "<sup>7</sup> ယခီၣ်ခါမ့ၢ်ဃၣ်ကွံာ်အသးလၢကျဲအတီဒီးယသးမ့ၢ်ကတၢ ထွဲယမဲာ်ချံအတၢ်ထံၣ်ဒီးယစုမ့ၢ်ဘၣ်အၢလၢတၢ်ဒဲးဘးန့ၣ်ဒီး,",
			"8": "<sup>8</sup> မ်ပှၤဂၤအီၣ်တၢ်လၢယဖှံဒီးတၢ်လၢယသူၣ်လီၤဖျးလီၤန့ၣ်ဘၣ် တၢ်ထဲးထီၣ်ကွံာ်အီၤတက့ၢ်.",
			"9": "<sup>9</sup> ယသးမ့ၢ်ဘၣ်တၢ်ကလံာ်န့ၢ်အီၤလၢပှၤလၢယဃၢၤအမါဒီး ယမ့ၢ်ခိးခူသူၣ်တၢ်လၢအတြဲၤခီၣ်ထံးန့ၣ်ဒီး,",
			"10": "<sup>10</sup> မ်ယမါမၤဒုးအီၣ်ဒုးအီပှၤအဂၤတဂၤဒီးမံဃုာ်ဒီးအီၤတ က့ၢ်.",
			"11": "<sup>11</sup> တၢ်ဒဲးဘးဒိၣ်ထဲအံၤန့ၣ်ကြၢးဘၣ်တၢ်စံၣ်ညီၣ်သံအီၤလီၤ.",
			"12": "<sup>12</sup> တၢ်အံၤကမ့ၢ်မ့ၣ်အူလၢအအီၣ်တၢ်တုၤလၢပှၤသံတဖၣ်အလီၢ် ဒီးအီၣ်ကွံာ်ကယဲၢ်တၢ်အိၣ်ဒီးယၤခဲလၢာ်န့ၣ်လီၤ.",
			"13": "<sup>13</sup> တုၤယကုၢ်အကျါတဂၤ ကဒူးကဒ့ၣ်တၢ်ထီဒါယၤန့ၣ်, ယဒိကနၣ်ဒီး မၤအီၤတီတီလိၤလိၤလီၤ.",
			"14": "<sup>14</sup> ယမ့ၢ်တမၤဒ်န့ၣ်ဘၣ်ဒီး ယကွၢ်ဆၢၣ်မဲာ်ကစၢ်ယွၤ ကသ့ဒ်လဲၣ်. ဖဲကစၢ်ယွၤဟဲလၢ ကစံၣ်ညီၣ်ယၤအဂီၢ်ဒီး, ယစံးတၢ်မနုၤကသ့လဲၣ်.",
			"15": "<sup>15</sup> ကစၢ်ယွၤတဂၤဃီလၢအတ့လီၤတ့ၢ်ယၤအံၤတ့လီၤစ့ၢ်ကီးယကုၢ် တဖၣ်န့ၣ်လီၤ.",
			"16": "<sup>16</sup> ယတဂ့ၢ်လိာ်လၢယကမၤစၢၤပှၤဖှီၣ်ဖိယာ်ဖိမ့ၢ်ဂ့ၤ, ယတပျဲပှၤ မုၣ်ကမဲတဖၣ်အိၣ်လၢတၢ်သူၣ်ဟးဂူာ်သးဟးဂီၤအပူၤမ့ၢ်ဂ့ၤနီ တဘျီဘၣ်.",
			"17": "<sup>17</sup> ဒီးယတပျဲပှၤဖိၣ်ဃဲတဖၣ်သၣ်ဝံၤလီၤဒိဖဲယအီၣ်တၢ်အခါန့ၣ်ဘၣ်.",
			"18": "<sup>18</sup> ယအံးထွဲကွၢ်ထွဲပှၤဖိၣ်ဃဲတဖၣ်ဒ်ပၢ်တဂၤအသိးတစိၤဒၣ်ယၤ ဒီးပၢဆှၢတ့ၢ်ပှၤမုၣ်ကမဲတဖၣ်လၢယအိၣ်ဖျဲၣ်ထီၣ်လံၤလံၤန့ၣ်လီၤ.",
			"19": "<sup>19</sup> တုၤယထံၣ်ဘၣ်ပှၤတဂၤဂၤလၢအလိၣ်ဘၣ်တၢ်မၤစၢၤ, ဒီးဖှီၣ်ဝဲယာ်ဝဲတုၤအကူအသိးလၢကမၤလၢၤအီၤတအိၣ်ဘၣ်ဒီး,",
			"20": "<sup>20</sup> ယကဟ့ၣ်အီၤတၢ်ကူတၢ်သိးလၢအဘၣ်တၢ်မၤအီၤလၢ သိအဆူၣ်လၢအဟဲထီၣ်လၢယသိဒၣ်ယဲတဖုအပူၤန့ၣ်လီၤ. အန့ၣ်ဒီးအဝဲဒၣ်ကစံးထီၣ်ပတြၢၤယၤလၢ အသးဒီဖျၢၣ်ညါန့ၣ်လီၤ.",
			"21": "<sup>21</sup> ယသ့ၣ်ညါလၢယကမၤနၢၤတၢ်လၢကွီၢ်ဘျီၣ်ပူၤသတးဒီး ယမ့ၢ်လီန့ၢ်ပှၤဖိၣ်ဃဲတဂၤ, တစုစုဒီး,",
			"22": "<sup>22</sup> မ်ယစုဒုၣ်စုတီၤဘၣ်တၢ်မၤကၢ်ကွံာ်အီၤဒီးမၤလီၤဖျူကွံာ်အီၤ လၢယဖံဘၣ်ခိၣ်န့ၣ်တက့ၢ်.",
			"23": "<sup>23</sup> အဂ့ၢ်ဒ်အံၤယပျံၤကစၢ်ယွၤအတၢ်စံၣ်ညီၣ်သတးဒီး, တၢ်မၤဒ်သိးအံၤန့ၣ်ယမၤတဘူၣ်နီတဘျီဘၣ်.",
			"24": "<sup>24</sup> ယတသန့ၤတ့ၢ်ယသးလၢတၢ်ထူးတၢ်တီၤအပူၤမ့ၢ်ဂ့ၤ,",
			"25": "<sup>25</sup> ဒီးယတပာ်ကဖၢလၢယသးလၢယတၢ်စုလီၢ်ခီၣ်ခိၣ်အဃိ မ့ၢ်ဂ့ၤနီတဘျီဘၣ်.",
			"26": "<sup>26</sup> ယတဘူၣ်ထီၣ်ဘါထီၣ်တ့ၢ်မုၢ်လၢအတၢ်ကပြုၢ်ကပြီၤအဃိ န့ၣ်မ့ၢ်ဂ့ၤဒီးလါလၢကယဲၢ်အတၢ်ဃံတၢ်လၤအဃိန့ၣ်မ့ၢ်ဂ့ၤ နီတဘျီဘၣ်.",
			"27": "<sup>27</sup> ယတဘၣ်တၢ်လ့ပစီယၤလၢယကဘါထီၣ်တၢ်တဖၣ်န့ၣ်လၢ တၢ်ခူသူၣ်အပူၤဒီးယတဖှိၣ်ထီၣ်ယစုလၢတၢ်ယူးယီၣ်အီၤဘၣ်.",
			"28": "<sup>28</sup> တၢ်ကမၣ်ဒ်သိးအံၤန့ၣ်ကြၢးဘၣ်တၢ်စံၣ်ညီၣ်သံအီၤန့ၣ်လီၤ. တၢ်အံၤမ့ၢ်တၢ်သမၢသ့တၢ်လၢာ်ကစၢ်ယွၤန့ၣ်လီၤ.",
			"29": "<sup>29</sup> ယတသူၣ်ခုသးခုဘၣ်ဖဲယဒုၣ်ယဒါသ့ၣ်တဖၣ်တူၢ်ဘၣ်ခီၣ်ဘၣ်တၢ် မ့ၢ်ဂ့ၤ, ယတသူၣ်မံသးမံဘၣ်ဖဲအဝဲသ့ၣ်ဘၣ်ကွၢ်ဆၢၣ်မဲာ်ဒီးတၢ် ဟးဂူာ်ဟးဂီၤမ့ၢ်ဂ့ၤနီတဘျီန့ၣ်ဘၣ်.",
			"30": "<sup>30</sup> ယတမၤတၢ်ဒဲးဘးနီတဘျီခီဖျိတၢ်ထုကဖၣ်လၢအဝဲသ့ၣ် အတၢ်သံအဂီၢ်ဘၣ်.",
			"31": "<sup>31</sup> ကယဲၢ်ယပှၤမၤတၢ်ဖိခဲလၢာ်သ့ၣ်ညါလၢယတူၢ်လိာ်တ့ၢ် ပှၤသမှံၤတဖၣ်ထီဘိန့ၣ်လီၤ.",
			"32": "<sup>32</sup> ယကွဲမုာ်တ့ၢ်ပှၤလဲၤတၢ်ဖိသ့ၣ်တဖၣ်ဆူဟံၣ်ပူၤဒီးတပျဲဘၣ် အဝဲသ့ၣ်ကမံလၢကျဲခိၣ်နီတဘျီဘၣ်.",
			"33": "<sup>33</sup> ပှၤအဂၤကျဲးစၢးမၤဘၢအတၢ်ကမၣ်တဖၣ်ဘၣ်ဆၣ်ဒီးယတပာ် တဒၢတ့ၢ်ယတၢ်ကမၣ်နီတဘျီဘၣ်.",
			"34": "<sup>34</sup> ယတပျံၤဘၣ်တၢ်လၢပှၤကသီၣ်ဝံသဲကလၤလၢယဂ့ၢ်နီတဘျီဘၣ်. ယတအိၣ်ဃိကလာ်ဒီးအိၣ်လၢဟံၣ်ပူၤလၢတၢ်ပျံၤဘၣ်အဝဲသ့ၣ်အတၢ် ဒုၣ်ဒွဲၣ်စံးအၢယၤအဃိန့ၣ်နီတဘျီဘၣ်.",
			"35": "<sup>35</sup> ပှၤတအိၣ်နီတဂၤလၢကဒိကနၣ်ယတၢ်ကတိၤဘၣ်ဧါ. ယဆိၣ်လီၤယသးလၢတၢ်လၢယစံးယဲကိးဘီဒဲးန့ၣ်မ့ၢ်အမ့ၢ် အတီလီၤ. မ်သ့တၢ်လၢာ်ကစၢ်ယွၤစံးဆၢယၤန့ၣ်တက့ၢ်. ယဒုၣ်ယဒါတဖၣ်မ့ၢ်ဟဲစိာ်အတၢ်ကွဲးထီဒါယၤဒ်သိးယကထံၣ် ဘၣ်အီၤဒီး,",
			"36": "<sup>36</sup> ယကသိးထီၣ်အီၤလၢယဖံဘၣ်ခိၣ်အလိၤလၢတၢ်ပာ်ကဖၢ လၢယသးပူၤ, ဒီးကုာ်ထီၣ်အီၤလၢယခိၣ်လိၤဒ်ခိၣ်ကွီၤအသိးန့ၣ် လီၤ.",
			"37": "<sup>37</sup> ယကတဲကစၢ်ယွၤလၢတၢ်ခဲလၢာ်လၢယမၤတ့ၢ်လံယဲ တဖၣ်ဒီးယကသုးဘူးယသးဆူအမဲာ်ညါဒ်စီၤပၤဖိခွါတဂၤအသိး န့ၣ်လီၤ.",
			"38": "<sup>38</sup> ယမ့ၢ်ဟုၣ်န့ၢ်ဟီၣ်ခိၣ်လၢယသူၣ်လီၤဖျးလီၤတ့ၢ်အီၤဒီးဟံးန့ၢ် ကွံာ်အီၤလၢလၢအကစၢ်နီၢ်နီၢ်တဖၣ်အအိၣ်,",
			"39": "<sup>39</sup> ယမ့ၢ်အီၣ်တ့ၢ်တၢ်အီၣ်လၢအမဲထီၣ်တ့ၢ်ဖဲန့ၣ်, ဒီးပျဲပှၤထဲၣ်တၢ် တဖၣ်သၣ်ဝံၤလီၤဒိန့ၣ်ဒီး,",
			"40": "<sup>40</sup> လၢဘုကၠူၣ်ဒီးဘုမုယီၤအလီၢ်န့ၣ်မ်တၤဆှုၣ်တၤမဲဒီးနီၣ် ဧိၤမံၤဧိၤမဲထီၣ်တက့ၢ်. စီၤယိၤဘးအတၢ်ကတိၤတဖၣ်လၢာ်လံ"
		},
		"32": {
			"1": "<sup>1</sup> မ့ၢ်လၢစီၤယိၤဘးဆိကမိၣ်ဝဲလၢအတီဝဲလိၤဝဲလၢအမဲာ်ညါ ဒၣ်ဝဲဒ်အံၤသတးဒီး, ပှၤသၢဂၤန့ၣ်ဆိကတီၢ်အတၢ်ကျဲးစၢးကတိၤဆၢ စီၤယိၤဘးန့ၣ်လီၤ.",
			"2": "<sup>2</sup> ဘၣ်ဆၣ်ဒီးပှၤဘူစးဖိဘၣ်ဃးဒီးစီၤရၣ်အဒူၣ်ဖိထၢဖိစီၤဘၤ ရက့လးအဖိခွါစီၤအလံဟူၤလၢအဆၢထၢၣ်ဖဲ တၢ်ကပၤန့ၣ် ပၢၤဃာ်အသးတန့ၢ်လၢၤဘၣ်. အဝဲအသးထီၣ်စီၤယိၤဘးမ့ၢ်လၢစီၤယိၤဘးပာ်တီပာ်လိၤအသး ဒိၣ်န့ၢ်ကစၢ်ယွၤအဃိန့ၣ်လီၤ.",
			"3": "<sup>3</sup> အဝဲအသးထီၣ်စ့ၢ်ကီးစီၤယိၤဘးအတံၤသကိးသၢဂၤန့ၣ်လီၤ. အဝဲသ့ၣ်တထံၣ်န့ၢ်ကျဲ နီတဘိလၢ ကစံးဆၢစီၤယိၤဘးအဂီၢ်ဘၣ် ဒီး တၢ်အံၤဖျါမၤအသးဒ်သိး ကစၢ်ယွၤမၤကမၣ်တၢ်န့ၣ်လီၤ.",
			"4": "<sup>4</sup> မ့ၢ်လၢစီၤအလံဟူၤမ့ၢ်ပှၤသးစၢ်ကတၢၢ်အဃိအဝဲအိၣ်ခိးတ့ၢ် ဝဲတုၤပှၤကိးဂၤဒဲးစံးကတိၤတၢ်ဝံၤဝဲန့ၣ်လီၤ.",
			"5": "<sup>5</sup> ဒီးတုၤအထံၣ်ဝဲလၢပှၤသၢဂၤကတိၤဆၢက့ၤစီၤယိၤဘးတသ့ ဘၣ်န့ၣ်ဒီးအဝဲအသးဒိၣ်ထီၣ်ဝဲ,",
			"6": "<sup>6</sup> ဒီးစးထီၣ်ကတိၤတၢ်န့ၣ်လီၤ. ယသးစၢ်ဒံးဒီးသုဝဲသ့ၣ်သုသး ပှၢ်တ့ၢ်လံ. လၢတၢ်န့ၣ်အဃိယအိၣ်ဒီးတၢ်ဘၣ်ယိာ်လၢယကတဲ သုယတၢ်ဆိကမိၣ်န့ၣ်လီၤ.",
			"7": "<sup>7</sup> ယဆိကမိၣ်လၢသုကြၢးစံးကတိၤတၢ်, ဒီးသုဝဲပှၤသးပှၢ် တဖၣ်ကြၢးနီၤလီၤသုတၢ်ကူၣ်သ့န့ၣ်လီၤ.",
			"8": "<sup>8</sup> ဘၣ်ဆၣ်တၢ်အံၤမ့ၢ်ယွၤသ့တၢ်လၢာ်ကစၢ်အသးလၢအဟဲ ဆူပှၤကညီတဖၣ်အအိၣ်ဒီးဟ့ၣ်အီၤလၢတၢ်ကူၣ်သ့န့ၣ်လီၤ.",
			"9": "<sup>9</sup> တမ့ၢ်ထဲပှၤသးပှၢ်တဖၣ်မ့ၢ်ပှၤအကူၣ်တၢ်သ့ဒီးပှၤအနံၣ်အါ လါအါတဖၣ်ဧိၤနၢ်ပၢၢ်တၢ်အဘၣ်န့ၣ်ဘၣ်.",
			"10": "<sup>10</sup> မၤသးဒ်န့ၣ်ဒီးခဲကနံၣ်အံၤယစံး, ဒိကနၣ်ယၤဒီးပျဲယတဲ သုလၢယတၢ်ဆိကမိၣ်စ့ၢ်ကီးတက့ၢ်.",
			"11": "<sup>11</sup> ဖဲသုကတိၤတၢ်န့ၣ်ယဒိကနၣ်လၢတၢ်သူၣ်စူၤသးစူၤအပူၤဒီး ဖဲသုဃုတၢ်ကူၣ်သ့အတၢ်ကတိၤအကတီၢ်န့ၣ်ယအိၣ်ခိးယဲလီၤ.",
			"12": "<sup>12</sup> ယဒိကနၣ်သုတၢ်ကတိၤလီၤတံၢ်လီၤဆဲးန့ၣ်လီၤ. ဘၣ်ဆၣ်ဒီး, ပှၤလၢသုကျါလၢအဒုးနဲၣ်ဖျါထီၣ်စီၤယိၤဘး အတၢ်ကမၣ်မ့ၢ်ဂ့ၤ, ပှၤလၢအကတိၤဆၢက့ၤစီၤယိၤဘး အတၢ်ကတိၤမ့ၢ်ဂ့ၤတအိၣ်ဘၣ်နီတဂၤဘၣ်.",
			"13": "<sup>13</sup> သုစံးလီၤသုသးလၢ သုထံၣ်န့ၢ်တၢ်ကူၣ်သ့, ကသ့ဒ်လဲၣ်. ကစၢ်ယွၤကဘၣ်စံးဆၢ စီၤယိၤဘး, မ့ၢ်လၢသုမၤတသ့ဘၣ်အဃိန့ၣ်လီၤ.",
			"14": "<sup>14</sup> စီၤယိၤဘးတပညိၣ်ဃီၤအတၢ်ကတိၤထီဒါတဖၣ်ဆူယအိၣ်ဘၣ်. မ့ၢ်ဆူသုအိၣ်န့ၣ်လီၤ. ဒီးယတကတိၤဆၢဘၣ်အီၤဒ်သုတၢ်ကတိၤတဖၣ်အသိးန့ၣ်ဘၣ်.",
			"15": "<sup>15</sup> စီၤယိၤဘးဧၢ, အဝဲသ့ၣ်တဖၣ်အသးလီၤကတုၤဒီးကတိၤ ဆၢနၤတဘၣ်လၢၤဘၣ်. အဝဲသ့ၣ်အတၢ်ကတိၤတအိၣ်လၢၤဘၣ် လၢကကတိၤတၢ်အဂီၢ်ဘၣ်.",
			"16": "<sup>16</sup> မ့ၢ်ယကဘၣ်အိၣ်ခိးဒံးယဲဖဲအဝဲသ့ၣ်အိၣ်ဘှီၣ်အခါန့ၣ်ဧါ. အဝဲသ့ၣ်ဂဲၤဆၢထၢၣ်ဖဲန့ၣ်ဒီးတကတိၤလၢၤတၢ်နီတမံၤဘၣ်.",
			"17": "<sup>17</sup> ယကဟ့ၣ်စ့ၢ်ကီးယတၢ်ကတိၤခဲအံၤဒီးယကတဲနၤယတၢ် ဆိကမိၣ်န့ၣ်လီၤ.",
			"18": "<sup>18</sup> အဂ့ၢ်ဒ်အံၤ, တၢ်ကတိၤတဖၣ်အိၣ်ပှဲၤလၢယပူၤ, ဒီးသးလၢယပူၤ မၤဆူၣ်ယၤလီၤ.",
			"19": "<sup>19</sup> ယမ့ၢ်တန့ၢ်ဘၣ်တၢ်ခွဲးတၢ်ယာ်လၢယကကတိၤဘၣ်တၢ်န့ၣ်ဒီး ယကပိၢ်ဖးကွံာ်ဝဲဒ်ထၢၣ်တၢ်ဖံးတဖျၢၣ်လၢအပှဲၤဝဲဒီးစပံးထံအ သီအသိးန့ၣ်လီၤ.",
			"20": "<sup>20</sup> ယကဘၣ်ကတိၤတၢ်ဒ်သိးယကထံၣ်န့ၢ်တၢ်မၤမုာ်ယၤ, ယကဘၣ်အိးထီၣ်ယနိးဖံးဒီးကတိၤဆၢတၢ်န့ၣ်လီၤ.",
			"21": "<sup>21</sup> ယတပာ်ဖျါထီၣ်တၢ်ကွၢ်မဲာ်ဆူပှၤတဂၤဂၤမ့ၢ်ဂ့ၤ, စံးထီၣ်ပတြၢၤထးခိၣ်ဖံးလာ်ပှၤတဂၤဂၤမ့ၢ်ဂ့ၤန့ၣ်ဘၣ်.",
			"22": "<sup>22</sup> အဂ့ၢ်ဒ်အံၤ, ယမ့ၢ်အိၣ်ဒီး တၢ်သ့တၢ်ဘၣ်လၢ တၢ်စံးထီၣ်ပတြၢၤထးခိၣ်ဖံးလာ်ပှၤအဂၤန့ၣ်, ပှၤတ့လီၤယၤကစိာ်ထီၣ်ကွံာ်ယၤချ့သဒံးန့ၣ်လီၤ."
		},
		"33": {
			"1": "<sup>1</sup> ခဲကနံၣ်အံၤစီၤယိၤဘးဧၢ, ဒိကနၣ်ကယဲၢ်တၢ်လၢယစံးကတိၤ ခဲလၢာ်ထံထံတက့ၢ်.",
			"2": "<sup>2</sup> ကွၢ်ကွၢ်ယအိၣ်ကတဲာ်ကတီၤလံယသးလၢယကစံးကတိၤ တၢ်လၢယသးကံၢ်ပူၤန့ၣ်လီၤ.",
			"3": "<sup>3</sup> ယတၢ်ကတိၤတဖၣ်ပာ်ဖျါယသးအတၢ်တီတၢ်လိၤ, ဒီးယပျူၤကတိၤတၢ်မ့ၢ်တၢ်တီနီၢ်နီၢ်လီၤ.",
			"4": "<sup>4</sup> ကစၢ်ယွၤအသးတ့လီၤယၤဒီးသ့တၢ်လၢာ်အတၢ်သါဟ့ၣ် ယၤတၢ်မူလီၤ.",
			"5": "<sup>5</sup> နကတိၤဆၢက့ၤယၤမ့ၢ်သ့ဒီးကတိၤတက့ၢ်. ကတဲာ်ကတီၤနတၢ် ကတိၤဆၢက့ၤဒီးဆၢထၢၣ်လၢယမဲာ်ညါတက့ၢ်.",
			"6": "<sup>6</sup> ကွၢ်ကွၢ်, လၢကစၢ်ယွၤအမဲာ်ညါန့ၣ်, နၤဒီးယၤပမ့ၢ်တၢ်ဒ်သိး သိးလီၤ. ပဘၣ်တၢ်တ့ပှၤလၢကပံာ်ခံဂၤလိာ်လီၤ.",
			"7": "<sup>7</sup> မ်ဒ်န့ၣ်ဒီးအလီၢ်တအိၣ်လၢနကပျံၤယၤန့ၣ်ဘၣ်. ယတမၤနၢၤမၤပ့ၤနၤန့ၣ်ဘၣ်.",
			"8": "<sup>8</sup> ဒီးခဲကနံၣ်အံၤယနၢ်ဟူတ့ၢ်တၢ်လၢနစံးအီၤလီၤ.",
			"9": "<sup>9</sup> ယကဆှီယဲ, ယတၢ်ကမၣ်တအိၣ်ဘၣ်. ယစီယဲဒီးတၢ်ဒဲးဘး တအိၣ်လၢယပူၤန့ၣ်ဘၣ်.",
			"10": "<sup>10</sup> ဘၣ်ဆၣ်ဒီးကစၢ်ယွၤဃုထံၣ်တၢ်ဂ့ၤတဖၣ်လၢကထီဒါယၤဒီး ပာ်ယၤဒ်အဒုၣ်အဒါအသိးန့ၣ်လီၤ.",
			"11": "<sup>11</sup> ကျီၤဃာ်ယခီၣ်လၢသိးပူၤဒီးကွၢ်ဟုၣ်ကယဲၢ်တၢ်လၢ ယမၤအီၤန့ၣ်လီၤ.",
			"12": "<sup>12</sup> ဘၣ်ဆၣ်ဒီးစီၤယိၤဘးဧၢ, လၢတၢ်အံၤအဂ့ၢ်န့ၣ်နကမၣ်လံ. အဂ့ၢ်ဒ်အံၤ, ကစၢ်ယွၤဒိၣ်န့ၢ်ပှၤကညီတက့ၢ်လီၤ.",
			"13": "<sup>13</sup> နကဒူးကဒ့ၣ်လၢကစၢ်ယွၤအလိၤဒီးစံးလၢအတစံးဆၢဘၣ် ပှၤကညီအတၢ်ကတိၤနီတဘျီဘၣ်န့ၣ်, မ့ၢ်အဘၣ်မနုၤလဲၣ်.",
			"14": "<sup>14</sup> ကစၢ်ယွၤကတိၤတၢ်ဒ်အံၤတဘျီဝံၤစံးကဒီးလၢကျဲအဂၤ တဘိဒၣ်လဲာ်ဒီးတၢ်လၢအစံးဝဲန့ၣ်ပှၤကညီတပာ်သူၣ်ပာ်သးလၢ အဂ့ၢ်နီတဂၤဘၣ်.",
			"15": "<sup>15</sup> လၢမုၢ်နၤလၢပှၤကညီမံအခါကစၢ်ယွၤကတိၤတၢ်လၢတၢ်မံ မီၢ်တဖၣ်ဒီးတၢ်ထံၣ်လၢညါခီတဖၣ်လီၤ.",
			"16": "<sup>16</sup> အဝဲကတိၤတၢ်လၢပှၤကညီအနၢ်ပူၤဒီးမၤပျံၤမၤဖုးအီၤလၢ အတၢ်ဟ့ၣ်ပလီၢ်တဖၣ်န့ၣ်လီၤ.",
			"17": "<sup>17</sup> ကစၢ်ယွၤမၢအဆိကတီၢ်လၢအမၤတၢ်ဒဲးဘးဒီးတြီအီၤဒ်သိး အသုတပာ်ထီၣ်ထီအသးတဂ့ၤန့ၣ်လီၤ.",
			"18": "<sup>18</sup> တပျဲအဝဲသ့ၣ်ကဘၣ်တၢ်မၤဟးဂီၤအီၤဘၣ်. ဒီးတြီအသးသမူဒ်သိးအသုတသံလၢနးတဂ့ၤလီၤ.",
			"19": "<sup>19</sup> ကစၢ်ယွၤဆှၢလီၤတၢ်ဆူးတၢ်ဆါဒီးမၤပှဲၤပှၤကညီအနီၢ်ခိလၢ တၢ်ဆိးကဲၤဒ်သိးအကသိၣ်ဃီၣ်အီၤလီၤ.",
			"20": "<sup>20</sup> ပှၤဘၣ်ဆူးဘၣ်ဆါတဖၣ်အသးလၢာ်ကွံာ်တၢ်အီၣ်အဝံၣ်အဆၢဒီးသး ဘၣ်အၢတၢ်အီၣ်အဂ့ၤကတၢၢ်တဖၣ်ဒၣ်လဲာ်လီၤ.",
			"21": "<sup>21</sup> အဝဲအဖံးအညၣ်လီၤကွံာ်ဝဲဒီးနထံၣ်ကယဲၢ်အဃံခဲလၢာ်သ့,",
			"22": "<sup>22</sup> ဒီးဘူးတ့ၢ်မးလၢအဝဲကလဲၤဆူတၢ်သံအကီၢ်န့ၣ်လီၤ.",
			"23": "<sup>23</sup> ဘၣ်သ့ၣ်သ့ၣ် ကလူးတဂၤ, လၢအမ့ၢ်ကစၢ်ယွၤအကလူးအကထိ တဖၣ်အကျါတဂၤ ကဟဲမၤစၢၤအီၤဒီး ဒုးသ့ၣ်နီၣ်ပှၤကညီ လၢအမူအဒါန့ၣ်လီၤ.",
			"24": "<sup>24</sup> လၢတၢ်သးကညီၤအပူၤ, ကလူးန့ၣ်ကစံးဘၣ်အီၤ, “ပျၢ်ဖျဲးအီၤတက့ၢ်. အဝဲတဘၣ်လဲၤလီၤဆူ တၢ်သံအကီၢ် ဘၣ်. အအံၤမ့ၢ်တၢ်ပှ့ၤထီၣ်က့ၤတၢ်လၢ ကမၤထူၣ်ဖျဲးအီၤအဂီၢ်လီၤ.”",
			"25": "<sup>25</sup> အဝဲအနီၢ်ခိကဒိၣ်ထီၣ်ဒ် ပှၤအသးစၢ်ဒီး ဂံၢ်ဆူၣ်ဘါဆူၣ်ထီၣ် ကဒီးအသိးန့ၣ်လီၤ.",
			"26": "<sup>26</sup> တုၤအဝဲဃ့ဘါထုကဖၣ်တၢ်ဒီးကစၢ်ယွၤကစံးဆၢအီၤ, ဒီးကဘူၣ်ထီၣ်ဘါထီၣ်ကစၢ်ယွၤလၢတၢ်သူၣ်ဖှံသးညီအပူၤလီၤ. ကစၢ်ယွၤကမၤဘၣ်လီၢ်ဘၣ်စးက့ၤတၢ်လၢ အဂီၢ်လီၤ.",
			"27": "<sup>27</sup> အဝဲစံးတၢ်လၢပှၤဂီၢ်မုၢ်အမဲာ်ညါ, “ယမၤတ့ၢ်လံတၢ်ဒဲးဘးလံ. ယတမၤတၢ်လၢ အဘၣ်ဘၣ်. ဘၣ်ဆၣ်ဒီးကစၢ်ယွၤပျၢ်ဖျဲးယၤလီၤ.",
			"28": "<sup>28</sup> အဝဲတပျဲယလဲၤဆူ တၢ်သံအကီၢ်ပူၤဘၣ်. ဒီးယအိၣ်မူဒံးယဲလီၤ.”",
			"29": "<sup>29</sup> ကစၢ်ယွၤမၤကယဲၢ်တၢ်ခဲလၢာ်အံၤဒီးပှၤကညီခံဘျီ, ဒီးတုၤလၢသၢဘျီဒၣ်လဲာ်,",
			"30": "<sup>30</sup> ဒ်သိးကဒုးဟဲက့ၤကဒါက့ၤအီၤလၢတၢ်သံအကီၢ်ပူၤ, ဒ်သိးကဒုးကပီၤဘၣ်အီၤတၢ်မူအတၢ်ကပီၤလီၤ.",
			"31": "<sup>31</sup> ဒီးခဲကနံၣ်အံၤစီၤယိၤဘးဧၢ, ဒိကနၣ်တၢ်လၢယစံးဘၣ်တဲဘၣ် နၤ, အိၣ်ဘှီၣ်ဒီးပျဲယကတိၤတၢ်တက့ၢ်.",
			"32": "<sup>32</sup> နကတိၤတၢ်အလီၢ်မ့ၢ်အိၣ်ဒီးစံးဆၢယၤတက့ၢ်. ကတိၤတၢ်တက့ၢ်. အဂ့ၢ်ဒ်အံၤဘၣ်ယသးလၢနကဖျါ တီဖျါလိၤလီၤ.",
			"33": "<sup>33</sup> မ့တမ့ၢ်ဒ်န့ၣ်ဘၣ်ဒီးအိၣ်ဃိကလာ်ဒီးဒိကနၣ်ယၤတက့ၢ်. ဒီးယကသိၣ်လိနၤလၢနကကဲထီၣ်ပှၤကူၣ်ဘၣ်ကူၣ်သ့ဒ်လဲၣ်န့ၣ်လီၤ."
		},
		"34": {
			"1": "<sup>1</sup> ဒီးစီၤအလံဟူၤစံးဝဲဒၣ်, ပှၤလၢအကူၣ်တၢ်သ့သ့ၣ်ဧၢ, ကနၣ်ယတၢ်ကတိၤတက့ၢ်. ဒီးပှၤလၢအသ့ၣ်ညါတၢ်သ့ၣ်ဧၢ, ဒိကနၣ်ယကလုၢ်ကထါတက့ၢ်.",
			"3": "<sup>3</sup> တၢ်အီၣ်လၢအဝံၣ်အဘဲန့ၣ်တုၤသုအီၣ်ကွၢ်ဒီးသုသ့ၣ်ညါ အီၤလီၤ. ဘၣ်ဆၣ်ဒီးတၢ်ကူၣ်သ့အတၢ်ကတိၤန့ၣ်တုၤသုနၢ်ဟူ အီၤဒီးသုတသ့ၣ်ညါဘၣ်.",
			"4": "<sup>4</sup> မ်ပဃုကွၢ်ထံသကိးတၢ်ဂ့ၢ်တၢ်ကျိၤတက့ၢ်. မ်ပစံၣ်ညီၣ်တဲာ်တၢ်အဂ့ၤကတၢၢ်လၢပနီၣ်ကစၢ်ဒၣ်ပဝဲတက့ၢ်.",
			"5": "<sup>5</sup> စီၤယိၤဘးစံးဝဲဒၣ်လၢအမ့ၢ်ပှၤလၢတၢ်ပာ်တၢ်ကမၣ်လၢ အလိၤအလီၢ်တအိၣ်ဘၣ်လၢအမ့ၢ်ပှၤလၢကစၢ်ယွၤဂ့ၢ်လိာ်လၢ ကဟ့ၣ်အီၤတၢ်စံၣ်ညီၣ်တီန့ၣ်လီၤ.",
			"6": "<sup>6</sup> အဝဲသံကွၢ်ဝဲ, ယကလီတၢ်ဒီးစံးလၢယမ့ၢ်ပှၤမၤကမၣ်တၢ် န့ၣ်ကသ့ဒ်လဲၣ်. ယတူၢ်ဘၣ်တၢ်မၤဘၣ်ဒိဆါယၤတုၤယ သံသ့ဘၣ်ဆၣ်ယတၢ်ဒဲးဘးတအိၣ်ဘၣ်.",
			"7": "<sup>7</sup> မ့ၢ်သုထံၣ်ပှၤလီၤဂာ်ဒ်စီၤယိၤဘးတဂၤဂၤစ့ၢ်ကီးဧါ. အဝဲတပာ်ဖျါအတၢ်ယူးယီၣ်ကစၢ်ယွၤနီတဘျီဘၣ်.",
			"8": "<sup>8</sup> အဝဲအဲၣ်ဒိးပှၤအၢပှၤသီအတၢ်ဒီတံၤဒီသကိးဒီးပိာ်သကိး ကျဲဒီးပှၤတၢ်ဒဲးဘးဖိတဖၣ်လီၤ.",
			"9": "<sup>9</sup> အဝဲစံးလၢတၢ်ကျဲးစၢးပိာ်ထွဲကစၢ်ယွၤအတၢ်ဘၣ် အသးန့ၣ်အဘျူးတအိၣ်နီတမံၤဘၣ်.",
			"10": "<sup>10</sup> ပှၤလၢအအိၣ်ဒီးတၢ်သူၣ်ဆးသးဆးသ့ၣ်ဧၢ, ဒိကနၣ်ယၤ တက့ၢ်. သ့တၢ်လၢာ်ကစၢ်ယွၤန့ၣ်မ့ၢ်အကမၤတၢ်လၢအကမူၤ ကမၣ်န့ၣ်ဧါ.",
			"11": "<sup>11</sup> အဂ့ၢ်ဒ်အံၤ, ကဟ့ၣ်ကၣ်ပှၤကညီတဂၤဒ်အမၤတၢ်အသိး, ဒီးကဒုးထံၣ်န့ၢ်တၢ်လၢပှၤကညီဒ်အကျဲအကပူၤဒၣ်ဝဲတဖၣ် အသိးန့ၣ်လီၤ.",
			"12": "<sup>12</sup> သ့တၢ်လၢာ်ကစၢ်ယွၤတမၤဘၣ်တၢ်အၢတၢ်သီဘၣ်. ဒီးတစံၣ်ညီၣ်တတီဘၣ်ပှၤနီတဂၤနီတစုဘၣ်.",
			"13": "<sup>13</sup> မ့ၢ်ကစၢ်ယွၤဒိးန့ၢ်ဘၣ်တၢ်စိတၢ်ကမီၤလၢပှၤတဂၤဂၤအအိၣ် န့ၣ်ဧါ. မ့ၢ်ပှၤတဂၤဂၤဟ့ၣ်မူဟ့ၣ်ဒါအီၤလၢကပၢဟီၣ်ခိၣ်န့ၣ်ဧါ.",
			"14": "<sup>14</sup> တုၤမ့ၢ်ကစၢ်ယွၤဟံးန့ၢ်ကဒါက့ၤတၢ်မူအသါဒီး,",
			"15": "<sup>15</sup> ကယဲၢ်ပှၤကိးဂၤဒဲးလၢအမူကသံဝဲဒီးကကဲထီၣ်ကဒါ က့ၤဖၣ်ဆါန့ၣ်လီၤ.",
			"16": "<sup>16</sup> ဒီးသုတၢ်သ့ၣ်ညါနၢ်ပၢၢ်မ့ၢ်အိၣ်ဒီးကနၣ်တၢ်အံၤ, ဒိကနၣ်တၢ်လၢယစံးတက့ၢ်.",
			"17": "<sup>17</sup> ပှၤလၢအသးဟ့တၢ်စံၣ်ညီၣ်တီန့ၣ်ပၢတၢ်ကသ့စ့ၢ်ကီးဧါ. မ့ၢ်သုကစံၣ်ညီၣ်ကစၢ်ယွၤလၢ အစံၣ်ညီၣ်တၢ်တီဒီးဒိၣ်ဝဲ ထီဝဲတဂၤန့ၣ်ဧါ.",
			"18": "<sup>18</sup> ကစၢ်ယွၤစံၣ်ညီၣ်ဃၣ်စီၤပၤတဖၣ်ဒီးပဒိၣ်ဖးဒိၣ်တဖၣ်ဖဲ အဝဲသ့ၣ်အလုၢ်အပှ့ၤတအိၣ်လၢၤမ့ၢ်ဂ့ၤမၤတၢ်အၢတၢ်သီမ့ၢ်ဂ့ၤ န့ၣ်လီၤ.",
			"19": "<sup>19</sup> အဝဲတကွၢ်မဲာ်ဘၣ်ပှၤပၢတၢ်သ့ၣ်တဖၣ်ဒီးတပာ်ဒိၣ်ပာ်ဂ့ၤဘၣ် ပှၤထူးပှၤတီၤလၢပှၤဖီၣ်ဖိယာ်ဖိအဖီခိၣ်န့ၣ်ဘၣ်. အဂ့ၢ်ဒ်အံၤအဝဲတ့လီၤပှၤကိးဂၤဒဲးလီၤ.",
			"20": "<sup>20</sup> ပှၤကညီတဂၤကသံဝဲသတူၢ်ကလာ်လၢမုၢ်နၤလီၤ. ကစၢ်ယွၤဆီၣ်လီၤပှၤကညီသ့ၣ်တဖၣ်ဒီးအဝဲသ့ၣ်ဟးဂီၤ ကွံာ်ဝဲလီၤ. ဒီးသုးကွံာ်ပှၤဂံၢ်ဆူၣ်ဘါဆူၣ်တဖၣ်ညီကဒၣ် န့ၣ်လီၤ.",
			"21": "<sup>21</sup> အဂ့ၢ်ဒ်အံၤ, ယွၤအမဲာ်အိၣ်ဝဲလၢပှၤကညီအကျဲအဖီခိၣ်, ဒီးကယဲၢ်အခီၣ်ခါန့ၣ်ထံၣ်ဝဲလီၤ.",
			"22": "<sup>22</sup> တၢ်ခံးဒီးတၢ်ခံးယိာ်လၢတၢ်ပာ်ခူသူၣ်ပှၤတၢ်ဒဲးဘးဖိ ကသ့ဝဲအလီၢ်န့ၣ်တအိၣ်ဘၣ်လၢကစၢ်ယွၤအမဲာ်ညါဘၣ်.",
			"23": "<sup>23</sup> ကစၢ်ယွၤပာ်လီၤတၢ်ဆၢကတီၢ်လၢပှၤကညီကဘၣ်လဲၤဒီး ဒိးဘၣ်တၢ်စံၣ်ညီၣ်လၢအီၤန့ၣ်အလီၢ်တအိၣ်ဘၣ်.",
			"24": "<sup>24</sup> လၢကသုးကွံာ်ပှၤခိၣ်ပှၤနၢ်တဖၣ်ဒီး ပာ်လီၤပှၤအဂၤတဖၣ် လၢအဝဲသ့ၣ်အလီၢ်အဂီၢ်န့ၣ်, အလီၢ်တအိၣ်လၢ ကစၢ်ယွၤကသမံသမိးတၢ်ဘၣ်.",
			"25": "<sup>25</sup> မ့ၢ်လၢအဝဲသ့ၣ်ညါတၢ်လၢ အဝဲသ့ၣ်မၤဝဲတဖၣ် အဃိအဝဲပာ်လီၤကွံာ်အဝဲသ့ၣ်ဒီး မၤလီၤသဘှံးကွံာ်အီၤလၢ မုၢ်နၤခီန့ၣ်လီၤ.",
			"26": "<sup>26</sup> စံၣ်ညီၣ်ပှၤတၢ်ဒဲးဘးဖိတဖၣ်လၢအတၢ်အၢတၢ်သီအဃိဖဲ ပှၤကိးဂၤဒဲးထံၣ်အီၤသ့အလီၢ်န့ၣ်လီၤ.",
			"27": "<sup>27</sup> အဂ့ၢ်ဒ်အံၤ, အဝဲသ့ၣ်ဆိကတီၢ်အတၢ်ပိာ်ထွဲအခံဒီးလဲၤကပာ် ကွံာ်ကယဲၢ်အတၢ်မၤလိာ်ခဲလၢာ်န့ၣ်လီၤ.",
			"28": "<sup>28</sup> အဝဲသ့ၣ်မၤဆူၣ်ပှၤဖှီၣ်ဖိယာ်ဖိသ့ၣ်တဖၣ်တုၤအကိးထီၣ်ကစၢ်ယွၤ ဒီးအဝဲနၢ်ဟူပှၤဖှီၣ်ဖိယာ်ဖိတဖၣ်အတၢ်ကိးထီၣ်လၢတၢ်မၤစၢၤ အဂီၢ်န့ၣ်လီၤ.",
			"29": "<sup>29</sup> တုၤမ့ၢ်ကစၢ်ယွၤပာ်လီၤအသးလၢကအိၣ်ဘှ့ၣ်အိၣ်ဘှီၣ်ဒီး မတၤပာ်တၢ်ကမၣ်လၢအလိၤသ့တဂၤလဲၣ်. တုၤအပာ် သဒၢအမဲာ်ဒီးမတၤထံၣ်အီၤကသ့တဂၤလဲၣ်.",
			"30": "<sup>30</sup> လၢပှၤတစူၢ်တနာ်ယွၤအတၢ်ပၢဒီးပျံၤသကွီၤတဖၣ်ကဘၣ် တၢ်တြီအီၤန့ၣ်ပှၤဂီၢ်မုၢ်မၤတၢ်တသ့ဘၣ်နီတမံၤဘၣ်.",
			"31": "<sup>31</sup> စီၤယိၤဘးဧၢ, မ့ၢ်နတဲလီၤကျဲၤလီၤနတၢ်ကမၣ်တဖၣ်လၢ ကစၢ်ယွၤဒီးအၢၣ်လီၤတ့ၢ်လံနသးလၢနတမၤလၢၤတၢ်ဒဲးဘး န့ၣ်ဘၣ်ဧါ.",
			"32": "<sup>32</sup> မ့ၢ်နဃ့တ့ၢ်ကစၢ်ယွၤလၢကဒုးနဲၣ်နၤနတၢ်ကမၣ်တဖၣ်ဒီးမ့ၢ် နအၢၣ်လီၤထွဲလၢနကဆိကတီၢ်တၢ်မၤတၢ်အၢန့ၣ်ဧါ.",
			"33": "<sup>33</sup> မ့ၢ်လၢနဂ့ၢ်လိာ်တၢ်လၢ ကစၢ်ယွၤမၤဝဲအဃိမ့ၢ်နမုၢ်လၢ်လၢ အဝဲကမၤတၢ်လၢနအဲၣ်ဒိးအီၤကသ့ဧါ. ပှၤကဘၣ်စံၣ်ညီၣ်တဲာ်တၢ် မ့ၢ်နၤလီၤ. တမ့ၢ်ယၤဘၣ်. တဲပှၤတၢ်လၢ နဆိကမိၣ်အီၤခဲအံၤတက့ၢ်.",
			"34": "<sup>34</sup> သပှၢ်ကတၢၢ်ပှၤလၢအအိၣ်ဒီး တၢ်သ့ၣ်ညါနၢ်ပၢၢ်တဖၣ်ကအၢၣ်လီၤဒီး, ပှၤကူၣ်သ့တဖၣ်လၢ အနၢ်ဟူယတၢ်ကတိၤကစံးဝဲလၢ,",
			"35": "<sup>35</sup> စီၤယိၤဘးကတိၤတၢ်လၢတၢ်သ့ၣ်ညါနၢ်ပၢၢ်တအိၣ်ဘၣ်အပူၤ, ဒီးအတၢ်ကတိၤတဖၣ်န့ၣ်အခီပညီတအိၣ်ဘၣ်.",
			"36": "<sup>36</sup> ကြၢးလၢစီၤယိၤဘးဘၣ်တၢ်မၤကွၢ်အီၤတုၤအလၢာ်အခၢးလီၤ. အဂ့ၢ်ဒ်အံၤအဝဲကတိၤဆၢတၢ်ဒ်ပှၤအအၢအသီတဂၤအသိးန့ၣ်လီၤ.",
			"37": "<sup>37</sup> အဝဲပာ်ဖှိၣ်တၢ်ပူထီၣ်လၢအတၢ်ဒဲးဘးတဖၣ်အဖီခိၣ်, ဒဲအစုလၢပကျါလၢတၢ်ဒုၣ်ဒွဲၣ်အပူၤ, ဒီးမၤအါထီၣ်အတၢ် ကတိၤတဖၣ်ထီဒါကစၢ်ယွၤလီၤ."
		},
		"35": {
			"1": "<sup>1</sup> ဒီးစီၤအလံဟူၤစံးဝဲဒၣ်, စီၤယိၤဘးဧၢ, နစံးလၢနမ့ၢ်ပှၤလၢတၢ်ပာ်တၢ်ကမၣ်အီၤအလီၢ် တအိၣ်ဘၣ်လၢကစၢ်ယွၤအမဲာ်ညါန့ၣ်, တဘၣ်ဘၣ်.",
			"3": "<sup>3</sup> ဒီးနတၢ်သံကွၢ်ကစၢ်ယွၤ, ယတၢ်ဒဲးဘးမၤဘၣ်ဒိဘၣ်ထံး နၤဒ်လဲၣ်. ယမ့ၢ်တမၤဘၣ်တၢ်ဒဲးဘးဒီးယကဘၣ်ဘျုး မနုၤလဲၣ်န့ၣ်, တဘၣ်ဘၣ်.",
			"4": "<sup>4</sup> ယကစံးဆၢနၤဒီးနတံၤသကိးတဖၣ်စ့ၢ်ကီးလီၤ.",
			"5": "<sup>5</sup> ကွၢ်ထီၣ်ဆူမူခိၣ်တက့ၢ်. ကွၢ်တၢ်အၢၣ်တဖၣ်လၢအိၣ်ထီၣ် ထီလၢနဖီခိၣ်န့ၣ်တက့ၢ်.",
			"6": "<sup>6</sup> နမ့ၢ်မၤတၢ်ဒဲးဘးဒီးတမၤဆါဘၣ်ကစၢ်ယွၤနီတမံၤဘၣ်. နမ့ၢ်မၤတၢ်ကမၣ်အဘျီတဖၣ်အဘျီဒၣ်လဲာ်တၢ်န့ၣ်မ့ၢ် အမၤဘၣ်ဒိဘၣ်ထံးအီၤဧါ.",
			"7": "<sup>7</sup> နတီနလိၤထဲန့ၣ်အဃိဒီးနမၤဘျုးကစၢ်ယွၤဧါ. မ့ၢ်နမၤဘၣ်ကစၢ်ယွၤလၢနတၢ်မ့ၢ်ပှၤတီပှၤလိၤအဃိ ဧါ. ကစၢ်ယွၤတလိၣ်ဘၣ်တၢ်လၢနအိၣ်နီတမံၤဘၣ်.",
			"8": "<sup>8</sup> လၢနတၢ်ဒဲးဘးတဖၣ်အဃိဒီးပှၤကညီကဒဲကဒဲဒ်နၤတူၢ်ဘၣ်တၢ်, ဒီးတၢ်အဂ့ၤလၢနမၤန့ၣ်, မၤစၢၤအီၤလီၤ.",
			"9": "<sup>9</sup> တုၤပှၤကညီဘၣ်တၢ်မၤအၢမၤနးအီၤဒီးအဝဲသ့ၣ်ကအု ကစွါထီၣ်ဝဲ, ဒီးကိးထီၣ်ပှၤတဂၤဂၤလၢကအုၣ်က့ၤခီၣ်က့ၤအီၤ န့ၣ်လီၤ.",
			"10": "<sup>10</sup> ဘၣ်ဆၣ်အဝဲသ့ၣ်တဃၣ်က့ၤအသးဆူကစၢ်ယွၤ, ပှၤလၢအတ့လီၤအီၤ, ပှၤလၢအဟ့ၣ်လီၤအဝဲသ့ၣ်တၢ်မုၢ်လၢ်ဖဲတၢ်ခံးတၢ်နၤအကတီၢ် တဂၤအအိၣ်န့ၣ်ဘၣ်.",
			"11": "<sup>11</sup> အဝဲသ့ၣ်တဃၣ်က့ၤအသးဆူကစၢ်ယွၤလၢအဒုးကူၣ်ဘၣ်ကူၣ် သ့ပှၤဒိၣ်န့ၢ်ဒံးဆၣ်ဖိကီၢ်ဖိမ့ၢ်ဂ့ၤထိၣ်ဧိၤလံာ်ဧိၤမ့ၢ်ဂ့ၤ, အအိၣ်န့ၣ်ဘၣ်.",
			"12": "<sup>12</sup> အဝဲသ့ၣ်ကိးထီၣ်လၢတၢ်မၤစၢၤအဂီၢ်ဘၣ်ဆၣ်ကစၢ်ယွၤတစံးဆၢ တၢ်ဘၣ်. အဂ့ၢ်ဒ်အံၤအဝဲသ့ၣ်မ့ၢ်ပှၤပာ်ထီၣ်ထီအသး ဒီးပှၤအၢပှၤသီလီၤ.",
			"13": "<sup>13</sup> အဂ့ၢ်ဒ်အံၤ, အဝဲသ့ၣ်အတၢ်ကိးထီၣ်န့ၣ်မ့ၢ်တၢ်ကလီကလီလီၤ. သ့တၢ်လၢာ်ကစၢ်ယွၤတထံၣ်ဒီးတနၢ်ဟူအဝဲသ့ၣ်ဘၣ်.",
			"14": "<sup>14</sup> စီၤယိၤဘးဧၢ, နစံးတၢ်လၢနထံၣ်ကစၢ်ယွၤတသ့ဘၣ်လီၤ. ဘၣ်ဆၣ်အိၣ်ခိးလၢတၢ်သးစူၤအပူၤတက့ၢ်. နတၢ်ဂ့ၢ်အိၣ် လၢအမဲာ်ညါလီၤ.",
			"15": "<sup>15</sup> နဆိကမိၣ်လၢကစၢ်ယွၤတစံၣ်ညီၣ်တၢ်ဘၣ်, ဒီးတကနၣ် ဃုာ်ဘၣ်တၢ်ဒဲးဘးဘၣ်.",
			"16": "<sup>16</sup> နကတိၤတၢ်ဆူညါန့ၣ်အဘျုးတအိၣ်လၢနဂီၢ်ဘၣ်. အိၣ်ဖျါလၢ နတနၢ်ပၢၢ်တၢ်လၢနကတိၤအီၤန့ၣ်ဘၣ်."
		},
		"36": {
			"1": "<sup>1</sup> ဒီးစီၤအလံဟူၤစံးဝဲဒၣ်, ဒ်ကစၢ်ယွၤအခၢၣ်စးအသိးန့ၣ် တၢ်လၢယကဘၣ်စံးအါထီၣ်အိၣ်ဒံးသတးဒီးဝံသးစူၤဒိ ကနၣ်ဆူညါတစဲးတက့ၢ်.",
			"3": "<sup>3</sup> ယတၢ်သ့ၣ်ညါနၢ်ပၢၢ်အါဝဲလီၤ. ယကတဲသုတၢ်လၢယသ့ၣ်ညါ, ဒ်သိးယကပာ်ဖျါထီၣ်ကစၢ်ယွၤ, ပှၤလၢအတ့လီၤယၤန့ၣ်တီဝဲလိၤဝဲလီၤ.",
			"4": "<sup>4</sup> တၢ်လၢယစံးဘၣ်နၤန့ၣ်တမ့ၢ်တၢ်ကဘျံးကဘျၣ်ဘၣ်နီ တမံၤဘၣ်. နထံၣ်ဘၣ်ပှၤကူၣ်သ့နီၢ်နီၢ်တဂၤလၢနမဲာ်ညါလီၤ.",
			"5": "<sup>5</sup> ကွၢ်ကွၢ်, ကစၢ်ယွၤန့ၣ်ဒိၣ်နီၢ်မးလီၤ. အဝဲတသးဘၣ်အၢဘၣ် ပှၤနီတဂၤဘၣ်. အဝဲဒိၣ်ဝဲဆူၣ်ဝဲဒီးဂၢၢ်ဝဲကျၢၤဝဲလၢအတၢ် တိာ်အပူၤလီၤ.",
			"6": "<sup>6</sup> တဒုးမူဘၣ်ပှၤတၢ်ဒဲးဘးဖိတဖၣ်ဘၣ်. ဒီးထီဘိစံၣ်ညီၣ် တီပှၤဖှီၣ်ဖိယာ်ဖိန့ၣ်လီၤ.",
			"7": "<sup>7</sup> ကဟုဘံၣ်ကယာ်ဘၢပှၤအတီအလိၤတဖၣ်, ပျဲအဝဲသ့ၣ်ကပၢ တၢ်ဒ်စီၤပၤတဖၣ်အသိးဒီးပျဲအဘၣ်တၢ်မၤလၤကပီၤအီၤအစိၤ စိၤအဃၣ်ဃၣ်လီၤ.",
			"8": "<sup>8</sup> ဘၣ်ဆၣ်ဒီးပှၤကညီမ့ၢ်ဘၣ်တၢ်စၢဃံးအီၤလၢတၢ်နးတၢ် ဖှီၣ်အပျံၤတဖၣ်ဒီး,",
			"9": "<sup>9</sup> ကစၢ်ယွၤဒုးနဲၣ်အီၤလၢအတၢ်ဒဲးဘးတဖၣ်ဒီးအတၢ်ပာ် ထီၣ်ထီအသးန့ၣ်လီၤ.",
			"10": "<sup>10</sup> ဟ့ၣ်လီၤအီၤလၢတၢ်သးအိၣ်ဒိကနၣ်တၢ်သိၣ်ဂ့ၤသီဘၣ်ဒ်သိး ကဃၣ်ကွံာ်အသးလၢတၢ်အၢလီၤ.",
			"11": "<sup>11</sup> အဝဲသ့ၣ်မ့ၢ်စူၢ်ကစၢ်ယွၤဒီးမၤအတၢ်န့ၣ်, အမုၢ်နံၤတဖၣ်ကပှဲၤ ဝဲဒီးတၢ်ဃူတၢ်ဖိးဒီးတၢ်ဘီၣ်တၢ်ညီန့ၣ်လီၤ.",
			"12": "<sup>12</sup> မ့ၢ်တစူၢ်ဝဲဒီးအဝဲသ့ၣ်ကဟးဂီၤဝဲလၢနး, ကသံဝဲလၢအတၢ်သ့ၣ် ညါနၢ်ပၢၢ်တအိၣ်ဘၣ်အဃိန့ၣ်လီၤ.",
			"13": "<sup>13</sup> ပှၤတဖၣ်လၢ အအိၣ်ဒီးသးလၢတစူၢ်တနာ်ယွၤန့ၣ်, သးဒိၣ်ထီၣ်တထံၣ် ဃီဒီးဖဲအဘၣ်တၢ်စံၣ်ညီၣ်အီၤဒၣ်လဲာ်န့ၣ်, တကိးထီၣ်ဝဲလၢ တၢ်မၤစၢၤအဂီၢ်ဘၣ်.",
			"14": "<sup>14</sup> အဝဲသ့ၣ်သံဖဲအသးစၢ်ဒံးအခါ, ဒီးအတၢ်အိၣ်မူလၢာ်ကွံာ်ဝဲ ဒ်ပှၤလီၤသးဘၣ်အၢအိၣ်လၢတၢ်လုၢ်ဟံၣ်ပူၤတဖၣ်အသိးန့ၣ်လီၤ.",
			"15": "<sup>15</sup> ဘၣ်ဆၣ်ဒီးကစၢ်ယွၤသိၣ်လိပှၤကညီခီဖျိတၢ်ဘၣ်နးဘၣ်ဖှီၣ်ဒီး သူဝဲတၢ်ကိၢ်တၢ်ဂီၤလၢ ကအိးထီၣ်အဝဲသ့ၣ် အမဲာ်ချံအဂီၢ်န့ၣ်လီၤ.",
			"16": "<sup>16</sup> စီၤယိၤဘးဧၢ, ကစၢ်ယွၤထုးထီၣ်ကွံာ်နၤလၢတၢ်ကိၢ်တၢ် ဂီၤအပူၤဆူတၢ်လီၢ်အလဲၢ်တတီၤဖဲတၢ်တြီမၤတံာ်တာ်တ အိၣ်ဘၣ်ဒီးနစီၢ်နီၤခိၣ်ဘၣ်တၢ်ကတဲာ်ကတီၤအီၤပှဲၤဝဲဒီး တၢ်အီၣ်အဝံၣ်အဘဲလီၤ.",
			"17": "<sup>17</sup> မ့မ့ၢ်ခဲကနံၣ်အံၤနဘၣ်တၢ်စံၣ်ညီၣ်နၤဒ်နကြၢးဒိးန့ၢ်ဘၣ်ဝဲ အသိးန့ၣ်လီၤ.",
			"18": "<sup>18</sup> ပလီၢ်နသးဒ်သိးတၢ်ထူးတၢ်တီၤသုတကလံာ်န့ၢ်နၤဒီးပျဲ ခိၣ်ဖးလာ်ဆှိးဖးဒိၣ်ဆှၢကမၣ်နကျဲတဂ့ၤ.",
			"19": "<sup>19</sup> နကိးထီၣ်တၢ်လၢတၢ်မၤစၢၤအဂီၢ်သနာ်က့, အဘျုးတအိၣ် နီတမံၤဘၣ်. ကယဲၢ်နဂံၢ်နဘါခဲလၢာ်မၤစၢၤနၤတသ့လၢၤဘၣ်.",
			"20": "<sup>20</sup> တဘၣ်ဆူလၢ်ဟူတၢ်ဆၢကတီၢ်ဖဲပှၤဂီၢ်မုၢ်ကဘၣ်တၢ်မၤဟးဂီၤအီၤ, သတူၢ်ကလာ်အမုၢ်တနၤန့ၣ်တဂ့ၤ.",
			"21": "<sup>21</sup> ပလီၢ်နသးဒ်သိးနသုတဃၣ်နသးဆူတၢ်အၢတၢ်သီတဂ့ၤ. တၢ်ဟ့ၣ်လီၤနၤလၢတၢ်တူၢ်ဘၣ်ခီၣ်ဘၣ်ဒ်သိးကမၤပူၤဖျဲး နၤလၢတၢ်န့ၣ်လီၤ.",
			"22": "<sup>22</sup> ကွၢ်ကွၢ်, ယွၤအိၣ်ထီၣ်ထီဝဲလၢအစိကမီၤဒၣ်ဝဲအပူၤလီၤ. အဝဲမ့ၢ်သရၣ်အဒိၣ်ကတၢၢ်လၢပှၤခဲလၢာ်အကျါလီၤ.",
			"23": "<sup>23</sup> တၢ်လၢကစၢ်ယွၤကဘၣ်မၤဝဲမ့ၢ်တၢ်မနုၤဂ့ၤ, ပှၤကဆှိးကမၣ် အီၤလၢအမၤတၢ်အၢတၢ်သီမ့ၢ်ဂ့ၤသ့န့ၣ်တအိၣ်ဘၣ်နီတဂၤဘၣ်.",
			"24": "<sup>24</sup> သ့ၣ်နီၣ်ထီၣ်က့ၤလၢနကဘၣ်ပာ်ဒိၣ်အတၢ်မၤလၢပှၤကိးဂၤဒဲး အဂီၢ်ဒီးစံးထီၣ်ပတြၢၤအီၤလၢတၢ်သးဝံၣ်န့ၣ်တက့ၢ်.",
			"25": "<sup>25</sup> ပှၤကိးဂၤဒဲးထံၣ်ဘၣ်တ့ၢ်လံတၢ်လၢအမၤတ့ၢ်ဝဲ, ဘၣ်ဆၣ်ဒီး ပှၤနၢ်ပၢၢ်အီၤတသ့ဘၣ်နီတဂၤဘၣ်.",
			"26": "<sup>26</sup> ကွၢ်ကွၢ်, ကစၢ်ယွၤမ့ၢ်တၢ်အဒိၣ်အထီ, ဒီးပတသ့ၣ်ညါ ဘၣ်အီၤဘၣ်. ဒီးပဃုကွၢ်အနံၣ်အလါအတၢ်ဂံၢ်တသ့ဘၣ်.",
			"27": "<sup>27</sup> အဂ့ၢ်ဒ်အံၤ, ပှၤလၢအထုးထီၣ်ထံလၢဟီၣ်ခိၣ်ချၢဒီးဒုးစူၤ လီၤကဒါက့ၤဝဲဒ်တၢ်စူၤထံအသိးန့ၣ်မ့ၢ်ကစၢ်ယွၤလီၤ.",
			"28": "<sup>28</sup> အဝဲမၢတၢ်ဟဲစူၤလီၤလၢတၢ်အၢၣ်တဖၣ်ဒီးဒုးလီၤဘၣ်ဝဲ ဆူကယဲၢ်ပှၤခဲလၢာ်အလိၤန့ၣ်လီၤ.",
			"29": "<sup>29</sup> တၢ်အၢၣ်တဖၣ်သုးအလီၢ်ဒ်လဲၣ်မ့ၢ်ဂ့ၤ, လီသီၣ်လၢမူကပိာ် လိၤဖဲကစၢ်ယွၤအိၣ်ဝဲအလီၢ်ဒ်လဲၣ်မ့ၢ်ဂ့ၤပှၤတသ့ၣ်ညါဘၣ် နီတဂၤဘၣ်.",
			"30": "<sup>30</sup> ကွၢ်ကွၢ်, ရၤလီၤဝဲအလီဝၢ်ဒံးဝးတရံးအခိၣ်အဃၢၤလၢမူ ကပိာ်လိၤဘၣ်ဆၣ်ပီၣ်လဲၣ်အတၢ်ယိာ်န့ၣ်အိၣ်ခံးသူဝဲလီၤ.",
			"31": "<sup>31</sup> လၢတၢ်အံၤမ့ၢ်ကစၢ်ယွၤစံၣ်ညီၣ်ပှၤဂီၢ်မုၢ်တဖၣ်ဒီးဟ့ၣ်လီၤ တၢ်အီၣ်တၢ်အီအါအါကလဲာ်ဒ်လဲၣ်န့ၣ်လီၤ.",
			"32": "<sup>32</sup> အဝဲဟံးဃာ်လီဝၢ်ဒံးလၢအစုတဖၣ်ဒီးဟ့ၣ်လီၤအကလုၢ်လၢ ကဖျးလီၤတၢ်အလီၢ်ဖဲလဲၣ်န့ၣ်လီၤ.",
			"33": "<sup>33</sup> လီသီၣ်ဘိးဘၣ်သ့ၣ်ညါကလံၤသီၣ်ဂီၤအတၢ်ဟဲသုးဘူး အသးဒီးဂီၤဘုၣ်ဂီၤဖံးဒၣ်လဲာ်သ့ၣ်ညါအတၢ်ဟဲလံန့ၣ်လီၤ. -"
		},
		"37": {
			"1": "<sup>1</sup> ကလံၤမုၢ်မၤစံၣ်ယသးတုၤယသူၣ်ကနိးသးကနိးန့ၣ်လီၤ.",
			"2": "<sup>2</sup> သုဝဲခဲလၢာ်ဒိကနၣ်ကစၢ်ယွၤအကလုၢ်, အထးခိၣ်အကလုၢ်လၢအဟဲလၢလီအသီၣ်န့ၣ်တက့ၢ်.",
			"3": "<sup>3</sup> အဝဲပျဲလီၤပျၢ်လီၤလီဝၢ်ဒံးလၢမူခိၣ်, ဆူဟီၣ်ခိၣ်အက တၢၢ်လၢအံၤတုၤလၢဘးခီအကတၢၢ်တစုန့ၣ်လီၤ.",
			"4": "<sup>4</sup> အန့ၣ်တစုကစၢ်ယွၤအကလုၢ်သီၣ်လီၤကညီၢ်န့ၣ်ဟူထီၣ်ဒ် လီသီၣ်ထီၣ်ကဟုကညီၢ်အသိး, ဒီးအကတီၢ်ဖဲန့ၣ်လီဝၢ် အဒံးတထံၣ်ဃီလီၤ.",
			"5": "<sup>5</sup> ဖဲကစၢ်ယွၤဟ့ၣ်လီၤအကလုၢ်န့ၣ်တၢ်လီၤလးသ့ၣ်တဖၣ်မၤ အသး, တၢ်လီၤကမၢကမၣ်လၢပနၢ်ပၢၢ်အီၤတသ့သ့ၣ်တဖၣ်န့ၣ်လီၤ.",
			"6": "<sup>6</sup> ကစၢ်ယွၤမၤလိာ်မူခိၣ်ဖီလၢကလီၤဝဲဆူဟီၣ်ခိၣ်လိၤ, ဒီးဒုးဟဲစူၤလီၤတၢ်ဆူၣ်ဆူၣ်ကလဲာ်လီၤ.",
			"7": "<sup>7</sup> အဝဲဒုးဆိကတီၢ်ကွံာ်ပှၤကညီအတၢ်မၤဒီးဒုးနဲၣ်အဝဲ သ့ၣ်တၢ်လၢအမၤဝဲသ့န့ၣ်လီၤ.",
			"8": "<sup>8</sup> ဆၣ်ဖိကီၢ်ဖိလၢအမံၤသ့ၣ်တဖၣ်လဲၤဝဲဆူအတဝၢတဖၣ် အပူၤလီၤ.",
			"9": "<sup>9</sup> ကလံၤတဝံးဟဲဝဲလၢကလံၤထံးဒီးတၢ်ခုၣ်တကံဟဲဝဲလၢ ကလံၤစိးန့ၣ်လီၤ.",
			"10": "<sup>10</sup> ကစၢ်ယွၤအတၢ်သါဒုးလီၤသကၤထံဒီးဒုးကဲထီၣ်ဝဲဆူထံလီၤ သကၤကိၢ်လိၢ်န့ၣ်လီၤ.",
			"11": "<sup>11</sup> လီဝၢ်ဒံးဆဲးကပြူၢ်ထီၣ်လၢတၢ်အၢၣ်တဖၣ်အကျါ,",
			"12": "<sup>12</sup> ဒီးသုးအသးဒ်ကစၢ်ယွၤအတၢ်ဘၣ်သးအသိးန့ၣ်လီၤ. အဝဲသ့ၣ်မၤတၢ်ကိးမံၤဒဲးဒ်ယွၤမၤလိာ်တၢ်အသိး, လၢတၢ်လီၢ် ကိးပူၤဒဲးသကုၤဟီၣ်ခိၣ်ဒီဘ့ၣ်ညါန့ၣ်လီၤ.",
			"13": "<sup>13</sup> ကစၢ်ယွၤဆှၢလီၤတၢ်စူၤထံဒ်သိးကမၤဘၣ်စီၣ်ဟီၣ်ခိၣ်န့ၣ်လီၤ. ဒီးလၢတၢ်သိၣ်ဃီၣ်ပှၤကညီမ့ၢ်ဂ့ၤ, တၢ်ဒုးထံၣ်အီၤလၢအတၢ် ဘၣ်အသးမ့ၢ်ဂ့ၤအဝဲကဆှၢလီၤဝဲလီၤ.",
			"14": "<sup>14</sup> စီၤယိၤဘးဧၢ, ဆိကတီၢ်တစိၢ်ဖိဒီးကနၣ်တက့ၢ်. ဒီးဆိကမိၣ်ထီၣ်တၢ်လီၤလးတဖၣ်လၢကစၢ်ယွၤမၤဝဲဒၣ်န့ၣ်တက့ၢ်.",
			"15": "<sup>15</sup> မ့ၢ်နသ့ၣ်ညါလၢကစၢ်ယွၤဟ့ၣ်လီၤအကလုၢ်ဒီးဒုးဆဲးကပြုၢ် လီဝၢ်ဒံးလၢတၢ်အၢၣ်တဖၣ်န့ၣ်ဧါ.",
			"16": "<sup>16</sup> ကစၢ်ယွၤအတၢ်သ့တၢ်ဘၣ်လီၤလိၢ်လီၤလးလၢအဒုးဟဲထီၣ် တၢ်အၢၣ်လၢမူခိၣ်န့ၣ်မ့ၢ်နသ့ၣ်ညါကစီဒီဧါ.",
			"17": "<sup>17</sup> နတသ့ၣ်ညါဘၣ်. နကကလၢၢ်ဘၣ်ထဲဒၣ်, တုၤကလံၤကိၢ်လၢကလံၤထံးဟဲအူဘၣ်နၤဒီးနတၢ် ကူတၢ်သိးတဖၣ်တဒုးတူၢ်ဘၣ်နၤလၢတၢ်ကိၢ် တၢ်ကဲၤဘၣ်န့ၣ်လီၤ.",
			"18": "<sup>18</sup> မ့ၢ်နမၤစၢၤကစၢ်ယွၤအတၢ်သလၣ်ထီၣ်မူခိၣ်ဒီးဒုးကျၢၤ အီၤဒ်မဲာ်ထံကလၤတဘ့ၣ်သိအသးအသိးဘၣ်ကသ့ဧါ.",
			"19": "<sup>19</sup> သိၣ်လိပှၤတၢ်လၢပကစံးဘၣ်ကစၢ်ယွၤတက့ၢ်. ပသးပတၢ်ဆိကမိၣ်တဖၣ်လီၤဟိလီၤဃီဝဲဒီးပကစံးတၢ်တအိၣ်နီ တမံၤလၢၤဘၣ်.",
			"20": "<sup>20</sup> ယတဃ့လၢယကကတိၤဘၣ်တၢ်ဒီးကစၢ်ယွၤဘၣ်. ဘၣ်မနုၤလၢယကဟ့ၣ်အီၤတၢ်ခွဲးတၢ်ယာ်လၢကမၤဟးဂီၤ ယၤန့ၣ်လဲၣ်.",
			"21": "<sup>21</sup> ဒီးခဲကနံၣ်အံၤတၢ်ကပီၤလၢမူခိၣ်န့ၣ်ကပြုၢ်ကပြီၤဝဲဒီး ကပီၤဆှုၣ်တုၤဒၣ်လဲာ်ပကွၢ်ထီၣ်တန့ၢ်ဘၣ်. ကလံၤမၤပျီကွံာ်တ့ၢ်လံမူခိၣ်လံ.",
			"22": "<sup>22</sup> တၢ်ကပီၤအယဲၤထူအိၣ်ဖျါထီၣ်လၢကလံၤစိးဒီးကစၢ်ယွၤ အလၤကပီၤမၤပှဲၤယသးဒီးတၢ်ယူးယီၣ်အီၤန့ၣ်လီၤ.",
			"23": "<sup>23</sup> ကစၢ်ယွၤအစိအကမီၤန့ၣ်ဒိၣ်ဝဲတုၤဒၣ်လဲာ်ပဟဲဘူးဒီးအီၤ တန့ၢ်ဘၣ်. အဝဲတီဝဲလိၤဝဲဒီးစံၣ်ညီၣ်တၢ်တီလၢအတၢ်ဘၣ် ထွဲဒီးပှၤကညီန့ၣ်လီၤ.",
			"24": "<sup>24</sup> မၤသးဒ်န့ၣ်ဒီးပှၤကိးဂၤဒဲးဆၢထၢၣ်လၢတၢ်ပျံၤတၢ်ယူး ယီၣ်အီၤအပူၤ, ဒီးတကနၣ်ဃုာ်ဝဲပှၤသ့ၣ်တဖၣ်လၢအစံးလီၤ အသးလၢအအိၣ်ဒီးတၢ်ကူၣ်သ့န့ၣ်ဘၣ်လီၤ."
		},
		"38": {
			"1": "<sup>1</sup> တုၤနုၤတစုယွၤကတိၤတၢ်ဒီးစီၤယိၤဘးလၢကလံၤသဝံး အပူၤလီၤ.",
			"2": "<sup>2</sup> ယွၤစံးဝဲဒၣ်, လၢနကသးဒ့ဒီယတၢ်ကူၣ်တၢ်ကျဲၤအဂီၢ်ဒီး နဆိကမိၣ်လီၤနသးလၢနမ့ၢ်မတၤတဂၤလဲၣ်.",
			"3": "<sup>3</sup> ဂဲၤဆၢထၢၣ်ခဲကနံၣ်အံၤဒ်ပှၤပိာ်ခွါတဂၤအသိးဒိးစံးဆၢတၢ် သံကွၢ်လၢယသံကွၢ်နၤန့ၣ်တက့ၢ်.",
			"4": "<sup>4</sup> ဖဲယတ့လီၤဟီၣ်ခိၣ်န့ၣ်မ့ၢ်နအိၣ်ဖဲလဲၣ်. နမ့ၢ်သ့ၣ်ညါတၢ်အါမးဒီးတဲဘၣ်ယၤတက့ၢ်.",
			"5": "<sup>5</sup> မ့ၢ်မတၤစံၣ်ညီၣ်တၢ်လၢဟီၣ်ခိၣ်အံၤကဘၣ်ဒိၣ်ဝဲထဲလဲၣ်ထဲလဲၣ်, ဒီးမ့ၢ်မတၤစၢၢ်ပျံၤလၢအဖီခိၣ်တဂၤလဲၣ်. မ့ၢ်နသ့ၣ်ညါတၢ် စံးဆၢခဲလၢာ်ဧါ.",
			"6": "<sup>6</sup> တၢ်မနုၤဟံးဃာ်ထူၣ်တဖၣ်လၢအမၤကျၢၤဟီၣ်ခိၣ်န့ၣ်လဲၣ်. မ့ၢ်မတၤပာ်လီၤလၢၢ်သနၢၣ်လၢဟီၣ်ခိၣ်အဂီၢ်န့ၣ်လဲၣ်.",
			"7": "<sup>7</sup> လၢမုၢ်နံၤအဝဲန့ၣ်ဖဲမုၢ်ဆ့ၣ်ထီၣ်ဂီၤဂီၤ, တၢ်ခံးဒံးဝဲအကတီၢ်န့ၣ် ဆၣ်တဖၣ်သးဝံၣ်သကိးတၢ်ဒီးယွၤကလူးတဖၣ်ကိးသတြီ ထီၣ်လၢတၢ်သးခုလီၤ.",
			"8": "<sup>8</sup> ဖဲပီၣ်လဲၣ်အထံပုာ်ထီၣ်ယွၤလီၤလၢဟီၣ်ခိၣ်အဒၢလီၢ်ပူၤအကတီၢ် န့ၣ်မ့ၢ်မတၤကးတံၢ်တ့ၢ်တြဲၤတဖၣ်လၢကတြီအီၤလဲၣ်.",
			"9": "<sup>9</sup> ယမ့ၢ်တ့ၢ်ပှၤလၢအလုၣ်ဘၢတ့ၢ်ပီၣ်လဲၣ်ဒီးတၢ်အၢၣ်တဖၣ် ဒီးဘိၣ်ဘံတ့ၢ်အီၤလၢတၢ်ခံးသူအပူၤလီၤ.",
			"10": "<sup>10</sup> ယထိၣ်နီၣ်တ့ၢ်ပီၣ်လဲၣ်အဆၢဒီးပာ်လီၤတ့ၢ်အီၤလၢတြဲၤ ကးတံၢ်အသးလၢနီၣ်ဘိအလီၢ်ခံန့ၣ်လီၤ.",
			"11": "<sup>11</sup> ဒီးယစံးဘၣ်အီၤ, “နလပီပာ်ကဖိအသးတဖၣ်ကဘၣ်အိၣ် ကတီၢ်ဖဲအံၤဒီးတဘၣ်လဲၤယံၤန့ၢ်အအံၤဘၣ်.”",
			"12": "<sup>12</sup> စီၤယိၤဘးဧၢ, လၢကယဲၢ်နတၢ်အိၣ်မူအမုၢ်နံၤတဖၣ်အပူၤန့ၣ်, မ့ၢ်နမၤလိာ်တ့ၢ်မုၢ်တနံၤဒ်သိးကဆ့ၣ်ထီၣ်န့ၣ်ဧါ.",
			"13": "<sup>13</sup> ဒ်သိးအကစှီၤတံၢ်ဟီၣ်ခိၣ်ဒီးတြုၤကွံာ်ပှၤတတီတလိၤလၢ အတၢ်အိၣ်ခူသူၣ်အလီၢ်တဖၣ်အပူၤအဂီၢ်န့ၣ်, မ့ၢ်နမၤ လိာ်တ့ၢ်မုၢ်ဆ့ၣ်ထီၣ်ဂီၤဂီၤတၢ်ခံးဒံးန့ၣ်ဧါ.",
			"14": "<sup>14</sup> မုၢ်ဆါအတၢ်ကပီၤမၤဖျါထီၣ်ကစၢၢ်ကလိဒီးတၢ်လူၢ်တၢ်တြီၤ တဖၣ်ဒ်တၢ်ကူတၢ်သိးကပြုၢ်ကပြီၤထီၣ်အိၣ်ဖျါတြၢၤကလာ် လီၤဂာ်တၢ်စဲပနီၣ်လၢကပံာ်အလိၤန့ၣ်လီၤ.",
			"15": "<sup>15</sup> မုၢ်ဆါအတၢ်ကပီၤန့ၣ်ကပီၤဆူၣ်ကဲၣ်ဆိးလၢပှၤတတီတလိၤ အဂီၢ်ဒီးတြီဃာ်အဝဲသ့ၣ်လၢကမၤတၢ်စုဆူၣ်ခီၣ်တကးအတၢ် မၤန့ၣ်လီၤ.",
			"16": "<sup>16</sup> မ့ၢ်နလဲၤတုၤဘၣ်ဆူပီၣ်လဲၣ်ဖိအတၢ်ယိာ်ပူၤဧါ. မ့ၢ်နဟးဘၣ်တ့ၢ်လၢပီၣ်လဲၣ်မိၢ်ပှၢ်အခံဒးစ့ၢ်ကီးဧါ.",
			"17": "<sup>17</sup> တၢ်သံအတြဲၤတဖၣ်ဘၣ်တၢ်လီၣ်ဖျါထီၣ်အီၤလၢနၤမ့ တမ့ၢ်နထံၣ်ဘၣ်တ့ၢ်တၢ်ခံးယိာ်အတြဲၤတဖၣ်စ့ၢ်ကီးဧါ.",
			"18": "<sup>18</sup> ဟီၣ်ခိၣ်ဒိၣ်ဝဲလဲၢ်ဝဲဆံးအါဆံးအါန့ၣ်, နနၢ်ပၢၢ်တ့ၢ်အီၤဧါ. နမ့ၢ်သ့ၣ်ညါဒီးစံးဆၢယၤတက့ၢ်.",
			"19": "<sup>19</sup> တၢ်ကပီၤဟဲဝဲဖဲလဲၣ်မ့ၢ်ဂ့ၤ, တၢ်ခံးတၢ်နၤအဂံၢ်ထံးမ့ၢ် တၢ်မနုၤမ့ၢ်ဂ့ၤနသ့ၣ်ညါဧါ.",
			"20": "<sup>20</sup> နဒုးနဲၣ်အဝဲသ့ၣ်လၢကဘၣ်လဲၤဆံးယံၤမ့ၢ်ဂ့ၤ, ဆှၢကဒါက့ၤ အဝဲကဒီးအီၤမ့ၢ်ဂ့ၤသ့ဧါ.",
			"21": "<sup>21</sup> နသ့ၣ်ညါသပှၢ်တၢၢ်သၢၣ်. အဂ့ၢ်ဒ်အံၤ, နသးပှၢ်တ့ၢ်လံ. ဒီးနအိၣ်ဖျဲၣ်တ့ၢ်လံဖဲဟီၣ်ခိၣ်ဘၣ်တၢ်တ့အီၤအကတီၢ်န့ၣ်လီၤ.",
			"22": "<sup>22</sup> မ့ၢ်နလဲၤတုၤဘၣ်တ့ၢ်လံဆူတၢ်လီၢ်ဖဲယပၢၤဃးမူခိၣ်ဖီဒီးသူၣ် စ့ၢ်ကီးဧါ.",
			"23": "<sup>23</sup> ယပၢၤဃာ်အီၤလၢတၢ်ကိၢ်တၢ်ဂီၤအကတီၢ်ဒီးလၢတၢ်ဒုးတၢ် ယၤအမုၢ်နံၤတဖၣ်အဂီၢ်န့ၣ်လီၤ.",
			"24": "<sup>24</sup> မ့ၢ်နလဲၤတုၤဖဲမုၢ်ဟဲထီၣ်အလီၢ်မ့တမ့ၢ်မုၢ်ထီၣ်ကလံၤအူဝဲ အလီၢ်န့ၣ်စ့ၢ်ကီးဧါ.",
			"25": "<sup>25</sup> မ့ၢ်မတၤခူၣ်ထံအကျိၤလၢမူခိၣ်ထံကယွၤလီၤအဂီၢ်ဒီးမၤပျီ တ့ၢ်ကလံၤမုၢ်အကျဲတဂၤန့ၣ်လဲၣ်.",
			"26": "<sup>26</sup> မ့ၢ်မတၤဒုးဟဲစူၤလီၤမူခိၣ်လၢပှၤတအိၣ်နီတဂၤအလီၢ်န့ၣ် လဲၣ်.",
			"27": "<sup>27</sup> မတၤမၤဘၣ်စီၣ်တၢ်ဖဲထံတအိၣ်ဒီးဃ့ထီအလီၢ်ဒ်သိးနီၣ်ဧိၤ မံၤဧိၤကမဲထီၣ်အဂီၢ်န့ၣ်လဲၣ်.",
			"28": "<sup>28</sup> တၢ်စူၤမ့ၢ်ဂ့ၤပစီၤထံမ့ၢ်ဂ့ၤအပၢ်အိၣ်စ့ၢ်ကီးဧါ.",
			"29": "<sup>29</sup> မတၤမ့ၢ်ထံလီၤသကၤဒီးနါဝာ်အမိၢ်,",
			"30": "<sup>30</sup> လၢအဒုးကဲထီၣ်က့ၤထံဆူလၢၢ်ဒီးမၤလီၤသကၤပီၣ်လဲၣ် အမဲာ်ဖံးခိၣ်န့ၣ်လဲၣ်.",
			"31": "<sup>31</sup> နစၢထီၣ်ဆၣ်ဒၢမုၢ်တပူၤဃီမ့ၢ်ဂ့ၤ, နဃ့ၢ်လီၤပျံၤလၢကစၢ ဃာ်ဆၣ်ယိးမါမ့ၢ်ဂ့ၤဘၣ်ကသ့ဧါ.",
			"32": "<sup>32</sup> နဆှၢဆၣ်တဖၣ်လၢအကတီၢ်ဒၣ်ဝဲဒီးနဲၣ်ဆၣ်ကဆီဒီးအဖိ တဖၣ်အကျဲဘၣ်ကသ့ဧါ.",
			"33": "<sup>33</sup> နသ့ၣ်ညါတၢ်သိၣ်တၢ်သီတဖၣ်လၢအပၢမူခိၣ်, ဒီးမ့ၢ်နဒုးဘၣ်ဃးအီၤလၢဟီၣ်ခိၣ်ချၢကပိာ်ထွဲအီၤအဂီၢ် ဘၣ်ကသ့ဧါ.",
			"34": "<sup>34</sup> နထုထီၣ်နကလုၢ်ဆူတၢ်အၢၣ်ဒ်သိးထံအါကလုၣ်ဘၢနၤဘၣ် ကသ့ဧါ.",
			"35": "<sup>35</sup> ဒီးနမ့ၢ်မၤလိာ်လီလၢကဝၢ်အဒံးဒီး, မ့ၢ်ကဟဲဆူနအိၣ်ဒီးစံး, ကွၢ်ကွၢ်, ပှၤလီၤ န့ၣ်ဧါ.",
			"36": "<sup>36</sup> မတၤပာ်လီၤတ့ၢ်တၢ်ကူၣ်သ့လၢတၢ်အၢၣ်တဖၣ်အကျါ ဒီးမ့ၢ်မတၤဟ့ၣ်တၢ်သ့ၣ်ညါနၢ်ပၢၢ်ဆူဘှ့ၣ်မုၢ်ပစီၤန့ၣ်လဲၣ်.",
			"37": "<sup>37</sup> မတၤမ့ၢ်ပှၤအိၣ်ဒီးတၢ်ကူၣ်သ့ထီၣ်ဘးတုၤကဂံၢ်တၢ်အၢၣ် တဖၣ်ဒီးဘိးဒ့ခံအီၤဒ်သိးအကဒုးစူၤလီၤတၢ်,",
			"38": "<sup>38</sup> တၢ်စူၤထံလၢအဒုးကိၤထီၣ်ဖၣ်ကမူၣ်ဖၣ်ဆါဆူဟီၣ်ခိၣ်ကိၢ်လိၢ် န့ၣ်လဲၣ်.",
			"39": "<sup>39</sup> နဃုန့ၢ်တၢ်အီၣ်လၢခ့ယုၢ်တဖၣ်ကအီၣ်ဝဲဒီးမၤသးမံခ့ယုၢ်ဖိ လၢအသၣ်ဝံၤ,",
			"40": "<sup>40</sup> ဖဲအဝဲသ့ၣ်အိၣ်ခူသူၣ်လၢအလၢၢ်ကအိပူၤမ့ၢ်ဂ့ၤဖဲအမံ နီၤခိးတၢ်လၢအကဝၢမ့ၢ်ဂ့ၤန့ၣ်ဧါ.",
			"41": "<sup>41</sup> မတၤဒုးအီၣ်စိးဝၣ်ဃးတဖၣ်လၢတၢ်အီၣ်ဖဲအဝဲသ့ၣ်ယူၤဝ့ၤဝီၤ လၢတၢ်သူၣ်ဝံၤသၣ်စ့ၤဒီးဖဲအဖိတဖၣ်ကိးထီၣ်ကစၢ်ယွၤ လၢတၢ်အီၣ်အဂီၢ်န့ၣ်လဲၣ်."
		},
		"39": {
			"1": "<sup>1</sup> မဲာ်တဲးလဲးမံၤတဖၣ်ကဖှံလီၤအကတီၢ်ဖဲလဲၣ်န့ၣ်နသ့ၣ်ညါဧါ. တၤယုၢ်မိၢ်ဖှံလီၤအဖိန့ၣ်နခိးကွၢ်စ့ၢ်ကီးဧါ.",
			"2": "<sup>2</sup> အဝဲသ့ၣ်ဒၢဝဲယံာ်ပှဲၤလါလဲၣ်န့ၣ်နဂံၢ်နီၣ်ဧါ. ဒီးအတၢ်ဖှံလီၤအက တီၢ်န့ၣ်နသ့ၣ်ညါဧါ.",
			"3": "<sup>3</sup> နသ့ၣ်ညါအဝဲသ့ၣ်ကကိာ်လီၤအသးဒီးဖှံလီၤအဖိတဖၣ်အကတီၢ် ဖဲလဲၣ်စ့ၢ်ကီးဧါ.",
			"4": "<sup>4</sup> အဖိတဖၣ်ဒိၣ်ထီၣ်ဆူၣ်ထီၣ်ဝဲလၢပှၢ်လၢ်ကျါဒီးဟးယံၤကွံာ်ဒီး တဟဲက့ၤလၢၤဘၣ်ဆူအဝဲသ့ၣ်အအိၣ်ဘၣ်.",
			"5": "<sup>5</sup> မတၤဟ့ၣ်တၢ်သဘျ့လၢကသ့ၣ်ယီၤမံၤတဖၣ်န့ၣ်လဲၣ်. မတၤပျဲထူၣ်ဖျဲးအီၤလၢကလဲၤဖဲအသးဒၣ်ဝဲန့ၣ်လဲၣ်.",
			"6": "<sup>6</sup> ယဟ့ၣ်တ့ၢ်အဝဲသ့ၣ်လၢပှၢ်မုၢ်ကနၢဒီးပျဲဟီၣ်ခိၣ်ဟီပျီ တဖၣ်ကမ့ၢ်အတၢ်အိၣ်တၢ်ဆိးအလီၢ်န့ၣ်လီၤ.",
			"7": "<sup>7</sup> အဝဲသ့ၣ်အိၣ်ယံၤဒီးဝ့ၢ်တဖၣ်အတၢ်သီၣ်တၢ်သဲဒီးပှၤမၤဘှါ အီၤဒီးမၢအမၤတၢ်သ့တအိၣ်နီတဂၤဘၣ်.",
			"8": "<sup>8</sup> ကစၢၢ်ကလိတဖၣ်မ့ၢ်အတၢ်အီၣ်ဆၣ်အလီၢ်လါဟ့ဖဲအဝဲသ့ၣ် အီၣ်တၢ်, ဒီးအလီၢ်ဖဲအဃုထံၣ်န့ၢ်ကယဲၢ်တပံၢ်လါဟ့လၢ ကအီၣ်ဝဲအဂီၢ်န့ၣ်လီၤ.",
			"9": "<sup>9</sup> တၤဖးရံၣ်ကမၤနတၢ်ဒီးကအိၣ်ဝဲသီတနၤကျၢၤလၢကျိးလၢ ဆၣ်ဖိကီၢ်ဖိအီၣ်တၢ်အဃၢၤန့ၣ်ဧါ.",
			"10": "<sup>10</sup> နစၢဃာ်အီၤလၢပျံၤတဘိဒီးမၢအထဲၣ်တၢ်မ့တမ့ၢ်နဒုးထုး အီၤကကြၢ်လၢနစံၣ်ပျီပူၤဘၣ်ကသ့ဧါ.",
			"11": "<sup>11</sup> နနာ်န့ၢ်အတၢ်ဂံၢ်ဆူၣ်ဘါဆူၣ်ဒီးမုၢ်လၢ်အီၤလၢကမၤန့ၢ်နၤ တၢ်မၤအဃၢအစုာ်ဘၣ်ကသ့ဧါ.",
			"12": "<sup>12</sup> နမုၢ်လၢ်အီၤလၢကဟဲစိာ်ဘုလၢနကူးအီၤဒီးပာ်ဖှိၣ်ဘု ကဒိၣ်တဖၣ်ဆူနယီၢ်ဘုအလီၢ်န့ၣ်ဧါ.",
			"13": "<sup>13</sup> ထိၣ်ကီၤလၤအူးတပျုာ်အဒံးဆ့တဖၣ်ချ့ထဲလဲၣ်, ဘၣ်ဆၣ်ထိၣ်ကီၤလၤအူးယူၤဝဲဒ်ထိၣ်လဲးဝါတသ့ဘၣ်.",
			"14": "<sup>14</sup> ထိၣ်ကီၤလၤအူးပာ်လီၤတဲာ်အဒံၣ်လၢဟီၣ်ခိၣ်လိၤဒ်သိးကလၢၤ ဝဲလၢမဲးအကျါ,",
			"15": "<sup>15</sup> ဒီးသးပ့ၤနီၣ်လၢအဒံၣ်တဖၣ်ကဘၣ်တၢ်ယီၢ်သဘှံးအီၤမ့ၢ်ဂ့ၤ, ဆၣ်ဖိကီၢ်ဖိအမံၤကမၤသ့ၣ်ဖးအီၤမ့ၢ်ဂ့ၤန့ၣ်လီၤ.",
			"16": "<sup>16</sup> အဝဲမၤအသးဒ်အဒံၣ်တဖၣ်တမ့ၢ်တၢ်အသိး, ဒီးအတၢ်ထဲးဂံၢ် ထဲးဘါတဖၣ်ကဲထီၣ်တ့ၢ်တၢ်ကလီကလီဒၣ်လဲာ်တကိၢ်ဝဲဒၣ်ဘၣ်.",
			"17": "<sup>17</sup> အဂ့ၢ်ဒ်အံၤ, ကစၢ်ယွၤတဟ့ၣ်ဘၣ်အီၤလၢအတၢ်ကူၣ်သ့, ဒီးအတၢ်နီၤဟ့ၣ်ဘၣ်ဃးဒီးတၢ်ကူၣ်တၢ်ဆးန့ၣ်ဘၣ်.",
			"18": "<sup>18</sup> ဘၣ်ဆၣ်ဒီးတုၤအထိၣ်ဂဲၤအသးဒီးဃ့ၢ်ထီၣ်ဝဲန့ၣ်, နံၤဘၣ်ဖၣ်လဲကသ့ၣ်ဒီးပှၤလၢအဒိးအီၤလီၤ.",
			"19": "<sup>19</sup> စီၤယိၤဘးဧၢ, ပှၤလၢအဒုးဂံၢ်ဆူၣ်ဘါဆူၣ်ကသ့ၣ်တဖၣ် ဒီးဟ့ၣ်အီၤအကိာ်ဆူၣ်တဖၣ်န့ၣ်မ့ၢ်နၤဧါ.",
			"20": "<sup>20</sup> နဒုးစံၣ်အီၤဒ်ဒွဲၣ်ဧိၤတြၤဧိၤအသိးဒီးဒုးမၤပျံၤမၤဖုး ပှၤကညီလၢအနါဒ့အတၢ်ကဟုကညီၣ်န့ၣ်ဘၣ်ကသ့ဧါ.",
			"21": "<sup>21</sup> လၢတၢ်သးဆူၣ်န့ၣ်အခီၣ်ဝာ်ဟီၣ်ခိၣ်လၢတၢ်တြီပူၤဒီးဃ့ၢ် သဘျိၣ်ဆူတၢ်ဒုးပျီဃုာ်ဒီးအဂံၢ်အဘါခဲလၢာ်လီၤ.",
			"22": "<sup>22</sup> အဝဲတသ့ၣ်ညါတၢ်ပျံၤတၢ်ဖုးအခီပညီ, ဒီးနးဘိးကဒါ က့ၤအီၤဆူအလီၢ်ခံတန့ၢ်ဘၣ်.",
			"23": "<sup>23</sup> စုကဝဲၤတဖၣ်လၢပှၤလၢအဒိးအီၤတဖၣ်စိာ်ဝဲန့ၣ်သီၣ်ရဲာ်ရီာ် ဒီးကပြုၢ်ကပြီၤမးလၢမုၢ်အတၢ်ကပီၤအပူၤန့ၣ်လီၤ.",
			"24": "<sup>24</sup> တုၤကွဲၤသီၣ်ထီၣ်ဒီးကသ့ၣ်တဖၣ်ကနိးထီၣ်ဒီးတၢ်သူၣ် ဟူးသးဂဲၤတုၤအအိၣ်ဃိတန့ၢ်လၢၤဘၣ်ဒီးဃ့ၢ်သဘျိၣ် ဆူညါန့ၣ်လီၤ.",
			"25": "<sup>25</sup> လၢကွဲၤအသီၣ်ထီၣ်တဘီဘၣ်တဘီန့ၣ်သါသဖှိထီၣ်ဝဲဖြူၤဖြူၤ, ဒီးနၢဘၣ်တၢ်ဒုးသုးအသဝံလၢအယံၤ, ဒီးနၢ်ဟူသုးခိၣ်တဖၣ် ကိးပသူထီၣ်ဟ့ၣ်လီၤအကလုၢ်တဖၣ်န့ၣ်လီၤ.",
			"26": "<sup>26</sup> လံာ်ဃးတဘ့ၣ်မၤလိတၢ်လၢနအိၣ်ဒ်သိးကယူၤဒ်လဲၣ်, ဖဲအသလၣ်ထီၣ်အဒံးဆ့တဖၣ်ဒီးကွၢ်ဃီၤတၢ်လိၤလိၤဆူကလံၤ ထံး, န့ၣ်ဧါ.",
			"27": "<sup>27</sup> လံာ်ကြီကြာ်တဘ့ၣ်, မ့ၢ်အခိးနတၢ်မၤလိာ်ဖဲအကမၤထီၣ် အသွံထီထီလၢကစၢၢ်တဖၣ်အကျါန့ၣ်ဧါ.",
			"28": "<sup>28</sup> မၤအဟံၣ်လၢလ့အထီကတၢၢ်တဖၣ်အဖီခိၣ်, ဒီးဒုးကဲထီၣ်ကစၢၢ် အစိခိၣ်တဖၣ်လၢအတိာ်ဧိၤတာ်ဧိၤလီၤ.",
			"29": "<sup>29</sup> ဖဲန့ၣ်ခိးကွၢ်ဝဲဆူတၢ်လီၢ်အဘူးဒီးအယံၤဒ်သိးကမၤသံတၢ်တ မံၤမံၤဒီးကအီၣ်ဝဲအဂီၢ်လီၤ.",
			"30": "<sup>30</sup> လံာ်ကြီကြာ်တဖၣ်ပာ်ဖှိၣ်အသးဝးတရံးတၢ်သံစိၣ်တဖၣ်ဒီးလံာ် ကြီကြာ်ဖိတဖၣ်အီဝဲတၢ်သွံၣ်လီၤ."
		},
		"40": {
			"1": "<sup>1</sup> ဒီးယွၤကတိၤဒံးတၢ်ဒီးစီၤယိၤဘးဒီးစံးဝဲဒၣ်, နတၤတၢ်ဒီးသ့တၢ်လၢာ်ကစၢ်ယွၤလီၤ. နကဆိကတီၢ်ကွံာ်ခဲအံၤဧါ. မ့တမ့ၢ်နကစံးဆၢတၢ်ဧါ.",
			"3": "<sup>3</sup> ဒီးစီၤယိၤဘးစံးဆၢယွၤ, ယွၤဧၢ, ယစံးကတိၤတ့ၢ်တၢ်ဒ်ပှၤဟးဂီၤဖိအသိးလီၤ. ယစံးဆၢမနုၤကသ့လဲၣ်. ယတဂုာ်ကျဲးစၢးစံးဆၢလၢၤတၢ် နီတမံၤဘၣ်.",
			"5": "<sup>5</sup> ယစံးတ့ၢ်တၢ်အါန့ၢ်ဒံးတၢ်လၢယကြၢးစံးယဲဒၣ်န့ၣ်လီၤ.",
			"6": "<sup>6</sup> ယွၤစံးဘၣ်ကဒီးစီၤယိၤဘးလၢကလံၤသဝံးအပူၤန့ၣ်လီၤ.",
			"7": "<sup>7</sup> ယွၤစံးဝဲဒၣ်, ဂဲၤဆၢထၢၣ်ခဲအံၤဒ်ပိာ်ခွါတဂၤအသိးဒီးစံးဆၢ ယတၢ်သံကွၢ်တဖၣ်တက့ၢ်.",
			"8": "<sup>8</sup> နကမၤကဒံကဒါယတၢ်စံၣ်ညီၣ်ဧါ. နကပာ်တၢ်ကမၣ်လၢယ လိၤဒီးပာ်တီပာ်လိၤနသးဧါ.",
			"9": "<sup>9</sup> နဂံၢ်နဘါကဆူၣ်ဒ်ယၤအသိးဧါ. နမၤသီၣ်နကလုၢ်လီၤဂာ်ဒီး ယၤဒီးလီသီၣ်ဖးဒိၣ်အသိးသ့ဧါ.",
			"10": "<sup>10</sup> မ့ၢ်သ့ဝဲဒီးဆၢထၢၣ်လၢနမံၤလၤသၣ်ကပီၤဒီးတၢ်ပာ်ဒိၣ်ပာ် ထီနသး, သိးထီၣ်တၢ်ကဟုကညီၣ်ဒီးတၢ်လၤတၢ်ကပီၤတက့ၢ်.",
			"11": "<sup>11</sup> ကွၢ်ပှၤတဖၣ်လၢအပာ်ထီၣ်ထီအသးန့ၣ်တက့ၢ်. ဂၢ်လီၤနတၢ်သးထီၣ်ဆူၣ်ဆူၣ်ကလဲာ်, ဒီးဆီၣ်လီၤကွံာ်အဝဲသ့ၣ် တက့ၢ်.",
			"12": "<sup>12</sup> မ့ၢ်လံ. ကွၢ်အဝဲသ့ၣ်ဒီးတ့ၢ်လီၤကွံာ်အီၤလၢအလီၢ်တက့ၢ်. ယီၢ်တံၢ်ပှၤတတီတလိၤဖဲအဝဲသ့ၣ်ဆၢထၢၣ်အလီၢ်န့ၣ်တက့ၢ်.",
			"13": "<sup>13</sup> ခူၣ်လီၤကွံာ်အီၤခဲလၢာ်လၢဟီၣ်ခိၣ်လာ်ဒီးစၢဃာ်အဝဲသ့ၣ်လၢ တၢ်သံအကီၢ်ပူၤတက့ၢ်.",
			"14": "<sup>14</sup> တုၤနုၤတစုယကမ့ၢ်ပှၤအဆိကတၢၢ်တဂၤလၢအစံးထီၣ်ပတြၢၤ နၤဒီးအၢၣ်လီၤလၢနစုထွဲဒၣ်နဲဟ့ၣ်နၤတၢ်မၤနၢၤလီၤ.",
			"15": "<sup>15</sup> ကွၢ်ကသ့ၣ်ထံလၢယတ့အီၤဒ်ယတ့နၤအသိးတက့ၢ်. အီၣ်ဝဲတပံၢ်တမါဒ်ဂီၤဖံးအသိး,",
			"16": "<sup>16</sup> ဘၣ်ဆၣ်ဒီးအဂံၢ်အဘါအိၣ်လၢအယီၢ်ဒ့ဒီးတၢ်ဂံၢ်ဆူၣ်ဘါ ဆူၣ်အိၣ်လၢအဟၢဖၢအထူၣ်အပျၢ်အပူၤလီၤ.",
			"17": "<sup>17</sup> မၤဆှုိၣ်ထီၣ်အမဲၢ်ဒ်သ့ၣ်ဆှိးအ့ရ့းအသိးဒီးအကံၣ်ဒုၣ်အထူၣ် တဖၣ်ဘံပကံလိာ်အသးလီၤ.",
			"18": "<sup>18</sup> အဃံအကွဲတဖၣ်ဆူၣ်ထီၣ်ဝဲဒ်တိၢ်ဘီအပီၤတဖၣ်အသိး ဒီးအခီၣ်တဖၣ်လီၤဂာ်ဒ်ထးဘိတဖၣ်အသိးန့ၣ်လီၤ.",
			"19": "<sup>19</sup> ကယဲၢ်ယတၢ်ဘၣ်တ့ခဲလၢာ်အကျါန့ၣ်မ့ၢ်အလီၤလးကတၢၢ် လီၤ. ထဲအတၢ်ဘၣ်တ့ကစၢ်တဂၤဧိၤန့ၣ်မၤနၢၤအီၤသ့လီၤ.",
			"20": "<sup>20</sup> တပံၢ်တမါမဲထီၣ်လၢကစၢၢ်ကလိတဖၣ်ဖဲဆၣ်ဖိကီၢ်ဖိအမံၤ တဖၣ်လိာ်ကွဲဝဲအလီၢ်န့ၣ်လီၤ.",
			"21": "<sup>21</sup> မံလီၤဝဲလၢတပှီာ်မးတီၢ်မံၤတဖၣ်အဖီလာ်, လၢတပိၢ်တဖၣ်အကျါ, ဒီးလၢကပျၢၤပူၤလီၤ.",
			"22": "<sup>22</sup> တပှီာ်မးတီၢ်မံၤဒီးပံၢ်သလီတဖၣ်လၢထံကျိဖိအဃၢၤကျၢၢ်ဘၢ အီၤဝးတရံးလီၤ.",
			"23": "<sup>23</sup> ထံကျိယွၤလီၤဆူၣ်ဆူၣ်န့ၣ်တပျံၤဝဲဘၣ်. ထံကျိယၢ်ဒ့ၣ်မ့ၢ် ဟဲသဖှိဆူအမဲာ်ဒၣ်လဲာ်အိၣ်ဂၢၢ်တပၢၢ်လီၤ.",
			"24": "<sup>24</sup> မတၤမၤဘျီၣ်အမဲာ်ချံဒီးဖီၣ်န့ၢ်အီၤကသ့လဲၣ်. နဒိးအီၤလၢထုဒီးတုၢ်အနါဒ့ကသ့ဧါ."
		},
		"41": {
			"1": "<sup>1</sup> နထုးထီၣ်သမၣ်လၢတခွဲဘိမ့ၢ်ဂ့ၤ, စၢအပျ့ၤလၢပျံၤတဘိမ့ၢ် ဂ့ၤဘၣ်ကသ့ဧါ.",
			"2": "<sup>2</sup> နတုၢ်အနါဒ့လၢပျံၤတဘိမ့ၢ်ဂ့ၤ, ဘျးအခၣ်လၢနီၣ်ကွးမ့ၢ်ဂ့ၤ ဘၣ်ကသ့ဧါ.",
			"3": "<sup>3</sup> ကဃ့ကညးနၤလၢနကပျဲအီၤဧါ. ကဃ့ကညးနၤလၢနကသး ကညီၤအီၤအဂီၢ်ဧါ.",
			"4": "<sup>4</sup> ကအၢၣ်လီၤအီလီၤတၢ်ဒီးနၤဒီးအၢၣ်လီၤအသးလၢကမၤ နတၢ်တစိၤသးဧါ.",
			"5": "<sup>5</sup> နကစၢဃာ်အီၤဒ်ထိၣ်တဘ့ၣ်လၢနအဲၣ်အီၤ, ဒ်တၢ်တမံၤမံၤ လၢကမၤသးဖှံနကုၢ်ပိာ်မုၣ်တဖၣ်အဂီၢ်ဧါ.",
			"6": "<sup>6</sup> ပှၤမၤညၣ်ဖိကလိာ်တၢ်အပှ့ၤလၢအဖီခိၣ်ဧါ. ဒီးပှၤကၤတၢ်ဖိ တဖၣ်ကနီၤဖးအီၤဒ်သိးကဆါအီၤအဂီၢ်ဧါ.",
			"7": "<sup>7</sup> နဆဲးဖျိအဖံးလၢဘီဆဲးညၣ်တဖၣ်မ့ၢ်ဂ့ၤ, ဆဲးထူၣ်ဖျိအခိၣ်လၢ နီၣ်ဆဲးတဖၣ်မ့ၢ်ဂ့ၤ, ကသ့ဧါ.",
			"8": "<sup>8</sup> ထိးကွၢ်အီၤတဘျီဒီးနတကျဲးစၢးမၤလၢၤတၢ်အံၤနီတစုလၢၤ ဘၣ်. နတသးပ့ၤနီၣ်နဒုးတၢ်ဒီးအီၤနီတစုလၢၤဘၣ်.",
			"9": "<sup>9</sup> ကွၢ်ကွၢ်, ပှၤတဂၤလၢ်လၢ်လၢအထံၣ်သမၣ်န့ၣ်အတၢ်သးဒူ လီၤမၢ်ကွံာ်ဝဲဒီးလီၤဃံၤဝဲဆူဟီၣ်ခိၣ်လိၤန့ၣ်လီၤ.",
			"10": "<sup>10</sup> ဖဲအဘၣ်တၢ်ထိၣ်ဂဲၤထီၣ်အီၤန့ၣ်, အၢထီၣ်သီထီၣ်ဝဲဒိၣ်ဒိၣ်ကလဲာ် ဒီးပှၤဆၢထၢၣ်လၢအမဲာ်ညါဘူၣ်တအိၣ်နီတဂၤဘၣ်.",
			"11": "<sup>11</sup> မတၤထီဒါအီၤဒီးပူၤဖျဲးကသ့ဒံးတဂၤလဲၣ်. ပှၤတအိၣ်ဘၣ်နီ တဂၤလၢဟီၣ်ခိၣ်ချၢဒီဘ့ၣ်ညါဒ်သိးအမၤတၢ်အံၤကသ့န့ၣ်ဘၣ်.",
			"12": "<sup>12</sup> ပျဲယတဲဘၣ်နၤဘၣ်ဃးသမၣ်အစုအခီၣ်တဖၣ်အဂ့ၢ်ဒီးပာ်ဖျါ ထီၣ်အဒိၣ်ဝဲဆူၣ်ဝဲထဲလဲၣ်န့ၣ်တက့ၢ်.",
			"13": "<sup>13</sup> ပှၤအုၣ်ကွံာ်အဖံးမ့ၢ်ဂ့ၤ, ဖှီယာ်ကွံာ်အမဲခံဂ့ၢ်မ့ၢ်ဂ့ၤ, တန့ၢ်ဘၣ် နီတဂၤဘၣ်.",
			"14": "<sup>14</sup> မတၤအိးထီၣ်အခၣ်ဃံလၢအပှဲၤဒီးအမဲလီၤပျံၤလီၤဖုးတဖၣ် ဘူၣ်တဂၤလဲၣ်.",
			"15": "<sup>15</sup> အချၢဃံဘၣ်တၢ်ကးဘၢအီၤလၢအသဒံၣ်အကျိၤတဖၣ်ဒီးစဲ ဘူးတံၢ်အသးဒီးကိၤဒ်လၢၢ်အသိးလီၤ.",
			"16": "<sup>16</sup> တဘ့ၣ်ဒီးတဘ့ၣ်စဲဘူးတံၢ်အသးတုၤဒၣ်လဲာ်ကလံၤဟဲနုာ်လၢ အကဆူးတပၢၢ်ဘၣ်.",
			"17": "<sup>17</sup> အဝဲသ့ၣ်ခဲလၢာ်စဲဘူးတံၢ်လိာ်အသးကျၢၤကျၢၤဂ့ၤမးတုၤ ဒၣ်လဲာ်တၢ်လၢအထုးလီၤဖှၣ်ကွံာ်အီၤကသ့န့ၣ်တအိၣ်ဘၣ်နီ တမံၤဘၣ်.",
			"18": "<sup>18</sup> တုၤအဆဲဝဲဒီးတၢ်ကပီၤထီၣ်, ဒီးအမဲာ်ချံတဖၣ်ဂီၤဝဲဒ်မုၢ်ထီၣ် အယဲၤအသိးလီၤ.",
			"19": "<sup>19</sup> မ့ၣ်အူလၣ်ကပျီၤထီၣ်ဒီးမ့ၣ်အူဖီပ့ၢ်ထီၣ်လၢအထးခိၣ်လီၤ.",
			"20": "<sup>20</sup> မ့ၣ်အူလုၢ်ခုၣ်ထီၣ်လၢအနါဒ့လီၤဂာ်ဒ်မ့ၣ်အူလုၢ်ဟးထီၣ် လၢတပိၢ်ဘိတဖၣ်အပူၤ, လၢသပၢၤကလာ်ထီၣ်တဖျၢၣ်အဖီလာ် အသိးလီၤ.",
			"21": "<sup>21</sup> အတၢ်သါဆိၣ်ကဲၤထီၣ်မ့ၣ်အူကဖးဒီးမ့ၣ်အူလၣ်ဟဲထီၣ်လၢအ ထးခိၣ်လီၤ.",
			"22": "<sup>22</sup> အကိာ်အဂံၢ်အဘါဆူၣ်ဝဲတုၤဒၣ်လဲာ်ကယဲၢ်ပှၤလၢအဘၣ် သဂၢၢ်ဒီးအီၤန့ၣ်ပျံၤတၢ်ဖုးတၢ်လီၤ.",
			"23": "<sup>23</sup> အညၣ်ကဘျံးတဖၣ်စဲဘူးတံၢ်လိာ်အသးဃံးမးလၢအလိၤ ဒီးတဟူးတဝးဘၣ်.",
			"24": "<sup>24</sup> အသးကိၤဝဲဒ်လၢၢ်တဖျၢၣ်အသိး, ဒီးကိၤဝဲဒ်ဆၢၣ်ဂူာ်အဖီ လာ်တဖျၢၣ်အသိးန့ၣ်လီၤ.",
			"25": "<sup>25</sup> တုၤအထိၣ်ဂဲၤထီၣ်အသးဒီးပှၤအဆူၣ်ကတၢၢ်တဖၣ်ဒၣ်လဲာ်ပျံၤ တၢ်, အဝဲသ့ၣ်ပျံၤတၢ်လၢတၢ်မၤစၢၤလီၤသးတသ့ဘၣ်အပူၤလီၤ.",
			"26": "<sup>26</sup> နးလၢအကမၤဆါအီၤမ့ၢ်ဂ့ၤ, ဘီမ့ၢ်ဂ့ၤ, ပျၢ်မ့ၢ်ဂ့ၤ, စုကဝဲၤအဂၤလၢကမၤဘၣ်ဒိအီၤမ့ၢ်ဂ့ၤတအိၣ်ဘၣ်နီတမံၤဘၣ်.",
			"27": "<sup>27</sup> ထးန့ၣ်မၤအသးဒ်ဘုလီၢ်အသိး, ဒီးတိၢ်ဘီန့ၣ်ဒ်သ့ၣ်လၢအကျၣ် အသိးလၢအဂီၢ်လီၤ.",
			"28": "<sup>28</sup> ပျၢ်လၢအကဒုးဃ့ၢ်အီၤကသ့တအိၣ်ဘၣ်. လၢၢ်လၢတၢ်ကွံာ် အီၤန့ၣ်လီၤဂာ်ဒ်ဘုလီၢ်ကမူၣ်အသိးန့ၣ်လီၤ.",
			"29": "<sup>29</sup> ပာ်နီၣ်တီၢ်လၢလီၢ်ဧိၤဒံးဧိၤ, ဒီးနံၤဘၣ်ဘီလၢပှၤကညီကွံာ် အီၤတဖၣ်န့ၣ်လီၤ.",
			"30": "<sup>30</sup> အသဒံၣ်တဖၣ်လၢအဟၢဖၢကနူၤန့ၣ်လီၤဂာ်ဒ်သပၢၤက့တဖၣ် လၢအကနၣ်အ့ၣ်ဝဲအသိးဒီးမၤလီၤကလဲဟီၣ်ခိၣ်ကပံာ်ဒ်ထဲၣ်ကနၣ် တဖၣ်အသိးလီၤ.",
			"31": "<sup>31</sup> အဝဲဆှဲးဆှုပီၣ်လဲၣ်ဒ်ထံချီကလာ်ထီၣ်ဒီးဒုးဟဲထီၣ်စံၣ်ပိ လိတဖၣ်လၢအပူၤဒ်သိအသပၢၤတဖျၢၣ်အသိးလီၤ.",
			"32": "<sup>32</sup> ပာ်လီၤတဲာ်ဝဲအကျိၤကဲၤကျိာ်ကလာ်ဒီးဒုးကဲထီၣ်ပီၣ်လဲၣ် ဖိဆူထံသဘှဲဝါလီၤ.",
			"33": "<sup>33</sup> တၢ်ဒ်အဝဲန့ၣ်အသိးတအိၣ်ဘၣ်လၢဟီၣ်ခိၣ်ချၢဘၣ်. အဝဲမ့ၢ်တၢ်ဘၣ်တ့တမံၤလၢတၢ်ပျံၤတၢ်ဖုးတအိၣ်ဘၣ်ဒီးအီၤ နီတမံၤဘၣ်န့ၣ်လီၤ.",
			"34": "<sup>34</sup> ကွၢ်တလီၤဆၣ်ဖိကီၢ်ဖိလၢအပာ်ထီၣ်ထီအသးဒိၣ်ကတၢၢ် တဖၣ်ဒၣ်လဲာ်, ဒီးအဝဲမ့ၢ်ဆၣ်ဖိကီၢ်ဖိအမံၤခဲလၢာ်အစီၤပၤန့ၣ် လီၤ."
		},
		"42": {
			"1": "<sup>1</sup> တုၤနုၤတစုစီၤယိၤဘးစံးဆၢက့ၤယွၤ,",
			"2": "<sup>2</sup> ယွၤဧၢ, ယသ့ၣ်ညါလၢနသ့တၢ်လၢာ်, ဒီးတၢ်တြီနတိာ်တၢ် တသ့ဘၣ်နီတမံၤဘၣ်.",
			"3": "<sup>3</sup> နစံးလၢ, ဖဲယတၢ်သ့ၣ်ညါနၢ်ပၢၢ်တအိၣ်ဘၣ်နီတစဲးန့ၣ်ယသံ ကွၢ်နတၢ်ကူၣ်ဘၣ်ကူၣ်သ့ဘူၣ်ဒ်လဲၣ်. ယကတိၤတ့ၢ်တၢ်လၢ ယတနၢ်ပၢၢ်တဖၣ်အဂ့ၢ်, တၢ်လၢအလီၤလးကဲၣ်ဆိးလၢယဂီၢ် ဒ်သိးယကသ့ၣ်ညါအီၤတဖၣ်အဂ့ၢ်လီၤ.",
			"4": "<sup>4</sup> နစံးဘၣ်တ့ၢ်ယၤလၢဖဲနကတိၤတၢ်အခါန့ၣ်ယကဘၣ်ဒိကနၣ်နၤ, ဒီးဂုာ်ကျဲးစၢစံးဆၢနတၢ်သံကွၢ်တဖၣ်လီၤ.",
			"5": "<sup>5</sup> လၢအပူၤကွံာ်န့ၣ်ယနၢ်ဟူတ့ၢ်နဂ့ၢ်ထဲဒၣ်လၢယနၢ်လီၤ. မ့မ့ၢ်ခဲကနံၣ်အံၤယထံၣ်ဘၣ်လံနၤလၢယမဲာ်ချံဒၣ်ယဲလံ.",
			"6": "<sup>6</sup> မၤသးဒ်န့ၣ်, ဒီးယမဲာ်ဆှးလၢကယဲၢ်တၢ်လၢယစံးတ့ၢ်ယဲ ဒီးပီၢ်ယၢ်လီၤက့ၤယသးလၢဟီၣ်ခိၣ်ကမူၣ်ဒီးဖၣ်ဆါအကျါလီၤ.",
			"7": "<sup>7</sup> တုၤယွၤကတိၤတၢ်ဒီးစီၤယိၤဘးဝံၤဒီး, စံးဘၣ်ပှၤတ့ၤမၣ်ဖိ စီၤအလံဖးစး, ယသးထီၣ်နၤဒီးနတံၤသကိးခံဂၤန့ၣ်လီၤ. အဂ့ၢ်ဒ်အံၤ, နတစံးကတိၤတၢ်လၢယဂ့ၢ်ယကျိၤလၢအတီအလိၤ ဒ်ယခ့ယပှၤစီၤယိၤဘးစံးတ့ၢ်အသိးန့ၣ်လီၤ.",
			"8": "<sup>8</sup> ဒီးခဲကနံၣ်အံၤ, ဟံးန့ၢ်ဂီၤဖံးဖါနွံဒုဒီးသိဖါနွံဒုဒီးလဲၤဆူယခ့ ယပှၤစီၤယိၤဘးအအိၣ်ဒီးလုၢ်ထီၣ်တၢ်လုၢ်မ့ၣ်အူလၢသုဂီၢ် တက့ၢ်. စီၤယိၤဘးကဘါထုကဖၣ်တၢ်လၢသုဂီၢ်ဒီးယကစံး ဆၢအတၢ်ထုကဖၣ်လီၤ. ဒီးယတမၤတရီတပါသုဒ်သုကြၢး ဒိးန့ၢ်ဝဲအသိးန့ၣ်ဘၣ်. သုတစံးတၢ်လၢယဂ့ၢ်ယကျိၤလၢ အတီအလိၤဒ်အစံးတ့ၢ်ဝဲအသိးန့ၣ်ဘၣ်.",
			"9": "<sup>9</sup> ဒီးပှၤတ့ၤမၣ်ဖိစီၤအလံဖးစး, ပှၤရူၤဃးဖိစီၤဘံးလဒးဒီး ပှၤနၤမးဖိစီၤဖိဖၢ်မၤဝဲဒ်ယွၤစံးဘၣ်တ့ၢ်အီၤအသိး, ဒီးယွၤစံးဆၢစီၤယိၤဘးအတၢ်ထုကဖၣ်န့ၣ်လီၤ.",
			"10": "<sup>10</sup> တုၤစီၤယိၤဘးဘါထုကဖၣ်တၢ်လၢအတံၤသကိးသၢဂၤ အဂီၢ်ဝံၤအလီၢ်ခံန့ၣ်, ယွၤမၤဘီၣ်ထီၣ်ညီထီၣ်ကဒါက့ၤကဒီး အီၤ, ဒီးဟ့ၣ်အီၤတၢ်လၢအအိၣ်တ့ၢ်ဒီးအီၤလၢညါခံစးန့ၣ်လီၤ.",
			"11": "<sup>11</sup> စီၤယိၤဘးအဒီပုၢ်ဝဲၢ်ခွါဒီးဒီပုၢ်ဝဲၢ်မုၢ်ခဲလၢာ်, ဒီးအတံၤသကိးလၢထံးလၢမကိာ်ခဲလၢာ်န့ၣ်ဟဲဆူအအိၣ်ဒီးအီၣ် တၢ်လၢအဟံၣ်ပူၤလီၤ. အဝဲသ့ၣ်ပာ်ဖျါထီၣ်အတၢ်သးတမုာ် ဒီးမၤမုာ်အီၤလၢကယဲၢ်တၢ်ကိၢ်တၢ်ဂီၤလၢယွၤဟဲစိာ်န့ၢ်လၢ အဖီခိၣ်န့ၣ်လီၤ. အဝဲသ့ၣ်ကိးဂၤဒဲးဟ့ၣ်အီၤလၢစ့တနီၤဒီး ပသံးထူတဘိစုာ်စုာ်န့ၣ်လီၤ.",
			"12": "<sup>12</sup> ဒီးယွၤဆိၣ်ဂ့ၤစီၤယိၤဘးအတၢ်အိၣ်မူလၢခံတပတီၢ်အါန့ၢ် ဒံးအဆိၣ်ဂ့ၤတ့ၢ်အီၤလၢအခီၣ်ထံးန့ၣ်လီၤ. စီၤယိၤဘးအိၣ်ဝဲဒီးသိတကလးလွံၢ်ကထိ, ကီၤလၤအူးဃု ကထိ, ဂီၤဖံးအဆိတကထိဒီးကသ့ၣ်ယီၤမိၢ်တကထိလီၤ.",
			"13": "<sup>13</sup> ဒီးအဝဲအိၣ်ဒီးအဖိခွါနွံဂၤဒီးအဖိမုၣ်သၢဂၤန့ၣ်လီၤ.",
			"14": "<sup>14</sup> ဒီးအခီၣ်ထံးတဂၤအမံၤန့ၣ်ကိးဝဲလၢနီၢ်ယမံမၤ, ဒီးခံဂၤတဂၤအမံၤမ့ၢ်ဝဲနီၢ်ကစံဧၤ, ဒီးသၢဂၤတဂၤအမံၤမ့ၢ် နီၢ်က့ရၣ်ဟးပူးန့ၣ်လီၤ.",
			"15": "<sup>15</sup> ဒီးပိာ်မုၣ်တဖၣ်လၢအက့ၢ်အဂီၤဂ့ၤဒ်စီၤယိၤဘးအဖိမုၣ်တဖၣ် အသိးလၢကီၢ်ဒီဘ့ၣ်ညါအပူၤန့ၣ်တအိၣ်ဘၣ်. ဒီးအပၢ်ဟ့ၣ် လီၤတၢ်န့ၢ်သါလၢအဝဲသ့ၣ်အဂီၢ်လၢအဒီပုၢ်ဝဲၢ်ပိာ်ခွါအကျါ န့ၣ်လီၤ.",
			"16": "<sup>16</sup> တၢ်န့ၣ်အလီၢ်ခံစီၤယိၤဘးမူဒံးဝဲအနံၣ်တကယၤလွံၢ်ဆံ, ဒီးထံၣ်ဘၣ်အဖိခွါတဖၣ်, ဒီးအဖိခွါတဖၣ်အဖိခွါလွံၢ်စိၤ လီၤ.",
			"17": "<sup>17</sup> ဒီးစီၤယိၤဘးသံဝဲလၢအမှံၤတုာ်ပှၢ်တီၤအကတီၢ်, ပှဲၤဒီးနံၣ်အါလါအါန့ၣ်လီၤ. -"
		}
	}
};
module.exports = book;