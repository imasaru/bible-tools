var book = {
	"name": "လံာ်စီၤၡမူၤအ့လးအခီၣ်ထံးတဘ့ၣ်",
	"numChapters": 31,
	"chapters": {
		"1": {
			"1": "<sup>1</sup> ပှၤအိၣ်ဝဲတဂၤအမံၤလၢစီၤအ့လကါနၤလီၤ. အဝဲမ့ၢ်ပှၤအ့ဖရဲၣ်အဒူၣ် ဒီးအိၣ်ဝဲလၢဝ့ၢ်ရၤမါလၢကစၢၢ်ကလိအဝ့ၢ်အ့ဖရဲၣ်န့ၣ်လီၤ. အဝဲမ့ၢ်စီၤအလံဟူၤအလံၤခွါဒီးစီၤယဟိရၣ်အဖိခွါဒီးဘၣ် ဃးလၢစီၤတိဟူၤအဟံၣ်ဖိဃီဖိဒီးမ့ၢ်ပှၤလၢစီၤစူာ်အဒူၣ်ထၢ တဒူၣ်အပူၤလီၤ.",
			"2": "<sup>2</sup> စီၤအ့လကါနၤအိၣ်ဒီးအမါခံဂၤ, နီၢ်ဃးနၤဒီးနီၢ်ပနံးနၤလီၤ. နီၢ်ပနံးနၤအိၣ်ဒီးအဖိတဖၣ်ဘၣ်ဆၣ်ဒီးနီၢ်ဃးနၤအဖိတအိၣ်ဘၣ်.",
			"3": "<sup>3</sup> ကိးနံၣ်ဒဲးန့ၣ်စီၤအ့ကါနၤလဲၤလၢဝ့ၢ်ရၤမါဆူဝ့ၢ်ၡံလိၤ ဒ်သိးအကဘူၣ်တၢ်ဘါတၢ်ဒီးမၤဘူၣ်တၢ်လုၢ်တၢ်ပာ်တဖၣ်ဆူ ယွၤသ့တၢ်လၢာ်အအိၣ်န့ၣ်လီၤ. ဖဲန့ၣ်စီၤဧ့လံၤအဖိခွါစီၤဃၤဖနံၤဒီးစီၤဖံနဃၤခံဂၤ န့ၣ်မ့ၢ်ဝဲပှၤလုၢ်တၢ်အခိၣ်တဖၣ်န့ၣ်လီၤ.",
			"4": "<sup>4</sup> တဘျီဘၣ်တဘျီဖဲစီၤအ့လကါနၤလုၢ်ထီၣ်အတၢ်လုၢ်တၢ်ပာ်န့ၣ်ဟ့ၣ် ဝဲတၢ်ဖံးတၢ်ညၣ်တပူဆူနီၢ်ပနံးနၤဒီးတပူဆူ အဖိတဖၣ်အအိၣ်လီၤ.",
			"5": "<sup>5</sup> ဒီးအဝဲမ့ၢ်အဲၣ်ဝဲနီၢ်ဃးနၤဒိၣ်မးဒၣ်လဲာ်န့ၣ်ဟ့ၣ်ဒၣ်ဝဲထဲတပူဧိၤလီၤ. အဂ့ၢ်ဒ်အံၤ, ယွၤတြီဃာ်အီၤဒ်သိးအသုတအိၣ်ဒံၣ်အိၣ်ဖိတဂ့ၤအဂီၢ်လီၤ.",
			"6": "<sup>6</sup> နီၢ်ပနံးနၤ, လၢအမ့ၢ်ပှၤပြၢတၢ်ဒီးအီၤန့ၣ်မၤဆါအီၤဒီးမၤမဲာ်ဆှးအီၤလီၤ. အဂ့ၢ်ဒ်အံၤ, ယွၤတြီဃာ်အီၤဒ်သိးအဖိသုတအိၣ်တဂ့ၤအဃိလီၤ.",
			"7": "<sup>7</sup> တၢ်မၤအသးဒ်သိးအံၤတနံၣ်ဝံၤတနံၣ်, ဒီးဖဲအဝဲသ့ၣ်လဲၤဆူ ယွၤအဟံၣ်တဘျီလၢ်လၢ်န့ၣ်နီၢ်ပနံးနၤမၤဖှီၣ်အသးနးမးတုၤ အဝဲဟီၣ်ဒီးဂ့ၢ်လိာ်တၢ်အီၣ်တၢ်အီတမံၤလၢ်လၢ်န့ၣ်လီၤ.",
			"8": "<sup>8</sup> အဝၤစီၤအ့လကါနၤမ့ၢ်သံကွၢ်အီၤ, “နီၢ်ဃးနၤဧၢ, ဘၣ်မနုၤနဟီၣ်လဲၣ်. ဘၣ်မနုၤလၢနတအီၣ်တၢ်လဲၣ်. ဘၣ်မနုၤနဘၣ်သးအုးတဘိယူၢ်ဃီန့ၣ်လဲၣ်. မ့ၢ်ယၤအံၤယအခီပညီတအိၣ်အါန့ၢ်ဒံးဖိခွါအဂၤတဆံန့ၣ်ဘၣ်ဧါ.”",
			"9": "<sup>9</sup> ဘၣ်တနံၤ, ဖဲအဝဲသ့ၣ်အီၣ်တၢ်အီတၢ်လၢယွၤအဟံၣ်လၢဝ့ၢ်ၡံလိၤ အပူၤဝံၤန့ၣ်, နီၢ်ဃးနၤဆၢထၢၣ်ဝဲလီၤ. အဝဲအသးဟးဂီၤနးနးကလဲာ်ဒီးဟီၣ်ဟ့သးဖဲအဃ့ဘါထု ကဖၣ်တၢ်လၢယွၤအခါန့ၣ်လီၤ.",
			"10": "<sup>10</sup> အကတီၢ်ဖဲန့ၣ်ပှၤလုၢ်တၢ်အခိၣ်စီၤဧ့လံၤဆ့ၣ်နီၤလၢအလီၢ်လၢ တြဲၤကပၤန့ၣ်လီၤ.",
			"11": "<sup>11</sup> နီၢ်ဃးနၤမၤတၢ်အၢၣ်လီၤအီၤလီၤတၢ်သညူးသပှၢ်တမံၤန့ၣ်လီၤ. “ယွၤသ့တၢ်လၢာ်ဧၢ, ကွၢ်လီၤယၤနကုၢ်အံၤတက့ၢ်. ထံၣ်ယတၢ်ကိၢ်တၢ်ဂီၤဒီးသ့ၣ်နီၣ်ထီၣ်က့ၤယၤတက့ၢ်. သးပ့ၤနီၣ်ယၤတဂ့ၤ. နမ့ၢ်ဟ့ၣ်ယၤလၢဖိခွါတဂၤဒီးယအၢၣ်လီၤ နၤလၢယကပာ်စီဆှံအီၤဆူနအိၣ်လၢအသးသမူတစိၤဒီးအခိၣ်သူ တဘၣ်တၢ်ကူးတဲာ်အီၤနီတစုဘၣ်.”",
			"12": "<sup>12</sup> နီၢ်ဃးနၤဘါထုကဖၣ်ဆူညါဆူယွၤအအိၣ်ဖးယံာ်, ဒီးစီၤဧ့လံၤကွၢ်အနိးဖံးတဖၣ်လီၤ.",
			"13": "<sup>13</sup> အဝဲဃ့ဘါထုကဖၣ်ဘှ့ၣ်ဘှ့ၣ်ဘှီၣ်ဘှီၣ်ကစုဒုလီၤ. အနိးဖံးတဖၣ်ဟူးဝးဝဲဘၣ်ဆၣ်ဒီးတမၤသီၣ်ဘၣ်အကလုၢ်နီတမံၤဘၣ်. မၤသးဒ်န့ၣ်ဒီး, စီၤဧ့လံၤဆိကမိၣ်လၢအဝဲဒၣ်မူၤလၢသံးလီၤ.",
			"14": "<sup>14</sup> ဒီးအဝဲစံးဘၣ်ပိာ်မုၣ်န့ၣ်, “ဆိကတီၢ်ကွံာ်နတၢ်ပာ်ဖျါနသးဒ် ပှၤအီသံးမူၤသံးတဂၤအသိးန့ၣ်တက့ၢ်. ဆိကတီၢ်နတၢ်အီသံးဒီးအိၣ်မုာ်မုာ်ခုၣ်ခုၣ်တက့ၢ်.”",
			"15": "<sup>15</sup> ပိာ်မုၣ်စံးဆၢအီၤ, “တမ့ၢ်ဘၣ်. ယတမူၤလၢသံးဘၣ်. ယတအီစ့ၢ်ကီးယဲဘၣ်. ယသူၣ်ဟးဂီၤသးဟးဂီၤဒီးယဃ့ဘါထုကဖၣ် တၢ်ဒီးဂၢ်လီၤယတၢ်ကိၢ်တၢ်ဂီၤဆူယွၤအအိၣ်လီၤ.",
			"16": "<sup>16</sup> တဘၣ်ဆိကမိၣ်လၢယမ့ၢ်ပိာ်မုၣ်အလုၢ်အပှ့ၤတအိၣ်ဘၣ်တဂၤန့ၣ်တဂ့ၤ. ယဘါထုကဖၣ်တၢ်ဒ်သိးအံၤန့ၣ်မ့ၢ်လၢယသူၣ်ကိၢ်သးဂီၤနးမးအဃိလီၤ.”",
			"17": "<sup>17</sup> စီၤဧ့လံၤစံးဝဲ, “လဲၤမုာ်မုာ်တက့ၢ်. ဒီးမ်အံၣ်စရ့လး အကစၢ်ယွၤဟ့ၣ်နၤတၢ်လၢနဃ့တ့ၢ်အီၤန့ၣ်တက့ၢ်.”",
			"18": "<sup>18</sup> ပိာ်မုၣ်န့ၣ်စံးဆၢအီၤ, “မ်နဆိကမိၣ်တၢ်လၢယဂ့ၢ်လၢတၢ်သူၣ် ကညီၤသးကညီၤအပူၤထီဘိတက့ၢ်.” အန့ၣ်ဝံၤဒီးပိာ်မုၣ်န့ၣ်ဟးထီၣ်ဝဲဒီးအီၣ်တၢ်ဒီးအသးတအုးလၢၤဘၣ်ဝဲဘၣ်.",
			"19": "<sup>19</sup> မုၢ်ဆ့ၣ်ထီၣ်တနံၤန့ၣ်, စီၤအ့လကါနၤဒီးအဟံၣ်ဖိဃီဖိပၢၢ်ထီၣ်ဂီၤဂီၤဒီးဘူၣ်ထီၣ်ဘါထီၣ်ယွၤဝံၤ, အဝဲသ့ၣ်က့ၤကဒါက့ၤဆူဝ့ၢ်ရၤမါလီၤ. စီၤအ့လကါနၤမံဃုာ်ဒီးအမါနီၢ်ဃးနၤဒီး ယွၤစံးဆၢပိာ်မုၣ်န့ၣ်အတၢ်ထုကဖၣ်လီၤ.",
			"20": "<sup>20</sup> မၤသးဒ်န့ၣ်ဒီး, တၢ်န့ၣ်မ့ၢ်နီၢ်ဃးနၤအိၣ်ထီၣ်ဒီးအဟုးအသး ဒီးဆံးစၢ်ထီၣ်အဖိခွါတဂၤအဂ့ၢ်လီၤ. ပိာ်မုၣ်န့ၣ်ယုၢ်န့ၢ်အမံၤလၢစီၤၡမူၤအ့လးဒီးတဲဖျါထီၣ်ဝဲ အခီပညီလၢ, “ယဃ့န့ၢ်အီၤလၢယွၤလီၤ.”",
			"21": "<sup>21</sup> တၢ်ဆၢကတီၢ်တုၤကဒီးဝဲတဘျီလၢစီၤအ့လကါနၤဒီးအဟံၣ်ဖိဃီဖိအဂီၢ် လၢကလဲၤဆူဝ့ၢ်ၡံလိၤဒီးမၤဘူၣ်ထီၣ်တနံၣ်တဘျီအတၢ်လုၢ်တၢ်ပာ်ဆူယွၤအအိၣ် ဒ်အအၢၣ်လီၤဝဲအသိးန့ၣ်လီၤ.",
			"22": "<sup>22</sup> ဘၣ်ဆၣ်ဒီးအဝဲအံၤတဘျီနီၢ်ဃးနၤတလဲၤဝဲဘၣ်. ပိာ်မုၣ်န့ၣ်စံးဘၣ်အဝၤ, “ဖဲဖိသၣ်အံၤထုးဖှၣ်အနုၢ်တဘျီဃီန့ၣ် ယကလဲၤစိာ်အီၤဆူယွၤအဟံၣ်, ဒီးကအိၣ်ဝဲဖဲန့ၣ်တစိၤသးလီၤ.”",
			"23": "<sup>23</sup> စီၤအ့လကါနၤစံးဆၢအီၤ, “ဂ့ၤလံ, မၤဒ်ကယဲၢ်တၢ်လၢနထံၣ် အဂ့ၤကတၢၢ်အသိးန့ၣ်တက့ၢ်. အိၣ်တ့ၢ်လၢဟံၣ်တုၤနထုးဖှၣ်အီၤလၢနုၢ်န့ၣ်တက့ၢ်. ဒီးမ်ယွၤမၤလၢထီၣ်ပှဲၤထီၣ်နတၢ်အၢၣ်လီၤအီလီၤတက့ၢ်.” မၤသးဒ်န့ၣ်ဒီး, နီၢ်ဃးနၤအိၣ်တ့ၢ်လၢဟံၣ်ဒီးအံးထွဲကွၢ်ထွဲအဖိလီၤ.",
			"24": "<sup>24</sup> ဖဲအဝဲထုးဖှၣ်အနုၢ်လၢအီၤဝံၤန့ၣ်, ပိာ်မုၣ်အံၤလဲၤစိာ်အီၤ ဆူဝ့ၢ်ၡံလိၤ, ဃုာ်ဒီးကျီၢ်ဖါအသးအိၣ်သၢနံၣ်တဒု, ကိၣ်ကမူၣ်သၢသလိးဒီးထၢၣ်တၢ်ဖံးပှဲၤဒီးစပံးထံတဖျၢၣ်န့ၣ်လီၤ. ပိာ်မုၣ်န့ၣ်လဲၤစိာ်စီၤၡမူၤအ့လးဖဲအမ့ၢ်ဒံးဖိသၣ်ဆံးအခါ န့ၣ်ဆူယွၤအဟံၣ်လၢဝ့ၢ်ၡံလိၤန့ၣ်လီၤ.",
			"25": "<sup>25</sup> ဖဲအဝဲသ့ၣ်မၤသံကွံာ်ကျီၢ်ဖါဝံၤန့ၣ်, အဝဲသ့ၣ်လဲၤစိာ်ဖိသၣ် ဆူစီၤဧ့လံၤအအိၣ်လီၤ.",
			"26": "<sup>26</sup> ဒီးနီၢ်ဃးနၤစံးဘၣ်အီၤ, “ဝံသးစူၤယၤတဘျး, တၢ်ဒိၣ်ဧၢ, နသ့ၣ်နီၣ်ယၤဒံးဧါ. ယမ့ၢ်ပိာ်မုၣ်တဂၤလၢနထံၣ်တ့ၢ်အိၣ်ဆၢထၢၣ် ဖဲအံၤဒီးဘါထုကဖၣ်တၢ်ဆူယွၤအအိၣ်န့ၣ်လီၤ.",
			"27": "<sup>27</sup> ယဃ့တ့ၢ်ဖိသၣ်အံၤလၢအီၤဒီးအဝဲဟ့ၣ်ယၤတၢ်လၢယဃ့ အီၤန့ၣ်လီၤ.",
			"28": "<sup>28</sup> မၤသးဒ်န့ၣ်ဒီး, ယပာ်စီဆှံအီၤဆူယွၤအအိၣ်လီၤ. အသးသမူတစိၤဒၣ်အီၤန့ၣ်ကဘၣ်ဃးဒီးယွၤလီၤ.” အန့ၣ်ဝံၤဒီးအဝဲသ့ၣ်ဘူၣ်ထီၣ်ဘါထီၣ်ယွၤန့ၣ်လီၤ."
		},
		"2": {
			"1": "<sup>1</sup> နီၢ်ဃးနၤဘါထုကဖၣ်ဝဲ, “ယွၤမၤပှဲၤတ့ၢ်ယသးဒီးတၢ်သူၣ်ခုသးခု လၢတၢ်လၢအမၤတ့ၢ်ဝဲအဃိန့ၣ်ယသူၣ်ဖှံသးညီ ဆံးဒိၣ်လဲၣ်. ယနံၤဘၣ်ယဒုၣ်ယဒါတဖၣ်, ယသူၣ်ခုသးခုဒိၣ်မးလဲၣ်. အဂ့ၢ်ဒ်အံၤ, ကစၢ်ယွၤမၤစၢၤတ့ၢ်ယၤလီၤ.",
			"2": "<sup>2</sup> ပှၤစီဆှံဒ်ယွၤတအိၣ်ဝဲနီတဂၤဘၣ်. ပှၤလီၤဂာ်ဒီးအီၤတအိၣ်နီတဂၤဘၣ်. ပှၤဒီဒၣ်အိၣ်ပှိၤပှၤဒ်ပကစၢ်ယွၤတအိၣ်ဘၣ်.",
			"3": "<sup>3</sup> ဆိကတီၢ်ကွံာ်နတၢ်ကတိၤဒိၣ်ကတိၤသွါနသးလၢနကလုၢ်ဖးဒိၣ်န့ၣ်တက့ၢ်. မၤဘှ့ၣ်ဘှီၣ်နတၢ်ကတိၤဒိၣ်ကတိၤသွါတဖၣ်တက့ၢ်. အဂ့ၢ်ဒ်အံၤ, ယွၤန့ၣ်မ့ၢ်ကစၢ်ယွၤလၢအသ့ၣ်ညါတၢ်, ဒီးအဝဲစံၣ်ညီၣ်ကယဲၢ်ပှၤဂီၢ်မုၢ်အမၤတၢ်န့ၣ်လီၤ.",
			"4": "<sup>4</sup> ပှၤသုးဖိအဂံၢ်အဘါဆူၣ်တဖၣ်အချံၣ်န့ၣ်တၢ်မၤကၢ်အီၤ, မ့မ့ၢ်ပှၤအဂံၢ်စၢ်ဘါစၢ်န့ၣ်အဂံၢ်အဘါဆူၣ်ထီၣ်လီၤ.",
			"5": "<sup>5</sup> ပှၤဂီၢ်မုၢ်လၢတဘျီအီၣ်ကုးအီပှဲၤန့ၣ်, ခဲအံၤလဲၤထီၣ်ဒိးလဲအသးလၢကန့ၢ်ဘၣ်တၢ်အီၣ်အဂီၢ်လီၤ. မ့မ့ၢ်ပှၤလၢတၢ်သၣ်ဝံၤအသးတဖၣ်န့ၣ်, တသၣ်ဝံၤလၢၤနီတစု လၢၤဘၣ်. မါလၢအဖိတအိၣ်တဖၣ်န့ၣ်ဆံးစၢ်ထီၣ်အဖိနွံဂၤလီၤ. မ့မ့ၢ်မိၢ်လၢအဖိအိၣ်အါဂၤန့ၣ်အဖိတအိၣ်လၢၤနီတဂၤဂၤဘၣ်.",
			"6": "<sup>6</sup> ယွၤမၤသံတၢ်ဒီးဟ့ၣ်ဒုးမူက့ၤတၢ်လီၤ. အဝဲဆှၢလီၤပှၤဂီၢ်မုၢ်ဆူပှၤသံတဖၣ်အကီၢ်ပူၤ, ဒီးကိးက့ၤအဝဲသ့ၣ်လီၤ.",
			"7": "<sup>7</sup> အဝဲဒုးဖှီၣ်ပှၤတနီၤဒီးအဂၤတနီၤန့ၣ်ဒုးကဲဒိၣ်ဝဲလီၤ. အဝဲဆီၣ်လီၤပှၤတနီၤဒီးအဂၤတနီၤန့ၣ်မၤဒိၣ်မၤသွါ ဝဲလီၤ.",
			"8": "<sup>8</sup> အဝဲဝံၢ်ဆၢထၢၣ်ပှၤဖှီၣ်ဖိလၢဖၣ်ကမူၣ်အကျါဒီးဒုးဂဲၤဆၢထၢၣ် ပှၤတလၢတပှဲၤတဖၣ်လၢအတၢ်ဖှီၣ်တၢ်ယာ်အပူၤလီၤ. အဝဲဒုးကဲထီၣ်အဝဲသ့ၣ်လၢစီၤပၤဖိတဖၣ်အတံၤသကိး, ဒီးပာ်ထီၣ်အီၤလၢတၢ်လၤကပီၤအလီၢ်တဖၣ်န့ၣ်လီၤ. ဟီၣ်ခိၣ်အခီၣ်ထံးတဖၣ်န့ၣ်ဘၣ်ဃးဒီးယွၤလီၤ. လၢအဝဲသ့ၣ်အဖီခိၣ်န့ၣ်ယွၤသူၣ်ထီၣ်ဟီၣ်ခိၣ်န့ၣ်လီၤ.",
			"9": "<sup>9</sup> အဝဲဒီဒၣ်အိၣ်ပှိၤအပှၤလၢအသူၣ်တီသးလိၤတဖၣ်အသးသမူလီၤ. မ့မ့ၢ်ပှၤတတီတလိၤတဖၣ်န့ၣ်ကလီၤမၢ်ကွံာ်လၢတၢ်ခံးတၢ်နၤအပူၤလီၤ. ပှၤတဂၤန့ၣ်မၤနၢၤတၢ်လၢအဂံၢ်အဘါဒၣ်ဝဲတသ့ဘၣ်.",
			"10": "<sup>10</sup> ယွၤအဒုၣ်အဒါတဖၣ်န့ၣ်ကဘၣ်တၢ်မၤ ဟးဂီၤကွံာ်အီၤလီၤ. အဝဲကမၤသီၣ်, လီသီၣ်လီသဲထီဒါအဝဲသ့ၣ်လၢမူခိၣ်လီၤ. ယွၤကစံၣ်ညီၣ်ဟီၣ်ခိၣ်ဒီဘ့ၣ်ညါလီၤ. အဝဲကဟ့ၣ်လီၤတၢ်စိတၢ်ကမီၤလၢအစီၤပၤတဖၣ်လီၤ. အဝဲကမၢအစီၤပၤလၢအဃုထၢဝဲန့ၣ်မၤန့ၢ်မၤနၢၤတၢ်န့ၣ်လီၤ.",
			"11": "<sup>11</sup> ဒီးစီၤအ့လကါနၤက့ၤကဒါက့ၤဆူအဟံၣ်လၢဝ့ၢ်ရၤမါလီၤ. မ့မ့ၢ်စီၤၡမူၤအ့လးအိၣ်တ့ၢ်ဝဲလၢဝ့ၢ်ၡံလိၤဒီးမၤယွၤ အတၢ်မၤလၢစီၤဧ့လံၤအဖီလာ်လီၤ.",
			"12": "<sup>12</sup> စီၤဧ့လံၤအဖိခွါတဖၣ်န့ၣ်မ့ၢ်ပှၤတတီတလိၤတဖၣ်လီၤ. အဝဲသ့ၣ်တပာ်ကဲယွၤအကလုၢ်မ့ၢ်ဂ့ၤ,",
			"13": "<sup>13</sup> တၢ်သိၣ်တၢ်သီဘၣ်ဃးဒီးပှၤလုၢ်တၢ်အခိၣ်တဖၣ်ကဘၣ်ဃ့တၢ်လၢပှၤ ဂီၢ်မုၢ်အအိၣ်မ့ၢ်ဂ့ၤန့ၣ်ဘၣ်. အခိၣ်တလိာ်, ဖဲပှၤတဂၤမၤဘူၣ်တၢ်လုၢ်တၢ်ပာ်န့ၣ်ပှၤလုၢ်တၢ်အခိၣ် အခ့အပှၤတဖၣ်ကဟဲလၢနီၣ်ကွးအကနၣ်အိၣ်သၢဘ့ၣ်ဒီး ဖဲတၢ်ဖံးတၢ်ညၣ်ဘၣ်တၢ်ဖီအီၤအဖၢမုၢ်န့ၣ်,",
			"14": "<sup>14</sup> အဝဲကဘျုးလီၤအနီၣ်ကွးဆူသပၢၤဖီတၢ်အပူၤဒီးတၢ်တမံၤလၢ်လၢ် လၢနီၣ်ကွးထုးထီၣ်ဝဲန့ၣ်ဘၣ်ဃးဒီးပှၤလုၢ်တၢ်အခိၣ်လီၤ. ကယဲၢ်ပှၤအံၣ်စရ့လးဖိလၢအဟဲဆူဝ့ၢ်ၡံလိၤဒ်သိးကမၤဘူၣ်တၢ်လုၢ်တၢ်ပာ်တဖၣ်န့ၣ် ဘၣ်တၢ်မၤအီၤဒ်န့ၣ်အသိးလီၤ.",
			"15": "<sup>15</sup> လၢတၢ်န့ၣ်အမဲာ်ညါ, တချုးဒၣ်လဲာ်လၢတၢ်အသိဘၣ်တၢ်ထုးထီၣ်ဒီး ဆူးကဲၤထီၣ်အီၤန့ၣ်, ပှၤလုၢ်တၢ်အခိၣ်အခ့အပှၤကဟဲဝဲဒီးစံးဘၣ်ပှၤလၢအမၤဘူၣ် တၢ်လုၢ်တၢ်ပာ်တဖၣ်န့ၣ်, “ဟ့ၣ်ယၤတၢ်ဖံးတၢ်ညၣ်တနီၤလၢပှၤလုၢ်တၢ်အခိၣ်ကဖီအီၣ်ကၣ်အီၣ် အဂီၢ်တက့ၢ်. အဝဲတတူၢ်လိာ်တၢ်ညၣ်ချီအသးလၢနအိၣ်, တၢ်ညၣ်သံကစဲာ်န့ၣ်ဘၣ်.”",
			"16": "<sup>16</sup> ပှၤတဂၤန့ၣ်မ့ၢ်စံးဆၢ, “ပျဲပမၤတၢ်အဘၣ်ဒီးဆူးကဲၤထီၣ်တၢ် အသိလၢညါတက့ၢ်. အန့ၣ်ဝံၤဒီးဟံးန့ၢ်တၢ်လၢနသးလီအီၤတက့ၢ်,” ဒီးပှၤလုၢ်တၢ်အခိၣ်အခ့အပှၤန့ၣ်ကစံးဝဲဒၣ်, “တသ့ဘၣ်. ဟ့ၣ်ယၤတၢ်န့ၣ်ခဲအံၤတက့ၢ်. နမ့ၢ်တဟ့ၣ်ယၤဘၣ်ဒီး ယကဟံးန့ၢ်ဆူၣ်အီၤလီၤ.”",
			"17": "<sup>17</sup> စီၤဧ့လံၤအဖိခွါတဖၣ်အတၢ်ဒဲးဘးအံၤမ့ၢ်မးတၢ်အၢတၢ်သီဖး ဒိၣ်လၢယွၤအမဲာ်ညါလီၤ. အဂ့ၢ်ဒ်အံၤ, အဝဲသ့ၣ်မၤတၢ်လုၢ်မၤဘူၣ်တဖၣ်ဆူယွၤအအိၣ်လၢ တၢ်တယူးတယီၣ်ဘၣ်အပူၤန့ၣ်လီၤ.",
			"18": "<sup>18</sup> အကတီၢ်ဖဲန့ၣ်, ဖိသၣ်စီၤၡမူၤအ့လးမၤကစၢ်ယွၤအတၢ်မၤဆူညါ ဒီးသိးဃာ်ဝဲဆ့စီဆှံလၢတၢ်ကံးယာ်ထါအသးလၢလုၣ်န့ၣ်လီၤ.",
			"19": "<sup>19</sup> တနံၣ်ဘၣ်တနံၣ်န့ၣ်အမိၢ်ဟဲမၤန့ၢ်အီၤဆ့ဖးထီဖိတဘ့ၣ်ဒီးလဲၤစိာ်ဆူအအိၣ် ဖဲအလဲၤပိာ်အဝၤအခံဒ်သိးကမၤဘူၣ် တနံၣ်တဘျီအတၢ်လုၢ်တၢ်ပာ်တဖၣ်အဂီၢ်န့ၣ်လီၤ.",
			"20": "<sup>20</sup> ဒီးစီၤဧ့လံၤဆိၣ်ဂ့ၤစီၤအ့လကါနၤဒီးအမါဒီးစံးဘၣ်စီၤအ့လကါနၤ, “မ်ယွၤဟ့ၣ်နၤဖိအဂၤတဖၣ်ခီဖျိလၢပိာ်မုၣ်အံၤလၢဖိခွါ လၢနပာ်စီဆှံထီၣ်အီၤအလီၢ်န့ၣ်တက့ၢ်.” အန့ၣ်ဝံၤဒီးအဝဲသ့ၣ်က့ၤကဒါက့ဆူဟံၣ်လီၤ.",
			"21": "<sup>21</sup> ယွၤဆိၣ်ဂ့ၤတ့ၢ်နီၢ်ဃးနၤဒီးအဝဲအိၣ်ဒီးအဖိခွါဆူညါသၢဂၤဒီးဖိမုၣ်ခံဂၤလီၤ. ဖိသၣ်ၡမူၤအ့လးဒိၣ်ထီၣ်လၢတၢ်မၤယွၤအတၢ်မၤအပူၤလီၤ.",
			"22": "<sup>22</sup> ခဲအံၤစီၤဧ့လံၤအသးပှၢ်လံ. အဝဲနၢ်ဟူဘၣ်တၢ်ဂ့ၢ်ကိးမံၤဒဲး ဘၣ်ဃးအဖိခွါတဖၣ်မၤပှၤအံၣ်စရ့လးဖိတဖၣ်ဒီးအဝဲသ့ၣ်မံ ဃုာ်ဂဲၤဃုာ်ဒၣ်လဲာ်ဒီးပှၤပိာ်မုၣ်တဖၣ်လၢအမၤတၢ်လၢ တၢ်ဘူၣ်ထီၣ်ဘါထီၣ်ယွၤအဒဲအကျဲစၢၤန့ၣ်လီၤ.",
			"23": "<sup>23</sup> မၤသးဒ်န့ၣ်ဒီးစီၤဧ့လံၤစံးဘၣ်အဝဲသ့ၣ်, “ဘၣ်မနုၤလၢသုမၤတၢ်တဖၣ်အံၤန့ၣ်လဲၣ်. ပှၤကိးဂၤဒဲးတဲဘၣ်ယၤတၢ်အၢတၢ်သီလၢသုမၤအီၤအဂ့ၢ်လီၤ.",
			"24": "<sup>24</sup> ဆိကတီၢ်ကွံာ်အီၤယဖိခွါသ့ၣ်ဧၢ. အဝဲအံၤမ့ၢ်တၢ်လီၤပျံၤ လီၤဖုးဒိၣ်မးလၢယွၤအပှၤဂီၢ်မုၢ်ကတိၤဝဲအဂ့ၢ်န့ၣ်လီၤ.",
			"25": "<sup>25</sup> ပှၤတဂၤမ့ၢ်မၤတၢ်ဒဲးဘးထီဒါပှၤအဂၤတဂၤဒီးကစၢ်ယွၤဒီဒၣ် အိၣ်ပှိၤအီၤသ့လီၤ. ဘၣ်ဆၣ်ဒီးမ့ၢ်မတၤတဂၤဒီဒၣ်အိၣ်ပှိၤပှၤတဂၤလၢအမၤတၢ်ဒဲးဘး ထီဒါယွၤကသ့ဝဲန့ၣ်လဲၣ်.” ဘၣ်ဆၣ်ဒီးအဝဲသ့ၣ်တဒိကနၣ်အပၢ်ဘၣ်. အဂ့ၢ်ဒ်အံၤ, ယွၤပာ်လီၤအသးလၢကမၤသံကွံာ်အဝဲသ့ၣ်လီၤ.",
			"26": "<sup>26</sup> ဖိသၣ်စီၤၡမူၤအ့လးဒိၣ်ထီၣ်ဆူညါဒီးဒိးန့ၢ် တၢ်ဘၣ်သူၣ်ဘၣ်သးလၢယွၤဒီးပှၤကညီတဖၣ်အမဲာ်ညါလီၤ.",
			"27": "<sup>27</sup> ဝံတဂၤဟဲဆူစီၤဧ့လံၤအအိၣ်ဃုာ်ဒီးတၢ်ကစီၣ်အံၤလၢယွၤအအိၣ်လီၤ. “ဖဲနမိၢ်ပၢ်ဖံဖုလၢပျၢၤ, စီၤအၤဟရိၣ်ဒီးအဟံၣ်ဖိဃီဖိ တဖၣ်မ့ၢ်ကီၢ်အဲၤကူပတူးအစီၤပၤအကုၢ်တဖၣ်န့ၣ်ယလီၣ်ဖျါထီၣ် ယသးလၢစီၤအၤဟရိၣ်လီၤ.",
			"28": "<sup>28</sup> လၢပှၤအံၣ်စရ့လးဖိအဒူၣ်ခဲလၢာ်အကျါန့ၣ်, ယဃုထၢထီၣ်အဟံၣ်ဖိဃီဖိလၢကကဲထီၣ်ယပှၤလုၢ်တၢ်အခိၣ်တဖၣ်ဒီး မၤယတၢ်မၤလၢတၢ်လုၢ်လီၢ်, လၢကဆူးကဲၤတၢ်နၢမူ, ဒီးကသိးထီၣ်အ့ဖိးဒီးကူၣ်လိာ်တၢ်ဒီး ယၤအဂီၢ်လီၤ. ဒီးယဟ့ၣ်အဝဲသ့ၣ်လၢတၢ်အခွဲးအယာ်တမံၤ လၢအကမၤန့ၢ်အတၢ်နီၤဖးလၢအဂီၢ်တမံၤ လၢတၢ်လုၢ်တၢ်ပာ်တဖၣ်လၢအဘၣ်တၢ်ဆူးကဲၤထီၣ်အီၤ လၢတၢ်လုၢ်လီၢ်ဖီခိၣ်အကျါန့ၣ်လီၤ.",
			"29": "<sup>29</sup> မၤသးဒ်န့ၣ်ဒီး, ဘၣ်မနုၤအဃိသုကွၢ်ဃီၤတၢ်လုၢ်တၢ်ပာ်တဖၣ်ဒီး တၢ်လုၢ်မၤဘူၣ်တဖၣ်လၢယဃ့အီၤလၢယပှၤဂီၢ်မုၢ်အအိၣ်န့ၣ် လၢတၢ်သူၣ်လီသးကွံအပူၤန့ၣ်လဲၣ်. စီၤဧ့လံၤဧၢ, နမၤလၤကပီၤနဖိခွါတဖၣ်ဒိၣ်န့ၢ်အါန့ၢ်ယၤခီဖျိနပျဲ အဝဲသ့ၣ်မၤဘီၣ်ထီၣ်အသးလၢတၢ်အဂ့ၤကတၢၢ်တဖၣ်လၢတၢ်လုၢ်တၢ် ပာ်လၢယပှၤဂီၢ်မုၢ်မၤဘူၣ်ဆူယအိၣ်န့ၣ်မ့ၢ်အဘၣ်မနုၤလဲၣ်.",
			"30": "<sup>30</sup> ယၤ, ယွၤ, အံၣ်စရ့လးအကစၢ်ယွၤအံၤလၢအပူၤကွံာ်ယအၢၣ်လီၤတ့ၢ် လၢနဟံၣ်ဖိဃီဖိဒီးနဒူၣ်နထၢဖိကမၤယတၢ်မၤ ဒ်ပှၤလုၢ်တၢ်အခိၣ်တဖၣ်အသိးလီၤစိၤလီၤထီန့ၣ်လီၤ. မ့မ့ၢ်ခဲကနံၣ်အံၤ, ယစံးလၢယတမၤဒ်န့ၣ်လၢၤဘၣ်. အခိၣ်တလိာ်, ယကမၤလၤကပီၤပှၤလၢအမၤလၤကပီၤယၤ, ဒီးပှၤလၢအမၤလီၤယသူးယသ့ၣ်န့ၣ် ယကမၤဟးဂီၤအလၤကပီၤန့ၣ်လီၤ.",
			"31": "<sup>31</sup> ဒိကနၣ်တက့ၢ်. တၢ်ဆၢကတီၢ်လၢယကမၤသံကွံာ်ပှၤသးစၢ်တဖၣ်လၢ နဟံၣ်ဖိဃီဖိ, နဒူၣ်ဖိထၢဖိအပူၤန့ၣ်ဟဲတုၤလံ. မၤသးဒ်န့ၣ်ဒီး, လၢနဒူၣ်ဖိထၢဖိအကျါန့ၣ်ပှၤကအိၣ်မူတုၤအသး ပှၢ်န့ၣ်တအိၣ်နီတဂၤဘၣ်.",
			"32": "<sup>32</sup> နကသူၣ်ကိၢ်သးဂီၤဒီးကွၢ်တၢ်လၢတၢ်သးကါဘၣ်ပှၤအဂၤလၢယပာ်တၢ်ဆိၣ်ဂ့ၤတဖၣ် လၢအလိၤလၢကီၢ်အံၣ်စရ့လးအပူၤလီၤ. မ့မ့ၢ်လၢနဟံၣ်ဖိဃီဖိအပူၤန့ၣ်ပှၤကအိၣ်မူဘၣ်ကဒီးတုၤအသး ပှၢ်ထီၣ်န့ၣ်တအိၣ်ဘၣ်နီတဂၤဘၣ်.",
			"33": "<sup>33</sup> သနာ်က့ဒီးယကပာ်တ့ၢ်ဒုးမူပှၤလီၤစၢၤလီၤသွဲၣ်လၢနၤတဖၣ် အကျါတဂၤလီၤ. အဝဲကမၤယတၢ်မၤဒ်ပှၤလုၢ်တၢ်အခိၣ်တဂၤအသိးလီၤ. ဘၣ်ဆၣ်ဒီးအဝဲဒၣ်အမဲာ်ကဘျီၣ်ဒီးအတၢ်မုၢ်လၢ်ခဲလၢာ်ကလီၤမၢ်ကွံာ် ဒီးကယဲၢ်နစၢၤနသွဲၣ်အဂၤခဲလၢာ်ကသံလၢတၢ်သံဆူၣ်သံစိး တမံၤန့ၣ်လီၤ.",
			"34": "<sup>34</sup> ဖဲနဖိခွါခံဂၤ, စီၤဃၤဖနံဒီးစီၤဖံၤနဃၣ်သံဝဲလၢတနံၤ ဃီအတီၢ်ပူၤန့ၣ်, တၢ်အံၤကဒုးနဲၣ်နၤလၢတၢ်ကိးမံၤဒဲးလၢယတဲ တ့ၢ်န့ၣ်မ့ၢ်ဝဲတီဝဲအဂ့ၢ်န့ၣ်လီၤ.",
			"35": "<sup>35</sup> ယကဃုထၢထီၣ်ပှၤလုၢ်တၢ်အခိၣ်တဂၤလၢအသူၣ်ကတီသးကလိၤဒီးယၤ ဒီးမၤကယဲၢ်တၢ်ကိးမံၤလၢယအဲၣ်ဒိးအကမၤဝဲဒၣ်န့ၣ်လီၤ. ယကဟ့ၣ်အီၤလၢအစၢၤအသွဲၣ်တဖၣ်လၢအကမၤတၢ်လၢ စီၤပၤလၢယဃုထၢထီၣ်အီၤအမဲာ်ညါန့ၣ်လီၤ.",
			"36": "<sup>36</sup> နစၢၤနသွဲၣ်တဂၤလၢ်လၢ်လၢအအိၣ်မူတ့ၢ်ဝဲန့ၣ်ကဘၣ်လဲၤဆူပှၤလုၢ် တၢ်အခိၣ်ဖဲန့ၣ်အအိၣ်ဒီးဃ့အီၤတိၢ်ဒီးတၢ်အီၣ်တၢ်အီ ဒီးဃ့ကညးအီၤလၢအကပျဲအမၤစၢၤ ပှၤလုၢ်တၢ်အခိၣ်တဖၣ်ဒ်သိးအကအီၣ်ဘၣ်တၢ်အီၣ်တမံၤမံၤအဂီၢ်န့ၣ်လီၤ."
		},
		"3": {
			"1": "<sup>1</sup> လၢမုၢ်နံၤတဖၣ်အပူၤ, ဖဲဖိသၣ်စီၤၡမူၤအ့လးမၤယွၤအတၢ်မၤ လၢစီၤဧ့လံၤအတၢ်နဲၣ်ကျဲအဖီလာ်အခါန့ၣ်, တၢ်ကစီၣ်ဟဲလၢယွၤစှၤဒိၣ်မးလီၤ. ဒီးတၢ်ထံၣ်လၢညါခီတဖၣ် လၢအဟဲလၢအအိၣ်န့ၣ်ကၤဒိၣ်မးလီၤ.",
			"2": "<sup>2</sup> ဘၣ်မုၢ်တနၤ, စီၤဧ့လံၤလၢခဲအံၤဘူးအမဲာ်တထံၣ်လၢၤတၢ်ဃၣ်ဃၣ် မံဝဲလၢအဒၢးဒၣ်ဝဲအပူၤလီၤ.",
			"3": "<sup>3</sup> စီၤၡမူၤအ့လးမံဝဲလၢတၢ်လုၢ်ဟံၣ်အပူၤဖဲယွၤအတၢ်အၢၣ်လီၤ အီလီၤအတလါစီဆှံအိၣ်ဝဲဒၣ်အလီၢ်န့ၣ်လီၤ. တချုးမုၢ်ဆ့ၣ်ထီၣ်တၢ်ခံးဒံးဘၣ်ဖဲမ့ၣ်အူဒၢကပီၤဒံးဝဲန့ၣ်,",
			"4": "<sup>4</sup> ယွၤကိးထီၣ်စီၤၡမူၤအ့လးလီၤ. အဝဲဒၣ်စံးဆၢဝဲ, “မ့ၢ်, တၢ်ဒိၣ်ဧၢ,” ဝံၤဒီးဃ့ၢ်ဆူစီၤဧ့လံၤအအိၣ်ဒီးစံး, “နကိးယၤဒီးယအိၣ်ဖဲအံၤလီၤ.”",
			"5": "<sup>5</sup> ဘၣ်ဆၣ်ဒီးစီၤဧ့လံၤစံးဝဲဒၣ်, “ယတကိးနၤဘၣ်. က့ၤမံတက့ၢ်.”",
			"6": "<sup>6</sup> ယွၤကိးထီၣ်ကဒီးစီၤၡမူအ့လးလီၤ. ဖိသၣ်ပိာ်ခွါန့ၣ်တသ့ၣ်ညါဝဲလၢတၢ်န့ၣ်မ့ၢ်ယွၤဘၣ်. အဂ့ၢ်ဒ်အံၤ, ယွၤတကတိၤတ့ၢ်တၢ်ဒီးအီၤလၢညါနီတစုဘၣ်. မၤသးဒ်န့ၣ်ဒီး, အဝဲဂဲၤဆၢထၢၣ်လဲၤဆူစီၤဧ့လံၤအအိၣ်ဒီးစံး, “နကိးယၤဒီးယအိၣ်ဖဲအံၤလီၤ.”",
			"7": "<sup>7</sup> ဘၣ်ဆၣ်ဒီးစီၤဧ့လံၤစံးဆၢအီၤ, “ယဖိခွါဧၢ, ယတကိးနၤဘၣ်. က့ၤမံတက့ၢ်.”",
			"8": "<sup>8</sup> ယွၤကိးထီၣ်စီၤၡမူၤအ့လးသၢဘျီတဘျီလီၤ. အဝဲဂဲၤဆၢထၢၣ်ဒီးလဲၤဆူစီၤဧ့လံၤအအိၣ်ဒီးစံး, “နကိးယၤဒီးယအိၣ်ဖဲအံၤလီၤ.” တုၤနုၤတစု, စီၤဧ့လံၤသ့ၣ်ညါလီၤတံၢ်လၢပှၤကိးဖိသၣ်ပိာ်ခွါန့ၣ်မ့ၢ်ယွၤလီၤ.",
			"9": "<sup>9</sup> မၤသးဒ်န့ၣ်ဒီးစီၤဧ့လံၤစံးဘၣ်အီၤ, “က့ၤမံတက့ၢ်. ဒီးအဝဲမ့ၢ်ကိးထီၣ်ကဒီးနၤန့ၣ်, စံး, ယွၤဧၢ, ကတိၤတၢ်တက့ၢ်. နခ့နပှၤဒိကနၣ်တၢ်လီၤ.” မၤသးဒ်န့ၣ်ဒီးစီၤၡမူၤအ့လးက့ၤမံဝဲလီၤ.",
			"10": "<sup>10</sup> ယွၤဟဲဒီးဆၢထၢၣ်ဖဲန့ၣ်ဒီးကိးထီၣ်ဒ်အကိးတ့ၢ်ဝဲလၢညါအသိး, “စီၤၡမူၤအ့လး, စီၤၡမူၤအ့လးဧၢ,” န့ၣ်လီၤ. စီၤၡမူၤအ့လးစံးဆၢဝဲ, “ကတိၤတၢ်တက့ၢ်. နခ့နပှၤဒိကနၣ်တၢ်လီၤ.”",
			"11": "<sup>11</sup> ယွၤစံးဘၣ်အီၤ, “မုၢ်တနံၤနံၤန့ၣ်ယကမၤဘၣ်ကီၢ်အံၣ်စရ့လး အပှၤဂီၢ်မုၢ်လၢတၢ်တမံၤမံၤ, တၢ်လၢအလီၤပျံၤလီၤဖုးတုၤဒၣ်လဲာ်ပှၤတဂၤလၢ်လၢ်လၢ အနၢ်ဟူတၢ်ဂ့ၢ်န့ၣ်အသးကလီၤကတုၤဝဲလီၤ.",
			"12": "<sup>12</sup> လၢမုၢ်နံၤအဝဲန့ၣ်န့ၣ်ယကမၤကဲထီၣ်ကယဲၢ်တၢ်လၢယကတိၤထီဒါ တ့ၢ်စီၤဧ့လံၤအဟံၣ်ဖိဃီဖိ, စးထီၣ်လၢအခီၣ်ထံးတုၤလၢ အကတၢၢ်တစုန့ၣ်လီၤ.",
			"13": "<sup>13</sup> ယစံးဘၣ်တ့ၢ်လံအီၤလၢယကစံၣ်ညီၣ်အဟံၣ်ဖိဃီဖိလီၤစိၤလီၤထီလီၤ. အဂ့ၢ်ဒ်အံၤ, အဖိခွါတဖၣ်ကတိၤတ့ၢ်တၢ်ကတိၤအအၢအသီထီဒါ ယၤလီၤ. စီၤဧ့လံၤသ့ၣ်ညါတ့ၢ်တၢ်လၢအဝဲသ့ၣ်မၤတ့ၢ်ဝဲတဖၣ်အံၤဘၣ်ဆၣ် ဒီးတတြီဘၣ်အဝဲသ့ၣ်ဘၣ်.",
			"14": "<sup>14</sup> မၤသးဒ်န့ၣ်ဒီးယဘိးဘၣ်သ့ၣ်ညါတၢ်, ဆူစီၤဧ့လံၤအဟံၣ်ဖိဃီ ဖိလၢတၢ်လုၢ်တၢ်ပာ်မ့ၢ်ဂ့ၤ, တၢ်လုၢ်မၤဘူၣ်မ့ၢ်ဂ့ၤသုးကွံာ်တၢ်ဒဲးဘးလီၤပျံၤလီၤဖုး အံၤအဘူးအလဲတန့ၢ်ဘၣ်အဂ့ၢ်န့ၣ်လီၤ.”",
			"15": "<sup>15</sup> စီၤၡမူၤအ့လးအိၣ်လၢလီၢ်မံခိၣ်တုၤလၢမုၢ်ဆ့ၣ်ဝါလီၤ. ဝံၤဒီးဂဲၤဆၢထၢၣ်ဝဲဒီးအိးထီၣ်ယွၤအဟံၣ်အတြဲၤတဖၣ်လီၤ. အဝဲပျံၤတၢ်လၢကတဲစီၤဧ့လံၤဘၣ်ဃးဒီးတၢ်ထံၣ်လၢညါခီအဂ့ၢ်န့ၣ်လီၤ.",
			"16": "<sup>16</sup> စီၤဧ့လံၤကိးအီၤ, “စီၤၡမူၤအ့လး, ယဖိခွါဧၢ,” စီၤၡမူၤအ့လးစံးဆၢဝဲ, “မ့ၢ်, တၢ်ဒိၣ်ဧၢ.”",
			"17": "<sup>17</sup> ဒီးစီၤဧ့လံၤသံကွၢ်ဝဲ, “ယွၤတဲနၤတၢ်မနုၤလဲၣ်. ပာ်ခူသူၣ်တၢ်လၢယၤနီတမံၤတဂ့ၤ. တၢ်လၢအဝဲစံးတ့ၢ်ဝဲန့ၣ် နမ့ၢ်တတဲယၤကိးမံၤဒဲးဒီးကစၢ်ယွၤကစံၣ်ညီၣ်နၤဆါဆါလီၤ.”",
			"18": "<sup>18</sup> မၤသးဒ်န့ၣ်ဒီးစီၤၡမူၤအ့လးတဲဘၣ်အီၤတၢ်ကိးမံၤဒဲးဒီး တပာ်ခူသူၣ်တ့ၢ်ဝဲတၢ်နီတမံၤဘၣ်. စီၤဧ့လံၤစံးဝဲ, “အဝဲမ့ၢ်ယွၤလီၤ. အဝဲကမၤတၢ်လၢအထံၣ်ဝဲလၢအဂ့ၤကိးမံၤဒဲးန့ၣ်လီၤ.”",
			"19": "<sup>19</sup> တုၤစီၤၡမူၤအ့လးဒိၣ်ထီၣ်ဝဲဒီး, ယွၤအိၣ်ဒီးအီၤဒီးမၤလၢ ထီၣ်ပှဲၤထီၣ်ကယဲၢ်တၢ်လၢစီၤၡမူၤအ့လးစံးဝဲခဲလၢာ်န့ၣ်လီၤ.",
			"20": "<sup>20</sup> မၤသးဒ်န့ၣ်ဒီးကီၢ်အံၣ်စရ့လးအပှၤဂီၢ်မုၢ်စးထီၣ်လၢကီၢ်အဆၢ လၢအံၤတုၤကီၢ်အဆၢအဂၤတကပၤန့ၣ်သ့ၣ်ညါလၢစီၤၡမူအ့လးမ့ၢ် ယွၤအဝံနီၢ်နီၢ်တဂၤန့ၣ်လီၤ.",
			"21": "<sup>21</sup> ယွၤလီၣ်ဖျါထီၣ်ဒံးအသးဆူညါလၢဝ့ၢ်ၡံလိၤအပူၤတၢ်လီၢ်ဖဲ အလီၣ်ဖျါထီၣ်တ့ၢ်အသးဆူစီၤၡမူၤအ့လးဒီးကတိၤတ့ၢ်တၢ်ဒီး အီၤအလီၢ်န့ၣ်လီၤ. ဒီးဖဲစီၤၡမူၤအ့လးကတိၤတၢ်န့ၣ်အံၣ်စရ့လးဒီကီၢ် ဒိကနၣ်အီၤလီၤ."
		},
		"4": {
			"1": "<sup>1</sup> အကတီၢ်ဝဲန့ၣ်ပှၤဖလ့ၡသးဖိတဖၣ်ပာ်ဖှိၣ်ထီၣ်အသးလၢကဒုးတၢ် ထီဒါကီၢ်အံၣ်စရ့လးန့ၣ်လီၤ. မၤသးဒ်န့ၣ်ဒီး, ပှၤအံၣ်စရ့လးဖိတဖၣ်ကျဲၤအသးလၢကဒုးအဝဲသ့ၣ်န့ၣ်လီၤ. ပှၤအံၣ်စရ့လးဖိတဖၣ်သူၣ်ထီၣ်အဒဲဖဲဝ့ၢ်အ့ဘ့ၣ်န့စၢ်ဒီးပှၤ ဖလ့ၡသးဖိတဖၣ်သူၣ်ထီၣ်အဒဲဖဲဝ့ၢ်အဖ့းအပူၤလီၤ.",
			"2": "<sup>2</sup> ပှၤဖလ့ၡသးဖိတဖၣ်ဒုးတၢ်ဒီးတၢ်ဒုးဆူၣ်ဝဲဝံၤအလီၢ်ခံအဝဲ သ့ၣ်မၤနၢၤကွံာ်ပှၤအံၣ်စရ့လးဖိတဖၣ်ဒီးမၤသံကွံာ်ပှၤလွံၢ် ကထိလၢတၢ်ဒုးပျီပူၤန့ၣ်လီၤ.",
			"3": "<sup>3</sup> ဖဲပှၤအိၣ်မူတ့ၢ်တဖၣ်ဟဲက့ၤဆူတၢ်သူၣ်ဒဲအလီၢ်န့ၣ်, ကီၢ်အံၣ်စရ့လးအခိၣ်အနၢ်တဖၣ်စံးဝဲ, “ဘၣ်မနုၤယွၤပျဲ ပှၤဖလ့ၡသးဖိတဖၣ်မၤနၢၤပှၤတနံၤအံၤန့ၣ်လဲၣ်. မ်ပလဲၤဒီးဟံးန့ၢ်ယွၤအတၢ်အၢၣ်လီၤအီလီၤအတလါစီဆှံလၢ ဝ့ၢ်ၡံလိၤဒ်သိးကလဲၤဃုာ်ဒီးပှၤဒီးအုၣ်က့ၤခီၣ်က့ၤပှၤလၢ ပဒုၣ်ပဒါအစုပူၤအဂီၢ်တက့ၢ်.”",
			"4": "<sup>4</sup> မၤသးဒ်န့ၣ်ဒီးအဝဲသ့ၣ်ဆှၢလီၤပှၤစိာ်တၢ်ကစီၣ်တဖၣ်ဆူဝ့ၢ်ၡံလိၤဒီး ဟဲစိာ်ယွၤသ့တၢ်လၢာ်ကစၢ်အတၢ်အၢၣ်လီၤအီလီၤတလါစီဆှံ, လၢတၢ်ပာ်အီၤလၢလီၢ်ပစိာ်အိၣ်လၢတၢ်ဘၣ်တ့အိၣ်ဒီးအဒံးဆ့ လွံၢ်ဂၤအဖီခိၣ်န့ၣ်လီၤ. ဒီးစီၤဧ့လံၤအဖိခွါခံဂၤ, စီၤဃၤမနံဒီးစီၤဖံနဃၣ်ဟဲဃုာ်ဒီး ယွၤအတၢ်အၢၣ်လီၤအီလီၤအတလါစီဆှံန့ၣ်လီၤ.",
			"5": "<sup>5</sup> ဒီးတုၤယွၤအတၢ်အၢၣ်လီၤအီလီၤအတလါစီဆှံဟဲတုၤဝဲန့ၣ်ပှၤ အံၣ်စရ့လးဖိတဖၣ်ကိးထီၣ်လၢတၢ်သးခုဖးဒိၣ်အကလုၢ်တုၤဟီၣ် ခိၣ်သတြုးထီၣ်ဝဲလီၤ.",
			"6": "<sup>6</sup> ပှၤဖလ့ၡသးဖိတဖၣ်နၢ်ဟူတၢ်ကိးပသူထီၣ်ဒီးစံး, “ကနၣ်ကယဲၢ်တၢ်ကိးပသူထီၣ်အသီၣ်လၢပှၤဧ့ၤဘြံၤဖိတဖၣ် အသူၣ်ဒဲ အလီၢ်အပူၤန့ၣ်တက့ၢ်. အခီပညီမ့ၢ်တၢ်မနုၤလဲၣ်.” ဖဲအဝဲသ့ၣ်, သ့ၣ်ညါဝဲလၢယွၤအတၢ်အၢၣ်လီၤအီလီၤအတလါစီဆှံ ဟဲတုၤဆူပှၤဧ့ၤဘြံၤဖိအသူၣ်ဒဲအလီၢ်န့ၣ်,",
			"7": "<sup>7</sup> အဝဲသ့ၣ်ပျံၤတၢ်ဒီးစံး, “ကစၢ်တဂၤဟဲတုၤဆူအဝဲသ့ၣ်သူၣ်အဒဲလီၢ်အပူၤလံ. ပဘၣ်အဖှီၣ်လီၤ. တၢ်ဒ်သိးအံၤလၢညါန့ၣ်တမၤတ့ၢ်အသးဒီးပှၤ နီတစုဘၣ်. ဒီးမ့ၢ်မတၤအုၣ်က့ၤခီၣ်က့ၤပှၤလၢကစၢ်တဖၣ်လၢအစိကမီၤဒိၣ် အံၤအစုပူၤကသ့န့ၣ်လဲၣ်.",
			"8": "<sup>8</sup> အဝဲသ့ၣ်မ့ၢ်ကစၢ်တဖၣ်လၢအမၤသံတ့ၢ်ပှၤအဲၤကူပတူးဖိတဖၣ်လၢ မဲးမုၢ်ခိၣ်န့ၣ်လီၤ.",
			"9": "<sup>9</sup> ဒီးပှၤဖလ့ၡသးဖိသ့ၣ်ဧၢ, အိၣ်ဒီးသးဒူတက့ၢ်. ဒုးတၢ်ဒ်ပှၤပိာ်ခွါတဖၣ်အသိးတက့ၢ်. မ့တမ့ၢ်ဘၣ်ဒီးပကကဲထီၣ်ပှၤဧ့ၤဘြံၤဖိတဖၣ်အကုၢ်, ဒ်အမ့ၢ်တ့ၢ်ပကုၢ်တဖၣ်အသိးလီၤ. မၤသးဒ်န့ၣ်ဒီးဒုးတၢ်ဒ်ပှၤပိာ်ခွါတဖၣ်အသိးတက့ၢ်.",
			"10": "<sup>10</sup> ပှၤဖလ့ၡသးဖိတဖၣ်ဒုးတၢ်ဆူၣ်ဆူၣ်ဒီးမၤနၢၤကွံာ်ပှၤအံၣ်စရ့လးဖိလၢအက့ၤဃ့ၢ်ဆူ အဟံၣ်တဖၣ်အအိၣ်န့ၣ်လီၤ. တၢ်မၤသံမၤဝီဖးဒိၣ်အိၣ်ဝဲဒီးပှၤအံၣ်စရ့လးသုးဖိသၢကလး ဘၣ်တၢ်မၤသံကွံာ်အီၤန့ၣ်လီၤ.",
			"11": "<sup>11</sup> ကစၢ်ယွၤအတၢ်အၢၣ်လီၤအီလီၤအတလါစီဆှံန့ၣ်ဘၣ်တၢ်မၤန့ၢ်အီၤ ဒီးစီၤဧ့လံၤအဖိခွါခံဂၤ, စီၤဃၤဖနံဒီးစီၤဖံနဃၣ်ခံဂၤလိာ်ဘၣ်တၢ်မၤသံကွံာ်အီၤန့ၣ်လီၤ.",
			"12": "<sup>12</sup> ပှၤတဂၤလၢစီၤဘံၣ်ယၤမံၣ်အဒူၣ်ဃ့ၢ်ကျဲဒီဘိညါစးထီၣ်လၢတၢ်ဒုးပျီ ဆူဝ့ၢ်ၡံလိၤဒီးတုၤဃီၤဖဲန့ၣ်တနံၤဃီလီၤ. လၢတၢ်ဒုးနဲၣ်အတၢ်သးအုးအပူၤဖှီယာ်အဆ့ဒီးပဲထီၣ်ဖၣ်ကမူၣ် လၢအခိၣ်လိၤန့ၣ်လီၤ.",
			"13": "<sup>13</sup> စီၤဧ့လံၤလၢအသူၣ်ကိၢ်သးဂီၤတၢ်လၢတၢ်အၢၣ်လီၤအီလီၤအတလါစီဆှံအဃိန့ၣ်, ဆ့ၣ်နီၤဝဲလၢတၢ်လီၢ်တတီၤလၢကျဲကပၤန့ၣ်ဒီး ကွၢ်ဃီၤတၢ်စူကညူးလီၤ. ပှၤတဂၤန့ၣ်ရၤလီၤတၢ်ကစီၣ်သကုၤဝ့ၢ်ဒီဝ့ၢ်ညါဒီးပှၤကိးဂၤ ကိးပသူထီၣ်လၢတၢ်ပျံၤတၢ်ဖုးအပူၤလီၤ.",
			"14": "<sup>14</sup> စီၤဧ့လံၤနၢ်ဟူတၢ်သီၣ်တၢ်သဲဒီးသံကွၢ်ဝဲ, “တၢ်သီၣ်တၢ်သဲခဲလၢာ်အံၤမ့ၢ်တၢ်မနုၤလဲၣ်.” ပှၤတဂၤဃ့ၢ်ချ့ချ့ဆူစီၤဧ့လံၤ အအိၣ်ဒီးတဲဘၣ်အီလၢတၢ်ကစီၣ်န့ၣ်လီၤ.",
			"15": "<sup>15</sup> (စီၤဧ့လံၤန့ၣ်ခဲအံၤအသးအိၣ်လံခွံဆံဃိးနံၣ်ဒီးအမဲာ်ချံဘူးကခံးလီၤ လၢာ်လၢာ်ဆ့ဆ့လံ.)",
			"16": "<sup>16</sup> ပှၤတဂၤန့ၣ်စံးဝဲ, “ယဃ့ၢ်ပူၤဖျဲးလၢတၢ်ဒုးပျီဒီးဟဲက့ၤ ဃ့ၢ်ဆူအံၤကျဲဒီဘိညါတနံၤအံၤလီၤ.” ဒီးစီၤဧ့လံၤသံကွၢ်အီၤ, “ယဖိခွါဧၢ, တၢ်မၤအသးဒ်လဲၣ်.”",
			"17": "<sup>17</sup> ပှၤစိာ်တၢ်ကစီၣ်စံးဆၢဝဲ, “ပှၤအံၣ်စရ့လးဖိဃ့ၢ်ကွံာ်လၢပှၤဖလ့ၡသးဖိအအိၣ်လံ. မ့ၢ်တၢ်မၤနၢၤကွံာ်ပှၤလီၤပျံၤလီၤဖုးလီၤ. လၢန့ၣ်အမဲာ်ညါန့ၣ်နဖိခွါစီၤဃၤဖနံဒီးစီၤဖံနဃၣ်တဖၣ်ဘၣ် တၢ်မၤသံအီၤဒီးကစၢ်ယွၤအတၢ်အၢၣ်လီၤအီလီၤအတလါစီဆှံန့ၣ် ဘၣ်တၢ်မၤန့ၢ်အီၤလံ.”",
			"18": "<sup>18</sup> တုၤပှၤတဂၤန့ၣ်ယၢၤထီၣ်ယွၤအတၢ်အၢၣ်လီၤအီလီၤအတလါစီဆှံအဂ့ၢ်န့ၣ် စီၤဧ့လံၤလီၤကဒါဆူလီၢ်ခံလၢအလီၢ်ဆ့ၣ်နီၤဖီခိၣ်ဘူးဒီး ကျဲစၢၤန့ၣ်လီၤ. အဝဲအသးပှၢ်ဒိၣ်မးဒီးဘီၣ်ဒိၣ်မးတုၤဒၣ်လဲာ် အတၢ်လီၤဃံၤန့ၣ်မၤကၢ်ကွံာ်အကိာ်ဒီးသံဝဲဒၣ်လီၤ. အဝဲမ့ၢ်တ့ၢ်ကီၢ်အံၣ်စရ့လးအခိၣ်အနၢ်တဂၤလၢအနံၣ်လွံၢ်ဆံ အပူၤန့ၣ်လီၤ.",
			"19": "<sup>19</sup> စီၤဧ့လံၤအဒဲၣ်မုၣ်, စီၤဖံနဃၣ်အမါအိၣ်ဒီးအဟုးအသးဒီးဘူး ထီၣ်လၢကဆံးစၢ်ထီၣ်အဖိလံ. ဖဲအနၢ်ဟူဝဲလၢကစၢ်ယွၤအတၢ်အၢၣ်လီၤအီလီၤအတလါစီဆှံ ဘၣ်တၢ်မၤန့ၢ်အီၤဒီးအမံၤပှၢ်ဒီးအဝၤသံဝဲဒၣ်အဂ့ၢ်န့ၣ်အဝဲ အဟုးဆါထီၣ်သတူၢ်ကလာ်ဒီးဆံးစၢ်ထီၣ်အဖိလီၤ.",
			"20": "<sup>20</sup> ဘူးလၢအကသံန့ၣ်ပိာ်မုၣ်လၢအမၤစၢၤအီၤန့ၣ်စံးဘၣ်အီၤ, “အိၣ်ဒီးတၢ်သးဒူတက့ၢ်. နမၤန့ၢ်ဖိခွါတဂၤလီၤ.” ဘၣ်ဆၣ်ဒီးတကနာ်ဃုာ်ဝဲဘၣ်ဒီးတစံးဆၢအီၤတၢ်နီတမံၤဘၣ်.",
			"21": "<sup>21</sup> ပိာ်မုၣ်န့ၣ်ယုၢ်အဖိအမံၤလၢစီၤအံကဘိး, အခီပညီမ့ၢ်ဝဲ, “ကစၢ်ယွၤအလၤကပီၤပာ်တ့ၢ်ကွံာ်ကီၢ်အံၣ်စရ့လးလီၤ.” မ့ၢ်တၢ်ဒုးနဲၣ်လၢတၢ်မၤန့ၢ်ယွၤအတၢ်အၢၣ်လီၤအီလီၤအတလါစီ ဆှံဒီးအမံၤပှၢ်ဒီးအဝၤအတၢ်သံန့ၣ်အပနီၣ်လီၤ.",
			"22": "<sup>22</sup> အဝဲဒၣ်စံးဝဲ, “ကစၢ်ယွၤအလၤကပီၤပာ်တ့ၢ်ကွံာ်ကီၢ်အံၣ်စရ့လးလံ. အဂ့ၢ်ဒ်အံၤကစၢ်ယွၤအတၢ်အၢၣ်လီၤအီလီၤအတလါ စီဆှံဘၣ်တၢ်မၤန့ၢ်အီၤလံ.”"
		},
		"5": {
			"1": "<sup>1</sup> ပှၤဖလ့ၡသးဖိတဖၣ်မၤန့ၢ်ယွၤအတၢ်အၢၣ်လီၤအီလီၤအတလါစီဆှံ ဝံၤအလီၢ်ခံန့ၣ်အဝဲသ့ၣ်စိာ်ကွံာ်အီၤလၢဝ့ၢ်အ့ဘ့ၣ်န့စၢ်ဆူ ဝ့ၢ်အၤစဒိးလီၤ.",
			"2": "<sup>2</sup> လဲၤစိာ်ဝဲဆူအကစၢ်ဒၤကိၣ်အတၢ်လုၢ်လီၢ်အပူၤ ဒီးပာ်အီၤဖဲတၢ်ဂီၤန့ၣ်အကပၤလီၤ.",
			"3": "<sup>3</sup> လၢခံတနံၤမုၢ်ဆ့ၣ်ထီၣ်ဂီၤဂီၤန့ၣ်ပှၤဝ့ၢ်ဖိလၢအၤစဒိးတဖၣ် ထံၣ်ဘၣ်လၢအတၢ်ဂီၤဒၤကိၣ်န့ၣ်လီၤဃံၤအီထီလာ်လၢဟီၣ်ခိၣ်လိၤ လၢယွၤအတၢ်အၢၣ်လီၤအီလီၤအတလါစီဆှံအမဲာ်ညါန့ၣ်လီၤ. မၤသးဒ်န့ၣ်ဒီး, အဝဲသ့ၣ်ဝံၣ်ထီၣ်အီၤဒီးပာ်ကဒါက့ၤအီၤလၢအလီၢ်လီၤ.",
			"4": "<sup>4</sup> လၢမုၢ်ဆ့ၣ်ဝါထီၣ်ကဒီးတနံၤဂီၤဂီၤန့ၣ်အဝဲသ့ၣ်ထံၣ်လၢတၢ် ဂီၤန့ၣ်လီၤဃံၤကဒီးလၢယွၤအတၢ်အၢၣ်လီၤအီလီၤအတလါစီဆှံ အမဲာ်ညါန့ၣ်လီၤ. အခဲအံၤတဘျီန့ၣ်အခိၣ်ဒီးအစုတဖၣ်ကၢ်ကွံာ် ဝဲဒီးဒါလီၤအသးလၢတြဲၤအကျဲစၢၤဒီးအိၣ်တ့ၢ်ဒၣ်ထဲအမိၢ်ပှၢ် ဧိၤန့ၣ်လီၤ.",
			"5": "<sup>5</sup> (လၢတၢ်န့ၣ်အဃိ, တုၤမုၢ်မဆါတနံၤအံၤ, ဒၤကိၣ်အပှၤလုၢ်တၢ်အခိၣ်တဖၣ် ဒီးပှၤဘူၣ်ထီၣ်ဘါထီၣ်အီၤတဖၣ်ခဲလၢာ်လၢဝ့ၢ်အၤစဒိး အပူၤန့ၣ်လဲၤခီတၢ်လီၢ်န့ၣ်အဖီခိၣ်ဒီးတဟးဝဲဒၣ်လၢအလိၤဘၣ်.)",
			"6": "<sup>6</sup> ယွၤစံၣ်ညီၣ်ဝ့ၢ်အၤစဒိးအပှၤဂီၢ်မုၢ်တဖၣ်ဆါဆါကလဲာ်ဒီးမၤပျံၤမၤဖုးအီၤလီၤ. ယွၤစံၣ်ညီၣ်အဝဲသ့ၣ်ဒီးကယဲၢ်ပှၤအိၣ်ဝးတရံးဖဲတၢ်လီၢ်န့ၣ် ခီဖျိတၢ်ဒုးလီၤဘၣ်အဝဲသ့ၣ်လၢ ကအိၣ်ဒီးတၢ်ဆါအချံထီၣ်ဒီးညိး တဖၣ်လီၤ.",
			"7": "<sup>7</sup> ဖဲအဝဲသ့ၣ်ထံၣ်လၢတၢ်န့ၣ်မၤအသးဒီးအဝဲသ့ၣ်စံးဝဲ, “ကီၢ်အံၣ်စရ့လးအကစၢ်ယွၤစံၣ်ညီၣ်ပှၤဒီးပကစၢ်ဒၤကိၣ်လီၤ. ပပျဲယွၤအတၢ်အၢၣ်လီၤအီလီၤအတလါအိၣ်ဒီးပှၤယံာ်ယံာ်ဖဲအံၤ တသ့လၢၤဘၣ်.”",
			"8": "<sup>8</sup> မၤသးဒ်န့ၣ်ဒီး, အဝဲသ့ၣ်ဆှၢလီၤပှၤစိာ်တၢ်ကစီၣ်တဖၣ်ဒီး ကိးဖှိၣ်ပှၤဖလ့ၡသးဖိအစီၤပၤယဲၢ်ဂၤလိာ်န့ၣ်ဒီးသံကွၢ်ဝဲ, “မ့ၢ်ပကမၤကီၢ်အံၣ်စရ့လးအကစၢ်ယွၤအတၢ်အၢၣ်လီၤအီလီၤအတလါ စီဆှံန့ၣ်ဒ်လဲၣ်.” အဝဲသ့ၣ်စံးဝဲ, “လဲၤစိာ်အီၤဆူဝ့ၢ်ကၤသးတက့ၢ်.” မၤသးဒ်န့ၣ်ဒီးအဝဲသ့ၣ်လဲၤစိာ်အီၤဆူဝ့ၢ်ကၤသး, လၢအမ့ၢ်ပှၤဖလ့ၡသးဖိအဝ့ၢ်အဂၤတဖျၢၣ်န့ၣ်လီၤ.",
			"9": "<sup>9</sup> ဘၣ်ဆၣ်ဒီးဖဲအလဲၤတုၤဃီၤဖဲန့ၣ်န့ၣ်, ယွၤစံၣ်ညီၣ်စ့ၢ်ကီး ဝ့ၢ်အဝဲန့ၣ်, ဒီးဒုးအိၣ်ထီၣ်တၢ်ပျံၤတၢ်ဖုးဖးဒိၣ်လီၤ. အဝဲစံၣ်ညီၣ်အဝဲသ့ၣ်လၢတၢ်ဆါအချံထီၣ်ဒီးညိးတဖၣ်လၢအဘၣ်လၢ ကယဲၢ်ပှၤဝ့ၢ်ဖိခဲလၢာ်သးပှၢ်သးစၢ်ကိးဂၤဒဲးန့ၣ်လီၤ.",
			"10": "<sup>10</sup> မၤသးဒ်န့ၣ်ဒီးအဝဲသ့ၣ်ဆှၢလီၤကီၢ်အံၣ်စရ့လးအကစၢ်ယွၤအတၢ် အၢၣ်လီၤအီလီၤအတလါစီဆှံဆူဝ့ၢ်ဧ့ကြိၣ်လၢအမ့ၢ်ပှၤဖလ့ၡသးဖိအဝ့ၢ်အဂၤတဝ့ၢ်န့ၣ်လီၤ. ဘၣ်ဆၣ်ဒီးဖဲအတုၤဖဲန့ၣ်ဒီးပှၤဂီၢ်မုၢ်ကိးပသူထီၣ်ဝဲ, “အဝဲသ့ၣ်ဟဲစိာ်ကီၢ်အံၣ်စရ့လးအကစၢ်ယွၤအတၢ် အၢၣ်လီၤအီလီၤအတလါစီဆှံဖဲအံၤ, ဒ်သိးအကမၤသံပှၤခဲလၢာ်န့ၣ်လီၤ.”",
			"11": "<sup>11</sup> မၤကဒီးတစု, အဝဲသ့ၣ်ကိးန့ၢ်ပှၤဖလ့ၡသးဖိအစီၤပၤတဖၣ်ဒီးစံးဝဲ, “ဆှၢက့ၤကီၢ်အံၣ်စရ့လးအတၢ်အၢၣ်လီၤအီလီၤအတလါစီဆှံဆူ အလီၢ်ဒၣ်ဝဲဒ်သိးအသုတမၤသံပှၤဒီးပဟံၣ်ဖိဃီဖိတဖၣ်တဂ့ၤန့ၣ် တက့ၢ်.” တၢ်လီၤပျံၤလီၤဖုးဖးဒိၣ်အိၣ်ဝဲသကုၤလၢဝ့ၢ်ပူၤလၢ ကစၢ်ယွၤစံၣ်ညီၣ်အဝဲသ့ၣ်နးနးကလဲာ်အဃိလီၤ.",
			"12": "<sup>12</sup> ပှၤလၢအတသံဘၣ်တဖၣ်ဒၣ်လဲာ်န့ၣ်, ဒိးဘၣ်တၢ်ဆါအချံထီၣ်ဒီးညိးတဖၣ်ဒီး ပှၤဂီၢ်မုၢ်ကိးပသူထီၣ်ဆူအကစၢ်တဖၣ်အအိၣ်လၢတၢ်မၤစၢၤ အဂီၢ်လီၤ."
		},
		"6": {
			"1": "<sup>1</sup> ဖဲယွၤအတၢ်အၢၣ်လီၤအီလီၤအတလါစီဆှံအိၣ်လၢ ကီၢ်ဖလ့ၡသးအပူၤနွံလါဝံၤအလီၢ်ခံန့ၣ်,",
			"2": "<sup>2</sup> ပှၤဂီၢ်မုၢ်ကိးထီၣ်ပှၤလုၢ်တၢ်အခိၣ်တဖၣ်ဒီးပှၤမၤကဒါမဲာ်တဖၣ် ဒီးသံကွၢ်ဝဲ, “မ့ၢ်ပကဘၣ်မၤယွၤအတၢ်အၢၣ်လီၤအီလီအတလါဒ်လဲၣ်. ပမ့ၢ်ဆှၢကဒါက့ၤအီၤဆူတၢ်ဘၣ်ဃးဒီးအီၤအလီၢ်န့ၣ် ပကဘၣ်ဆှၢအီၤလၢတၢ်မနုၤတမံၤလဲၣ်.”",
			"3": "<sup>3</sup> အဝဲသ့ၣ်စံးဆၢဝဲဒၣ်, “သုမ့ၢ်ဆှၢက့ၤကီၢ်အံၣ်စရ့လးအကစၢ် ယွၤအတလါစီဆှံဒီးအလီၢ်အိၣ်ဝဲလၢသုကဘၣ်ဟ့ၣ်ဃုာ်ဒီး တၢ်ဟ့ၣ်ကနၢၤတမံၤဆူအအိၣ်သပှၢ်ကတၢၢ်လၢ တၢ်လိးက့ၤသုတၢ်ဒဲးဘးအဂီၢ် လီၤ. ယွၤအတၢ်အၢၣ်လီၤအီလီၤအတလါစီဆှံန့ၣ်တၢ်ဟ့ၣ်ကနၢၤမ့ၢ် တအိၣ်နီတမံၤဒီး တဘၣ်က့ၤကဒါက့ၤဝဲဘၣ်. လၢကျဲဒ်အံၤန့ၣ်သု ကဘၣ်တၢ်မၤဘျါက့ၤသုဒီးသုကနၢ်ပၢၢ်လၢဘၣ်မနုၤအဃိအဝဲစံၣ်ညီၣ် သုတဘိယူာ်ဃီလဲၣ်အဂ့ၢ်န့ၣ်လီၤ.”",
			"4": "<sup>4</sup> ပှၤဂီၢ်မုၢ်သံကွၢ်ဝဲ, “ပကဘၣ်ဆှၢလီၤတၢ်ဟ့ၣ်ကနၢၤမနုၤလဲၣ်.” ဒီးအဝဲသ့ၣ်စံးဆၢဝဲဒၣ်, “တၢ်အချံထီၣ်ဒီးညိးအဂီၤသိအသး လၢထူယဲၢ်ခါဒီးယုၢ်ဖိသိအသးလၢထူအဂီၤယဲၢ်ဒု, တခါစုာ်စုာ်န့ၣ်လၢပှၤဖလ့ၡသးဖိအစီၤပၤတဂၤစုာ်စုာ်အဂီၢ်လီၤ. တၢ်ဆါသံသတြိာ်တမံၤဃီန့ၣ်ဘၣ်တၢ်ဒုးလီၤဘၣ်အီၤလၢစီၤပၤ ယဲၢ်ဂၤအလိၤလီၤ.",
			"5": "<sup>5</sup> သုကဘၣ်မၤတၢ်ဂီၤသိအသးတၢ်အချံထီၣ်ဒီးညိးဒီးယုၢ်ဖိ လၢအမၤဟးဂီၤသုကီၢ်ဒီးသုကဘၣ်ဟ့ၣ်တၢ်လၤကပီၤဆူ ကီၢ်အံၣ်စရ့လးအကစၢ်ယွၤအအိၣ်န့ၣ်လီၤ. ဘၣ်သ့ၣ်သ့ၣ်အဝဲကဆိကတီၢ်တၢ်စံၣ်ညီၣ်သု, သုကစၢ်တဖၣ်ဒီးသုကီၢ်လီၤ.",
			"6": "<sup>6</sup> သုဘၣ်မၤကိၤသုခိၣ်ဒ်ကီၢ်အဲၤကူပတူးအစီၤပၤဒီးပှၤအဲၤကူပတူးဖိတဖၣ်အသိးန့ၣ် ဘၣ်မနုၤလဲၣ်. ကစၢ်ယွၤမၤပျုၢ်တ့ၢ်အဝဲ သ့ၣ်တုၤဒၣ်လဲာ်အဝဲသ့ၣ်ပျဲပှၤအံၣ်စရ့လးဖိတဖၣ်ဟးထီၣ်ကွံာ် လၢကီၢ်အဲၤကူပတူးဒ်လဲၣ်န့ၣ်သးပ့ၤနီၣ်တဂ့ၤ.",
			"7": "<sup>7</sup> မၤသးဒ်န့ၣ်ဒီး, ကတဲာ်ကတီၤလ့ၣ်ကဟၣ်အသီတဆိဒီးဂီၤဖံးမိၢ်လၢ တၢ်တပာ်ထီၣ်ဘၣ်နီၣ်ယိးဘိလၢအဖီခိၣ်နီတစုဘၣ်ခံဒုတက့ၢ်. စၢတံၢ်အီၤလၢလ့ၣ်ကဟၣ်ဒီးနီၣ်က့ၤအဖိသးစၢ်တဖၣ်ဆူဘုဖီအိၣ်တက့ၢ်.",
			"8": "<sup>8</sup> ဟံးန့ၢ်ယွၤအတၢ်အၢၣ်လီၤအီလီၤအတလါ, ပာ်ထီၣ်အီၤလၢလ့ၣ်ကဟၣ်ဖီခိၣ်ဒီး လၢအကပၤန့ၣ်ပာ်တလါတဖျၢၣ်လၢတၢ်ဒၢနုာ်တၢ်ဂီၤသိအသးလၢထူတဖၣ် လၢနကဆှၢလီၤဒ်တၢ်ဟ့ၣ်ကနၢၤတမံၤအသိးဆူအအိၣ် လၢတၢ်လိးက့ၤသုတၢ်ဒဲးဘးတဖၣ်အဂီၢ်တက့ၢ်. နီၣ်ထီၣ်လ့ၣ်ကဟၣ်န့ၣ်လၢကျဲဖီခိၣ်ဝံၤဒီးပျဲအလဲၤဒၣ်တၢ်တက့ၢ်.",
			"9": "<sup>9</sup> တုၤနုၤတစုကွၢ်ထွဲအတၢ်လဲၤတက့ၢ်. ဒီးမ့ၢ်လဲၤတၢ်လိၤလိၤဆူ ဝ့ၢ်ဘ့ၤသၡ့မ့ၣ်န့ၣ်, တၢ်အံၤအခီပညီမ့ၢ်ဝဲကီၢ်အံၣ်စရ့လးအကစၢ်ယွၤဆှၢလီၤတၢ်နးတၢ်ဖှီၣ်အၢအၢသီသီလၢပဖီခိၣ်လီၤ. ဘၣ်ဆၣ်ဒီးမ့တမ့ၢ်ဒ်န့ၣ်ဘၣ်န့ၣ်, ပကသ့ၣ်ညါလၢအဝဲတဆှၢလီၤတၢ်သံသတြိာ်ဘၣ်. မ့ၢ်ဒၣ်တၢ်ဘၣ်ဆၢၣ်ဘၣ်တီၤတမံၤန့ၣ်လီၤ.”",
			"10": "<sup>10</sup> အဝဲသ့ၣ်မၤဝဲဒ်တၢ်စံးဘၣ်တဲဘၣ်တ့ၢ်အီၤအသိးန့ၣ်လီၤ. အဝဲသ့ၣ်ဟံးန့ၢ်ဂီၤဖံးမိၢ်ခံဒုဒီးစၢထီၣ်အီၤလၢလ့ၣ်ကဟၣ် ဒီးကးတံာ်ဂီၤဖံးသးစၢ်ဖိတဖၣ်လၢဘုဖီပူၤန့ၣ်လီၤ.",
			"11": "<sup>11</sup> အဝဲသ့ၣ်ပာ်ထီၣ်တၢ်အၢၣ်လီၤအီလီၤအတလါစီဆှံလၢလ့ၣ်ကဟၣ်အပူၤ ဃုာ်ဒီးတလါလၢတၢ်ဒၢနုာ်တၢ်ဂီၤသိအသးလၢထူတဖၣ်, ယုၢ်ဖိဒီးတၢ်ချံညိးထီၣ်တဖၣ်န့ၣ်လီၤ.",
			"12": "<sup>12</sup> ဂီၤဖံးမိၢ်တဖၣ်စးထီၣ်လဲၤတၢ်လၢကျဲမုၢ်ခိၣ်ဆူဝ့ၢ်ဘ့ၤသၡ့ မ့ၣ်ဒီးလဲၤလိၤလိၤဆူန့ၣ်လီၤ. ဒီးတလဲၤလီၤဆူကျဲကပၤဘၣ်. ဖဲအလဲၤတၢ်လၢကျဲမုၢ်ခိၣ်အလိၤန့ၣ်အဝဲသ့ၣ်ကိးတၢ်ဒီးလဲၤဝဲလီၤ. ပှၤဖလ့ၡသးဖိအစီၤပၤယဲၢ်ဂၤပိာ်ထွဲလ့ၣ်ကဟၣ်အခံ တုၤလၢဝ့ၢ်ဘ့ၤသၡ့မ့ၣ်အဆၢန့ၣ်လီၤ.",
			"13": "<sup>13</sup> ဝ့ၢ်ဘ့ၤသၡ့မ့ၣ်အပှၤဂီၢ်မုၢ်တဖၣ်ကူးက့ၤဘုကၠူၣ်လၢတၢ်တြီၤအပျီပူၤဒီးသတူၢ်ကလာ်ဖဲအကွၢ်ထီၣ်တၢ် ဒီးထံၣ်ဘၣ်ဝဲတၢ်အၢၣ်လီၤအီလီၤအတလါစီဆှံန့ၣ်လီၤ. တုၤအဝဲသ့ၣ်ထံၣ်ဘၣ်ဝဲဒီးအသးခုဒိၣ်ဒိၣ်ကလဲာ်လီၤ.",
			"14": "<sup>14</sup> လ့ၣ်ကဟၣ်န့ၣ်ဟဲတုၤဆူပျီတပျီလၢအဘၣ်ဃးဒီးပှၤတဂၤလၢအမံၤ မ့ၢ်စီၤယိၤၡူလၢအအိၣ်လၢဝ့ၢ်ဘ့ၤသၡ့မ့ၣ်န့ၣ်, ဒီးလ့ၣ်န့ၣ်အိၣ်ကတီၢ်ဝဲဖဲလ့ဖးဒိၣ်တဖျၢၣ်အဃၢၤန့ၣ်လီၤ. ပှၤဂီၢ်မုၢ်ကျီလီၤကလဲကွံာ်လ့ၣ်လၢတၢ်ဘှီအီၤဒီးသ့ၣ်ဒီးမၤသံ ဂီၤဖံးမိၢ်တဖၣ်ဒီးဆူးကဲၤထီၣ်အီၤဒ်တၢ်လုၢ်မ့ၣ်အူတမံၤ ဆူယွၤအအိၣ်န့ၣ်လီၤ.",
			"15": "<sup>15</sup> ပှၤလ့ၤဝံဖိတဖၣ်စိာ်ထီၣ်ယွၤအတၢ်အၢၣ်လီၤအီလီၤအတလါစီဆှံ ဃုာ်ဒီးတၢ်ဂီၤသိအသးလၢထူတဖၣ်အတလါဒီး ပာ်ထီၣ်အီၤလၢလ့ဖးဒိၣ်န့ၣ်အဖီခိၣ်လီၤ. ဝံၤဒီးဝ့ၢ်ဘ့ၤသၡ့မ့ၣ်အပှၤဂီၢ်မုၢ် လုၢ်ထီၣ်တၢ်လုၢ်မ့ၣ်အူတဖၣ်ဒီး တၢ်လုၢ်တၢ်ပာ်အဂၤတဖၣ်ဆူယွၤ အအိၣ်န့ၣ်လီၤ.",
			"16": "<sup>16</sup> ပှၤဖလ့ၡသးဖိအစီၤပၤယဲၢ်ဂၤကွၢ်အဝဲသ့ၣ်မၤတၢ်အံၤဝံၤဒီး က့ၤကဒါက့ၤဝဲဆူဝ့ၢ်ဧ့ကြိၣ်တနံၤဃီန့ၣ်လီၤ.",
			"17": "<sup>17</sup> ပှၤဖလ့ၡသးဖိတဖၣ်ဆှၢလီၤတၢ်အချံထီၣ်ဒီးညိးအဂီၤထူယဲၢ်ခါ ဆူယွၤအအိၣ်ဒ်တၢ်ဟ့ၣ်ကနၢၤအသိး လၢတၢ်လိးက့ၤတၢ်လၢအတၢ်ဒဲးဘးတဖၣ်အဂီၢ်, လၢဝ့ၢ်အၤစဒိး, ဝ့ၢ်ဂါစၤ, ဝ့ၢ်အၤၡကလိၣ်, ဝ့ၢ်ကၤသးဒီးဝ့ၢ်ဧ့ကြိၣ်အဂီၢ်တခါစုာ်စုာ်န့ၣ်လီၤ.",
			"18": "<sup>18</sup> အဝဲသ့ၣ်ဆှၢလီၤစ့ၢ်ကီးယုၢ်အဂီၤသိအသးလၢထူလၢဝ့ၢ်တဖၣ်လၢ အဘၣ်တၢ်ပၢအီၤလၢပှၤဖလ့ၡသးဖိအစီၤပၤယဲၢ်ဂၤအဂီၢ်, တဒုစုာ်စုာ်န့ၣ်, လၢဝ့ၢ်အိၣ်ဒီးအခိၣ်ဒူတဖၣ်အဂီၢ်ဒီးဒူသဝီ လၢတအိၣ်ဒီးအခိၣ်ဒူတဖၣ်အဂီၢ်စ့ၢ်ကီးလီၤ. လ့ဖးဒိၣ်လၢအအိၣ်လၢစီၤယိၤၡူအစံာ်ပျီပူၤလၢဝ့ၢ်ဘ့ၤသၡ့မ့ၣ်, လၢတၢ်ပာ်ထီၣ်ယွၤအတၢ်အၢၣ်လီၤအီလီၤအတလါန့ၣ်အိၣ်ဒံးဝဲဖဲန့ၣ် ဒ်တၢ်အုၣ်အသးတမံၤလၢတၢ်မၤတ့ၢ်အသးအဂီၢ်န့ၣ်လီၤ.",
			"19": "<sup>19</sup> ယွၤမၤသံတ့ၢ်ပှၤအဂၤနွံဆံလၢဝ့ၢ်ဘ့ၤသၡ့မ့ၣ်အပူၤလီၤ. အဂ့ၢ်ဒ်အံၤ, အဝဲသ့ၣ်အိးထီၣ်ကွၢ်နုာ်ဝဲဒၣ်ဆူတၢ်အၢၣ်လီၤအီ လီၤအတလါစီဆှံအပူၤအဃိလီၤ. ဒီးပှၤဂီၢ်မုၢ်ဟီၣ်ဝဲယၢၤဝဲလၢယွၤဒုးအိၣ်ထီၣ် တၢ်မၤသံမၤဝီလၢအဝဲသ့ၣ်အကျါဒ်န့ၣ်အဃိလီၤ.",
			"20": "<sup>20</sup> မၤသးဒ်န့ၣ်ဒီး, ပှၤဝ့ၢ်ဘ့ၤသၡ့မ့ၣ်ဖိတဖၣ်စံးဝဲ, “မ့ၢ်မတၤဆၢထၢၣ်လၢယွၤ, ကစၢ်ယွၤလၢအစီဆှံ တဂၤအံၤအမဲာ်ညါသ့ဝဲန့ၣ်လဲၣ်. လၢတၢ်သုးကွံာ်အီၤလၢပအိၣ်အဂီၢ် မ့ၢ်ပကဆှၢအီၤဆူတၢ်လီၢ်မတၤလဲၣ်.”",
			"21": "<sup>21</sup> အဝဲသ့ၣ်ဆှၢလီၤပှၤစိာ်တၢ်ကစီၣ်တဖၣ် ဆူပှၤဂီၢ်မုၢ်အိၣ်လၢဝ့ၢ်ကံးရယးယဧၤရံၣ်အပူၤလၢအကစံးဝဲ, “ပှၤဖလ့ၡသးဖိတဖၣ်ဆှၢကဒါက့ၤ ယွၤအတၢ်အၢၣ်လီၤအီလီၤအတလါစီဆှံလံ. ဟဲဒီးဟံးန့ၢ်အီၤတက့ၢ်.”"
		},
		"7": {
			"1": "<sup>1</sup> မၤသးဒ်န့ၣ်ဒီး, ပှၤဂီၢ်မုၢ်လၢဝ့ၢ်ကံးရယးယဧၤရံၣ်မၤန့ၢ်ယွၤ အတၢ်အၢၣ်လီၤအီလီၤအတလါစီဆှံ ဒီးလဲၤစိာ်ဝဲဆူပှၤတဂၤလၢ အမံၤမ့ၢ်စီၤအဘံနဒာ် အဟံၣ်လၢအအိၣ်လၢကစၢၢ်ကလိတဖျၢၣ်အဖီခိၣ်န့ၣ်လီၤ. အဝဲသ့ၣ်ပာ်စီဆှံထီၣ်စီၤအဘံနဒာ်အဖိခွါစီၤအလၤဧၤစၢ်လၢ အကကဲထီၣ်ပှၤအံးထွဲကွၢ်ထွဲတလါစီဆှံန့ၣ်လီၤ.",
			"2": "<sup>2</sup> ယွၤအတၢ်အၢၣ်လီၤအီလီၤအတလါစီဆှံအိၣ်ဝဲလၢဝ့ၢ်ကံးရယးယဧၤ ရံၣ်ဖးယံာ်ညါတုၤလၢအနံၣ်ခံဆံန့ၣ်လီၤ. လၢအကတီၢ်ဖဲအံၤအပူၤအတ့ၤန့ၣ်ပှၤအံၣ်စရ့လးဖိတဖၣ် ကိးပသူထီၣ်ဆူယွၤအအိၣ်လၢတၢ်မၤစၢၤအဂီၢ်လီၤ.",
			"3": "<sup>3</sup> စီၤၡမူၤအ့လးစံးဘၣ်ပှၤဂီၢ်မုၢ်, “သုမ့ၢ်ဃၣ်က့ၤသုသးဆူ ယွၤအအိၣ်လၢသူၣ်လၢသးဒီဖျၢၣ်ညါန့ၣ် သုကဘၣ်တၢၤကွံာ်ကယဲၢ်ပှၤ တခီဘီမုၢ်ဖိအကစၢ်တဖၣ်ဒီးကစၢ်မုၣ်ဧၤၡတြိးအဂီၤတဖၣ်လီၤ. ပာ်စီဆှံထီၣ်သုသးလၢာ်လၢာ်ဆ့ဆ့ဆူယွၤအအိၣ်ဒီး ဘူၣ်ထီၣ်ဘါထီၣ်ထဲအဝဲတဂၤဧိၤန့ၣ်တက့ၢ်. ဒီးအဝဲကအုၣ်က့ၤခီၣ်က့ၤသုလၢပှၤဖလ့ၡသးဖိတဖၣ်အစိကမီၤအ ဖီလာ်လီၤ.”",
			"4": "<sup>4</sup> မၤသးဒ်န့ၣ်ဒီး, ပှၤအံၣ်စရ့လးဖိတဖၣ်တၢၤကွံာ်ဘဧၤလးဒီးဧၤၡတြိးအတၢ်ဂီၤတၢ်ဖီၣ်စိးပျၤအသးတဖၣ်ဒီးဘူၣ်ထီၣ်ဘါထီၣ်ထဲ ယွၤတဂၤဧိၤန့ၣ်လီၤ.",
			"5": "<sup>5</sup> တုၤနုၤတစုစီၤၡမူၤအ့လးမၤလိာ်ကယဲၢ်ပှၤအံၣ်စရ့လးဖိတဖၣ် လၢကထံၣ်လိာ်သးဖဲဝ့ၢ်မံးစပၤန့ၣ်, ဒီးစံးဘၣ်အဝဲသ့ၣ်, “ယကဘါထုကဖၣ်တၢ်ဆူယွၤအအိၣ်လၢသုဂီၢ်ဖဲန့ၣ်လီၤ.”",
			"6": "<sup>6</sup> လၢတၢ်န့ၣ်အဃိအဝဲသ့ၣ်ပာ်ဖှိၣ်ထီၣ်အသးဖဲဝ့ၢ်မံးစပၤလီၤ. အဝဲသ့ၣ်ဒၢၣ်န့ၢ်ထံတနီၤဒီးလူလီၤအီၤဒ်တၢ်လုၢ်မၤဘူၣ်တမံၤ ဆူယွၤအအိၣ်ဒီးဒုၣ်တၢ်အီၣ်သ့တနံၤကျၢၤလီၤ. အဝဲသ့ၣ်စံး, “ပမၤတ့ၢ်တၢ်ဒဲးဘးထီဒါယွၤလီၤ.” (ဝ့ၢ်မံးစပၤန့ၣ်မ့ၢ်တၢ်လီၢ်လၢစီၤၡမူၤအ့လးမၤလိၤမၤဘၣ် တၢ်ဂ့ၢ်လိာ်ဘှီလိာ်တဖၣ်လၢပှၤအံၣ်စရ့လးဖိတဖၣ်အဘၢၣ်စၢၤန့ၣ်လီၤ.)",
			"7": "<sup>7</sup> ဖဲပှၤဖလ့ၡသးဖိတဖၣ်နၢ်ဟူလၢ ပှၤအံၣ်စရ့လးဖိတဖၣ်ပာ်ဖှိၣ်ထီၣ်အသးလၢဝ့ၢ်မံးစပၤန့ၣ်, ပှၤဖလ့ၡသးဖိအစီၤပၤယဲၢ်ဂၤစးထီၣ်ပာ်ဖှိၣ်အသးဒီးအပှၤတဖၣ် ဒ်သိးအကဒုးအဝဲသ့ၣ်အဂီၢ်န့ၣ်လီၤ. ပှၤအံၣ်စရ့လးဖိတဖၣ်နၢ်ဟူတၢ်ဂ့ၢ်န့ၣ်ဒီးပျံၤတၢ်ဖုးတၢ်လီၤ.",
			"8": "<sup>8</sup> ဒီးအဝဲသ့ၣ်စံးဘၣ်စီၤၡမူၤအ့လး, “ဘါထုကဖၣ်တၢ်တထံၣ်ဃီဆူကစၢ်ယွၤ အအိၣ်လၢအကအုၣ်က့ၤခီၣ်က့ၤပှၤလၢပှၤဖလ့ၡသးဖိအစုပူၤတက့ၢ်.”",
			"9": "<sup>9</sup> စီၤၡမူၤအ့လးမၤသံသိဖိတဒုဒီးဆူးကဲၤထီၣ်အီၤဒီဒု ဒ်တၢ်လုၢ်တၢ်ပာ်တမံၤဆူယွၤအအိၣ်လီၤ. အန့ၣ်ဝံၤဒီးအဝဲဘါထုကဖၣ်တၢ်ဆူယွၤအအိၣ်ဒ်သိးအကမၤစၢၤကီၢ်အံၣ်စရ့လး, ဒီးယွၤစံးဆၢအဝဲအတၢ်ထုကဖၣ်လီၤ.",
			"10": "<sup>10</sup> ဖဲစီၤၡမူၤအ့လးလုၢ်ထီၣ်တၢ်လုၢ်မၤဘူၣ်ဆူယွၤအအိၣ်အခါန့ၣ်, ပှၤဖလ့ၡသးဖိတဖၣ်ဟဲထီၣ်ဆူညါလၢကဒုးတၢ်အဂီၢ်လီၤ. ဖဲန့ၣ်တကီၢ်ခါယွၤမၤလီသီၣ်လီသဲထီဒါအဝဲသ့ၣ်လီၤ. အဝဲသ့ၣ်အသးကဒံကဒါကွံာ်ဝဲလၢာ်လၢာ်ဆ့ဆ့ဒီးဃ့ၢ်ကွံာ်လၢ တၢ်ပျံၤတၢ်ဖုးဖးဒိၣ်အပူၤလီၤ.",
			"11": "<sup>11</sup> ပှၤအံၣ်စရ့လးဖိတဖၣ်ဟးထီၣ်လၢဝ့ၢ်မံးစပၤဒီးလူၤဃီၤပှၤဖလ့ၡသးဖိတဖၣ် တုၤလၢဝ့ၢ်ဘ့ၤသကၢ်ဒီးမၤသံကွံာ်အဝဲသ့ၣ်လၢ ကျဲဒီဘိညါန့ၣ်လီၤ.",
			"12": "<sup>12</sup> အန့ၣ်တစုစီၤၡမူအ့လးဟံးန့ၢ်လၢၢ်တဖျၢၣ်ဒီးပာ်လီၤအီၤဖဲ ဝ့ၢ်မံးစပၤဒီးဝ့ၢ်ၡ့ၣ်အဘၢၣ်စၢၤဒီးစံးဝဲ, “ယွၤမၤစၢၤတ့ၢ်ပှၤကျဲဒီဘိညါလီၤ.” ဒီးယုၢ်ဝဲအမံၤလၢ “အ့ဘ့ၤန့စၢ်” လီၤ.",
			"13": "<sup>13</sup> မၤသးဒ်န့ၣ်ဒီး, ပှၤဖလ့ၡသးဖိတဖၣ်ဘၣ်တၢ်မၤနၢၤကွံာ်အီၤဒီး ယွၤတြီဃာ်အဝဲသ့ၣ်လၢတၢ်နုာ်လီၤဒုးကီၢ်အံၣ်စရ့လးအလီၢ် ကဝီၤန့ၣ်တစိၤဒၣ်စီၤၡမူအ့လးအိၣ်မူဝဲအဖၢမုၢ်န့ၣ်လီၤ.",
			"14": "<sup>14</sup> ဝ့ၢ်ကိးဝ့ၢ်ဒဲးလၢပှၤဖလ့ၡသးဖိတဖၣ်ဒုးန့ၢ်တ့ၢ်ဝဲလၢဝ့ၢ် ဧ့ကြိၣ်ဒီးဝ့ၢ်ကၤသးအဘၢၣ်စၢၤတဖၣ်ဘၣ်တၢ်ဟ့ၣ်က့ၤအီၤဆူကီၢ် အံၣ်စရ့လး, ဒီးလၢတၢ်န့ၣ်အဃိကီၢ်အံၣ်စရ့လးမၤန့ၢ်က့ၤကယဲၢ်အထံအကီၢ်အလီၢ်အကျဲလီၤ. ဒီးတၢ်ဃူတၢ်ဖိးအိၣ်ဝဲစ့ၢ်ကီးလၢပှၤ အံၣ်စရ့လးဖိတဖၣ်ဒီးပှၤကနၤဧၣ်ဖိတဖၣ်အဘၢၣ်စၢၤန့ၣ်လီၤ.",
			"15": "<sup>15</sup> စီၤၡမူၤအ့လးပၢတ့ၢ်ကီၢ်အံၣ်စရ့လးယံာ်ဝဲလၢအသးသမူ ဒီစိၤညါန့ၣ်လီၤ.",
			"16": "<sup>16</sup> ကိးနံၣ်ဒဲးန့ၣ်အဝဲလဲၤဟးတရံးဝဲဆူဝ့ၢ်ဘ့ၤသ့လး, ဝ့ၢ်ကံးလကၤလးဒီးဝ့ၢ်မံၣ်စပၤလီၤ. ဒီးလၢတၢ်လီၢ်ကိးပူၤဒဲးအံၤန့ၣ် စီၤၡမူၤအ့လးမၤလိၤမၤဘၣ်တၢ်ဂ့ၢ်လိာ်ဘှီလိာ် တဖၣ်န့ၣ်လီၤ.",
			"17": "<sup>17</sup> အန့ၣ်ဝံၤဒီးအဝဲက့ၤကဒါက့ၤဝဲဆူအဟံၣ်လၢဝ့ၢ်ရၤမါအပူၤ, ဖဲအဝဲမၤစ့ၢ်ကီးတၢ်ဒ်ပှၤစံၣ်ညီၣ်ကွီၢ်အသိးန့ၣ်လီၤ. လၢဝ့ၢ်ရၤမါအပူၤန့ၣ်အဝဲသူၣ်ထီၣ်တၢ်လုၢ်လီၢ်တခါဆူယွၤအအိၣ်လီၤ."
		},
		"8": {
			"1": "<sup>1</sup> ဒီးတုၤစီၤၡမူၤအ့လးအသးပှၢ်ထီၣ်န့ၣ်, အဝဲဒုးကဲထီၣ်အဖိခွါတဖၣ် လၢပှၤစံၣ်ညီၣ်ကွီၢ်တဖၣ်လၢကီၢ်အံၣ်စရ့လးအပူၤလီၤ.",
			"2": "<sup>2</sup> အဖိခွါအဒိၣ်တဂၤန့ၣ်အမံၤမ့ၢ်ဝဲစီၤယိၤအ့လးဒီးအဆံးတဂၤ မ့ၢ်စီၤအဘံယၤလီၤ. အဝဲသ့ၣ်မ့ၢ်ပှၤစံၣ်ညီၣ်ကွီၢ်တဖၣ်လၢဝ့ၢ်ဘ့ၢ်ၡဘၤအပူၤန့ၣ်လီၤ.",
			"3": "<sup>3</sup> ဘၣ်ဆၣ်ဒီး, အဝဲသ့ၣ်တမၤထွဲအပၢ်အဒိအတဲာ်ဘၣ်. အဝဲသ့ၣ်အသးစဲဒၣ်ထဲလၢကမၤန့ၢ်တိၢ်ဧိၤစ့ဧိၤန့ၣ်လီၤ. လၢတၢ်န့ၣ်အဃိအဝဲသ့ၣ်တူၢ်လိာ်ခိၣ်ဖးလာ်ဆှိးတဖၣ်ဒီးတစံၣ် ညီၣ်တဲာ်တၢ်ဂ့ၢ်တၢ်ကျိၤတဖၣ်လၢတၢ်သူၣ်တီသးလိၤအပူၤဘၣ်လီၤ.",
			"4": "<sup>4</sup> တုၤနုၤတစုကယဲၢ်ကီၢ်အံၣ်စရ့လးဖိအခိၣ်အနၢ်တဖၣ်ထံၣ်လိာ်ပာ်ဖှိၣ်ထီၣ်သး ဒီးလဲၤဆူစီၤၡမူၤအ့လးအအိၣ်လၢဝ့ၢ်ရၤမါအ ပူၤ,",
			"5": "<sup>5</sup> ဒီးစံးဘၣ်အီၤ, “ကွၢ်ကွၢ်, နသးပှၢ်ထီၣ်လံ. ဒီးနဖိခွါတဖၣ်န့ၣ်တမၤထွဲနဒိနတဲာ်ဘၣ်. လၢတၢ်န့ၣ်အဃိခဲအံၤန့ၣ်, ဃုထၢပာ်လီၤန့ၢ်ပှၤစီၤပၤတဂၤလၢ ကပၢတၢ်လၢပဖီခိၣ်, ဒ်သိးပကအိၣ်ဒီးစီၤပၤတဂၤဒ်ထံကီၢ်အဂၤတဖၣ်အသိးန့ၣ်တက့ၢ်.”",
			"6": "<sup>6</sup> စီၤၡမူၤအ့လးတဘၣ်သူၣ်ဘၣ်သးလၢအဝဲသ့ၣ်အတၢ်ဃ့န့ၢ်စီၤပၤ တဂၤအဂီၢ်န့ၣ်ဘၣ်. အဃိဒီး, အဝဲဘါထုကဖၣ်တၢ်ဆူ ယွၤအအိၣ်လီၤ.",
			"7": "<sup>7</sup> ဒီးယွၤစံးဘၣ်အီၤ, “ဒိကနၣ်တၢ်ကိးမံၤဒဲးလၢပှၤဂီၢ်မုၢ် စံးဘၣ်နၤတက့ၢ်. ပှၤတဂၤလၢအဝဲသ့ၣ်သမၢဂ့ၢ်လိာ်အီၤန့ၣ်တမ့ၢ်နၤဘၣ်. ယမ့ၢ်ပှၤတဂၤလၢအဝဲသ့ၣ်သမၢဂ့ၢ်လိာ်အီၤဒ်အစီၤပၤအသိးန့ၣ် လီၤ.",
			"8": "<sup>8</sup> စးထီၣ်လၢယထုးထီၣ်ကွံာ်အဝဲသ့ၣ်လၢကီၢ်အဲၤကူပတူးအပူၤလံၤ လံၤန့ၣ်အဝဲသ့ၣ်ဃၣ်ကွံာ်အသးလၢယအိၣ်ဒီးဘူၣ်ထီၣ်ဘါထီၣ်ကစၢ် အဂၤတဖၣ်, ဒီးခဲအံၤအဝဲသ့ၣ်မၤဘၣ်နၤဒ်အမၤတ့ၢ်ယၤထီဘိ အသိးန့ၣ်လီၤ.",
			"9": "<sup>9</sup> မၤသးဒ်န့ၣ်ဒီးခဲအံၤ, ဒိကနၣ်အဝဲသ့ၣ်တက့ၢ်. ဘၣ်ဆၣ်ဒီးဟ့ၣ်ပလီၢ်ပဒီအဝဲသ့ၣ်အသးဃံးဃံးဒီး တဲနၢ်ပၢၢ်အဝဲသ့ၣ်လၢအစီၤပၤတဖၣ်ကမၤအီၤဒ်လဲၣ်အဂ့ၢ်တက့ၢ်.”",
			"10": "<sup>10</sup> စီၤၡမူၤအ့လးတဲဘၣ်ပှၤဂီၢ်မုၢ်လၢအဃ့အီၤစီၤပၤတဂၤန့ၣ် ကယဲၢ်တၢ်ကိးမံၤဒဲးလၢယွၤစံးဘၣ်တ့ၢ်အီၤန့ၣ်လီၤ.",
			"11": "<sup>11</sup> စီၤၡမူၤအ့လးစံးဝဲ, “အအံၤမ့ၢ်တၢ်လၢသုစီၤပၤကမၤဘၣ်သု န့ၣ်လီၤ. အဝဲကဒုးကဲထီၣ်သုဖိခွါတဖၣ်လၢအသုးဖိတဖၣ်, တနီၤကမၤတၢ်လၢအဝဲအလ့ၣ်ကဟၣ်ဒုးသုးတဖၣ်အဂီၢ်ဒီးပှၤအဂၤတဖၣ် ကဃ့ၢ်လၢအဝဲအလ့ၣ်ကဟၣ်ဒုးသုးတဖၣ်အမဲာ်ညါလီၤ.",
			"12": "<sup>12</sup> အဝဲကဒုးကဲထီၣ်အီၤတနီၤလၢပှၤအဂၤတကထိအခိၣ်ဒီးတနီၤလၢပှၤ အဂၤယဲၢ်ဆံအခိၣ်လီၤ. သုဖိခွါတဖၣ်ကဘၣ်ထူန့ၢ်အဝဲအစံာ်တဖၣ်, ကူးန့ၢ်က့ၤအဘုဧိၤဟုဧိၤ, ဒီးဘှီန့ၢ်အစုကဝဲၤဒီးတၢ်အပီးအလီလၢအလ့ၣ်ကဟၣ်ဒုးသုးတဖၣ် အဂီၢ်န့ၣ်လီၤ.",
			"13": "<sup>13</sup> သုဖိမုၣ်တဖၣ်ကဘၣ်မၤဃါဃုာ်တၢ်နၢမူအသိလၢအဝဲအဂီၢ်ဒီးမၤ တၢ်ဒ်အပှၤဖီမ့ၤဖိတဖၣ်ဒီးအပှၤဘၢကိၣ်တဖၣ်လီၤ.",
			"14": "<sup>14</sup> အဝဲကဟံးန့ၢ်ကွံာ်သုစံာ်ဧိၤပှဲၤဧိၤ, စပံးလီၢ်လၢအဂ့ၤကတၢၢ်, သ့ၣ်စၤယံးအထံးတဖၣ်ဒီးဟ့ၣ်အီၤဆူ အပှၤခိၣ်ပှၤနၢ်တဖၣ်အအိၣ်လီၤ.",
			"15": "<sup>15</sup> အဝဲကဟံးန့ၢ်ကွံာ်သုဘုဧိၤဟုဧိၤဒီးစပံးသၣ်တဖၣ်ဆံဆဲၣ်ပူတပူလၢ အနူၢ်ဧိၤစီၤဧိၤအပဒိၣ်ပပှၢ်တဖၣ်ဒီးပဒိၣ်ပပှၢ်အဂၤတဖၣ် အဂီၢ်လီၤ.",
			"16": "<sup>16</sup> အဝဲကဟံးန့ၢ်ကွံာ်သုကုၢ်သုပှၤတဖၣ်ဒီးသုဂီၤဘုၣ်ဂီၤဖံး တဖၣ်ဒီးကသ့ၣ်ယီၤအဂ့ၤကတၢၢ်တဖၣ်ဒီးကမၢအမၤတၢ်လၢအဂီၢ်န့ၣ် လီၤ.",
			"17": "<sup>17</sup> အဝဲကဟံးန့ၢ်ကွံာ်သုသိအဖုအဂီၢ်တဖၣ်ဆံဆဲၣ်ပူတပူလီၤ. ဒီးသုနီၢ်ကစၢ်ဒၣ်ဝဲသုကကဲထီၣ်အကုၢ်အပှၤတဖၣ်န့ၣ်လီၤ.",
			"18": "<sup>18</sup> ဖဲအဆၢကတီၢ်န့ၣ်တုၤဃီၤဒီး, သုက, ကဒူးကဒ့ၣ်တၢ်ခၣ်ဟ့သးလၢ သုစီၤပၤ, စီၤပၤလၢသုနီၢ်ကစၢ်ဒၣ်ဝဲဃုထၢတ့ၢ်အီၤအဃိလီၤ. ဘၣ်ဆၣ်ယွၤတဒိကနၣ်ဘၣ်သုတၢ်ကဒူးကဒ့ၣ်တဖၣ်ဘၣ်.”",
			"19": "<sup>19</sup> ပှၤဂီၢ်မုၢ်တကနၣ်ဃုာ်စီၤၡမူၤအ့လးနီတစဲးဘၣ်. မ့မ့ၢ်အဝဲသ့ၣ်စံးဝဲ, “အတွးတအိၣ်ဘၣ်. ပသးလီစီၤပၤတဂၤ,",
			"20": "<sup>20</sup> ဒ်သိးပကလီၤဂာ်ဒ်ထံကီၢ်အဂၤတဖၣ်အသိး, အိၣ်ဒီးပစီၤပၤဒၣ်ပဝဲလၢအပၢဘၣ်ပှၤဒီးဆှၢပှၤဆူတၢ်ဒုးပျီ ပူၤလၢပကဒုးပတၢ်ဒုးတဖၣ်အဂီၢ်န့ၣ်လီၤ.",
			"21": "<sup>21</sup> စီၤၡမူၤအ့လးကနၣ်တၢ်ကိးမံၤဒဲးလၢအဝဲသ့ၣ်စံးဝဲဝံၤဒီး, လဲၤတဲဘၣ်က့ၤတၢ်န့ၣ်ဆူယွၤအအိၣ်လီၤ.",
			"22": "<sup>22</sup> ယွၤစံးဆၢဝဲဒၣ်, “မၤဒ်အဝဲသ့ၣ်သးလီဝဲအသိးဒီးဟ့ၣ်အီၤ လၢစီၤပၤတဂၤတက့ၢ်.” တုၤနုၤတစုစီၤၡမူၤအ့လးတဲဘၣ်ပှၤကိးဂၤဒဲးလၢ ကီၢ်အံၣ်စရ့လးအပူၤလၢအကက့ၤဆူအဟံၣ်န့ၣ်လီၤ."
		},
		"9": {
			"1": "<sup>1</sup> ပှၤအိၣ်ဝဲတဂၤလၢအမ့ၢ်ပှၤထူးပှၤတီၤဒီးမ့ၢ်ပှၤအစိကမီၤအိၣ် လၢပှၤဂၤအဖီခိၣ်ဒီးအမံၤမ့ၢ်ဝဲ စီၤကံၣ်လၢစီၤဘံၣ်ယၤမံၣ်အဒူၣ်ပူၤန့ၣ်လီၤ. အဝဲမ့ၢ်စီၤစရိာ်အလံၤခွါ, စီၤအဘိၤအ့လးအဖိခွါ, ဒီးဘၣ်ထွဲဒီးစီၤအဖံၤအဒူၣ်ထၢအကျါဒူၣ်ထၢဖိတဒူၣ်လၢအမ့ၢ်စီၤဘကိရး အဟံၣ်ဖိဃီဖိန့ၣ်လီၤ.",
			"2": "<sup>2</sup> အဝဲအိၣ်ဒီးအဖိခွါတဂၤလၢအမံၤမ့ၢ်ဝဲစီၤစီလူး, ပှၤဒိၣ်တၢ်ဂ့ၤဖဲအဒိၣ်တုာ်ခိၣ်ပှဲၤဂ့ၤအကတီၢ်န့ၣ်လီၤ. စီၤစီလူးမ့ၢ်ပှၤအဂီၤထီန့ၣ်ပှၤအဂၤခဲလၢာ်လၢကီၢ်အံၣ်စရ့လးအပူၤ, ခိၣ်တဖျၢၣ်ဒီးဒိၣ်တၢ်ဂ့ၤန့ၣ်ပှၤအဂၤစ့ၢ်ကီးလီၤ.",
			"3": "<sup>3</sup> စီၤကံၣ်အကသ့ၣ်ယီၤတနီၤဟးဖျိးကျဲအဃိအဝဲစံးဘၣ်စီၤစီလူး, “ကိးန့ၣ်ကုၢ်တဖၣ်အကျါတဂၤဃုာ်ဒီးနၤဒီးလဲၤဃုထံၣ်က့ၤ ကသ့ၣ်ယီၤတဖၣ်တက့ၢ်.”",
			"4": "<sup>4</sup> အဝဲသ့ၣ်လဲၤသကုၤအကစၢၢ်ကလိကီၢ်အ့ဖရဲၣ်ဒီဘ့ၣ်ဒီးဆူကီၢ်ၡၤ လံၡၤအလီၢ်ကဝီၤဘၣ်ဆၣ်ဒီးတထံၣ်က့ၤဝဲဘၣ်. မၤသးဒ်န့ၣ်ဒီးလဲၤဆူညါဆူကီၢ်ၡၤလံၣ်လီၤ. ဘၣ်ဆၣ်ဒီးကသ့ၣ်ယီၤတဖၣ်တအိၣ်ဖဲန့ၣ်ဘၣ်. အန့ၣ်ဝံၤဒီးအဝဲသ့ၣ်လဲၤခီဂာ်ဘံၣ်ယၤမံၣ်အလီၢ်ကဝီၤဘၣ်ဆၣ် တထံၣ်ဒံးအဝဲသ့ၣ်ဘၣ်.",
			"5": "<sup>5</sup> ဖဲအဝဲသ့ၣ်ဟဲတုၤလၢကီၢ်စူာ်န့ၣ်စီၤစီလူးစံးဘၣ်အကုၢ်, “မ်ပက့ၤကဒါက့ၤဆူဟံၣ်တက့ၢ်. မ့တမ့ၢ်ဘၣ်ဒီးယပၢ် ကဆိကတီၢ် တၢ်ဆိကမိၣ်ဘၣ်ဃးကသ့ၣ်ယီၤအဂ့ၢ်ဒီးကစးထီၣ်ကိၢ်တၢ်ဂီၤ တၢ်လၢပဂီၢ်လီၤ.”",
			"6": "<sup>6</sup> ဒီးအကုၢ်စံးဆၢအီၤ, “အိၣ်ခိးဒၣ်ကလိာ်တက့ၢ်. လၢဝ့ၢ်အံၤအပူၤန့ၣ်ပှၤစီဆှံ လၢအဘၣ်တၢ်ပာ်ကဲအီၤဒိၣ်မးလၢအလၢကယဲၢ်အတၢ်ကတိၤကိးထံၣ်ဒဲး လၢထီၣ်ပှဲၤထီၣ်န့ၣ်, အိၣ်တဂၤလီၤ. မ်ပလဲၤသကိးဆူအအိၣ်တက့ၢ်. ဘၣ်သ့ၣ်သ့ၣ်အဝဲတဲပှၤလၢပထံၣ်က့ၤကသ့ၣ်ယီၤတဖၣ်ကသ့ဝဲ ဖဲလဲၣ်န့ၣ်လီၤ.”",
			"7": "<sup>7</sup> စီၤစီလူးသံကွၢ်ဝဲ, “ပမ့ၢ်လဲၤဆူအအိၣ်ဒီး, ပဟ့ၣ်အီၤတၢ်မနုၤကန့ၢ်လဲၣ်. ပထၢၣ်ပူၤတၢ်အီၣ်တၢ်အီတအိၣ်လၢၤဘၣ်. ဒီးတၢ်တအိၣ်ဒီးပှၤနီတမံၤလၢပကဟ့ၣ်အီၤဘၣ်န့ၣ်တမ့ၢ်ဘၣ်ဧါ.”",
			"8": "<sup>8</sup> အကုၢ်အပှၤစံးဘၣ်အီၤ, “ယအိၣ်ဒီးစ့နီၣ်ဆံးဆံးဖိတဘ့ၣ်လီၤ. ယဟ့ၣ်အီၤတၢ်န့ၣ်သ့ဝဲလီၤ. အန့ၣ်ဝံၤဒီးအဝဲကတဲပှၤလၢပဃု ထံၣ်က့ၤကသ့ၣ်ယီၤကသ့ဝဲလီၤ.”",
			"9": "<sup>9</sup> စီၤစီလူးစံးဆၢဝဲ, “မ့ၢ်တၢ်ဆိကမိၣ်အဂ့ၤလီၤ. မ်ပလဲၤသကိးတက့ၢ်.” မၤသးဒ်န့ၣ်ဒီး, အဝဲသ့ၣ်လဲၤဆူဝ့ၢ်ဖိလၢပှၤစီဆှံတဂၤအိၣ် ဆိးဝဲန့ၣ်လီၤ.",
			"10": "<sup>10</sup> ဖဲအဝဲသ့ၣ်လဲၤထီၣ်ဆူဝ့ၢ်လၢအအိၣ်လၢတၢ်လူၢ်ခိၣ်န့ၣ်, အဝဲသ့ၣ်ထံၣ်ဘၣ်ပိာ်မုၣ်ဖိတနီၤလၢအဟဲထီၣ်ဒ်သိးအကဒၢၣ်ထံ အဂီၢ်လီၤ.",
			"11": "<sup>11</sup> အဝဲသ့ၣ်သံကွၢ်ပိာ်မုၣ်ဖိတဖၣ်န့ၣ်, “မ့ၢ်ပှၤထံၣ်တၢ်တဂၤန့ၣ်အိၣ်လၢဝ့ၢ်ပူၤဧါ.” (အကတီၢ်ဖဲန့ၣ်တၢ်လၢဝံတဂၤန့ၣ်ဘၣ်တၢ်ကိးအီၤလၢပှၤထံၣ်တၢ်, ဒီးလၢတၢ်န့ၣ်အဃိဖဲပှၤတဂၤဂၤသးအိၣ်သံကွၢ်ကစၢ်ယွၤတၢ်သံ ကွၢ်တထံၣ်ဒီးအဝဲကစံးဝဲ, “မ်ပလဲၤဆူပှၤထံၣ်တၢ်အအိၣ်တက့ၢ်.” န့ၣ်လီၤ.)",
			"12": "<sup>12</sup> ပိာ်မုၣ်ဖိတဖၣ်စံးဝဲ, “မ့ၢ်, အိၣ်ဝဲဒၣ်လီၤ. နီၢ်နီၢ်န့ၣ်အဝဲအိၣ်ဒၣ်ဖဲသုမဲာ်ညါတစဲးန့ၣ်လီၤ. သုမ့ၢ်လဲၤချ့ချ့ဒီးသုကချုးန့ၢ်အီၤန့ၣ်လီၤ.",
			"13": "<sup>13</sup> သုမ့ၢ်လဲၤနုာ်ဆူဝ့ၢ်ပူၤတဘျီဃီဒီးသုကထံၣ်အီၤလီၤ. အဝဲဟဲတုၤလၢဝ့ၢ်ပူၤတနံၤအံၤန့ၣ်လီၤ. အဂ့ၢ်ဒ်အံၤပှၤဂီၢ်မုၢ်ကလုၢ်ထီၣ်တၢ်လုၢ်တၢ်ပာ်တမံၤလၢတၢ်လုၢ် လီၢ်အဖီခိၣ်လၢအအိၣ်လၢတၢ်လူၢ်ဒီခိၣ်န့ၣ်လီၤ. တချုးဒံးလၢအဝဲဟဲတုၤဒံးဖဲန့ၣ်ဘၣ်ဒီးပှၤဂီၢ်မုၢ်လၢတၢ် ကွဲမုာ်အီၤတဖၣ်တစးထီၣ်အီၣ်တၢ်ဘၣ်. မ့ၢ်လၢအဝဲကဘၣ်ဆိၣ်ဂ့ၤတၢ်လုၢ်တၢ်ပာ်လၢအဆိအဃိန့ၣ်လီၤ. သုမ့ၢ်လဲၤခဲအံၤဒီးသုကထံၣ်အီၤတချုးဒံးဘၣ်လၢ အဝဲလဲၤထီၣ်ဆူကစၢၢ်ဒီခိၣ်ဒ်သိးကအီၣ်တၢ်န့ၣ်လီၤ.”",
			"14": "<sup>14</sup> မၤသးဒ်န့ၣ်ဒီး, စီၤစီလူးဒီးအကုၢ်န့ၣ်လဲၤဆူညါဆူဝ့ၢ်ပူၤ န့ၣ်လီၤ. ဒီးဖဲအဝဲသ့ၣ်လဲၤနုာ်ဝဲန့ၣ်, အဝဲသ့ၣ်ထံၣ်စီၤၡမူၤအ့လးဟဲ ထီၣ်လိၤလိၤဆူအဝဲသ့ၣ်အအိၣ်လၢအတၢ်လဲၤကျဲ, ဆူတၢ်ဘူၣ်ထီၣ်ဘါထီၣ်အလီၢ်န့ၣ်လီၤ.",
			"15": "<sup>15</sup> ဒီးခဲကနံၣ်အံၤ, လၢအပူၤကွံာ်တနံၤန့ၣ်ယွၤစံးဘၣ်တ့ၢ်စီၤၡမူၤအ့လး,",
			"16": "<sup>16</sup> “ခဲမုၢ်ဆ့ၣ်လၢအဆၢကတီၢ်ဒ်အံၤန့ၣ်, ယကဆှၢလီၤပှၤတဂၤလၢစီၤ ဘံၣ်ယၤမံၣ်အဒူၣ်ဆူနအိၣ်လီၤ. ဖှူအီၤဒ်ယပှၤဂီၢ်မုၢ်အံၣ်စရ့လးအပှၤပၢတၢ်တက့ၢ်. ဒီးအဝဲဒၣ်ကအုၣ်က့ၤခီၣ်က့ၤအဝဲသ့ၣ်လၢပှၤဖလ့ၡသးဖိတဖၣ်အစု ပူၤလီၤ. ယထံၣ်ဘၣ်တ့ၢ်ယပှၤဂီၢ်မုၢ်အတၢ်နးတၢ်ဖှီၣ်ဒီးနၢ်ဟူ တ့ၢ်အဝဲသ့ၣ်အတၢ်ကိးထီၣ်လၢတၢ်မၤစၢၤအဂီၢ်လီၤ.”",
			"17": "<sup>17</sup> ဖဲစီၤၡမူၤအ့လးထံၣ်စီၤစီလူးန့ၣ်, ယွၤစံးဘၣ်အီၤ, “အဝဲအံၤမ့ၢ်ပှၤတဂၤလၢယတဲနၤလၢအဂ့ၢ်န့ၣ်လီၤ. အဝဲကပၢယပှၤဂီၢ်မုၢ်လီၤ.”",
			"18": "<sup>18</sup> ဖဲန့ၣ်အခါ, စီၤစီလူးလဲၤဃီၤဆူစီၤၡမူၤအ့လးအအိၣ်ဖဲ အအိၣ်ဝဲဘူးဒီးကျဲစၢၤန့ၣ်ဒီးသံကွၢ်ဝဲ, “တဲဘၣ်ယၤ, မ့ၢ်ပှၤထံၣ်တၢ်တဂၤအိၣ်ဖဲလဲၣ်န့ၣ်တက့ၢ်.”",
			"19": "<sup>19</sup> စီၤၡမူၤအ့လးစံးဆၢအီၤ, “ယမ့ၢ်ပှၤထံၣ်တၢ်န့ၣ်လီၤ. လဲၤဆိပာ်လၢယမဲာ်ညါဆူတၢ်ဘူၣ်တၢ်ဘါအလီၢ်တက့ၢ်. သုဝဲခံဂၤလိာ်သုကဘၣ်အိၣ်ဒီးယၤလၢတနံၤညါအံၤန့ၣ်လီၤ. ခဲမုၢ်ဆ့ၣ်ဂီၤခီန့ၣ်ယကစံးဆၢကယဲၢ်သုတၢ်သံကွၢ်တဖၣ်ဒီးဆှၢ သုဆူသုကျဲအဖီခိၣ်န့ၣ်လီၤ.",
			"20": "<sup>20</sup> မ့မ့ၢ်လၢကသ့ၣ်ယီၤတဖၣ်လၢအဟါမၢ်တ့ၢ်ဝဲလၢအပူၤကွံာ်သၢသီ အဂီၢ်န့ၣ်, ဘၣ်ကိၢ်ဘၣ်ဂီၤလၢအဂ့ၢ်တဂ့ၤ. အဝဲသ့ၣ်ဘၣ်တၢ်ထံၣ်န့ၢ်က့ၤအီၤလံ. ဘၣ်ဆၣ်ဒီးပှၤတဂၤလၢကီၢ်အံၣ်စရ့လးအပှၤဂီၢ်မုၢ်လိၣ်ဘၣ်အီၤ အါအါကလဲာ်န့ၣ်မ့ၢ်မတၤလဲၣ်. အဝဲန့ၣ်မ့ၢ်နၤ, နၤဒီးနပၢ်အပှၤဟံၣ်ဖိလီၤ.”",
			"21": "<sup>21</sup> စီၤစီလူးစံးဆၢဝဲဒၣ်, “ယဘၣ်ဃးဒီးစီၤဘံၣ်ယၤမံၣ်အဒူၣ် လၢအမ့ၢ်ပှၤအဒူၣ်အဆံးကတၢၢ်လၢကီၢ်အံၣ်စရ့လးအပူၤဒီးယဟံၣ်ဖိဃီဖိန့ၣ် မ့ၢ်ပှၤတၢ်အကါဒိၣ်အစှၤကတၢၢ်လၢဒူၣ်တဒူၣ်အပူၤလီၤ. ဘၣ်မနုၤအဃိနကတိၤတၢ်ဒီးယၤဒ်သိးအံၤန့ၣ်လဲၣ်.”",
			"22": "<sup>22</sup> အန့ၣ်ဝံၤဒီး, စီၤၡမူၤအ့လးဆှၢစီၤစီလူးဒီးအကုၢ်ဆူဒၢးတဒၢးဖးဒိၣ်အပူၤဒီး ဟ့ၣ်အီၤတၢ်လီၢ်တတီၤလၢစီၢ်နီၤခိၣ်အခိၣ်ထိး ဖဲပှၤသမှံၤကအိၣ်ဝဲခဲလၢာ်အဂၤသၢဆံဃၣ်ဃၣ်ဆ့ၣ်နီၤဝဲအလီၢ်န့ၣ်လီၤ.",
			"23": "<sup>23</sup> စီၤၡမူၤအ့လးစံးဘၣ်ပှၤဖီတၢ်အီၣ်တၢ်အီ, “ဟဲစိာ်တၢ်ဖံးတၢ်ညၣ်တလိၣ်လၢယဟ့ၣ်နၤဒ်သိးနကပာ်လီၤဆီ အီၤန့ၣ်တက့ၢ်.”",
			"24": "<sup>24</sup> မၤသးဒ်န့ၣ်ဒီး, ပှၤဖီတၢ်အီၣ်တၢ်အီန့ၣ်ဟဲစိာ်ထီၣ်တၢ်ညၣ်တလိၣ် လၢတၢ်ဃုထၢပာ်လီၤဆီဆီအီၤလၢအခီၣ်တကပၤဒီးပာ်အီၤလၢစီၤ စီလူးအမဲာ်ညါလီၤ. စီၤၡမူၤအ့လးစံးဝဲ, “ကွၢ်ကွၢ်, အဝဲအံၤမ့ၢ်တၢ်ညၣ်လၢအဘၣ်တၢ်ပာ်ဃးအီၤလၢနဂီၢ်န့ၣ်လီၤ. အီၣ်အီၤတက့ၢ်. ယပာ်ဃးအီၤလၢနဂီၢ်လၢနကအီၣ်အီၤတဘျီ အံၤဃုာ်ဒီးပှၤဂီၢ်မုၢ်လၢယကွဲတ့ၢ်အီၤတဖၣ်န့ၣ်လီၤ.” မၤသးဒ်န့ၣ်ဒီး, စီၤစီလူးအီၣ်သကိးတၢ်ဒီးစီၤၡမူၤအ့လးလၢ မုၢ်တနံၤန့ၣ်လီၤ.",
			"25": "<sup>25</sup> ဖဲအဝဲသ့ၣ်က့ၤလီၤလၢတၢ်ဘူၣ်တၢ်ဘါအလီၢ်ဆူ ဝ့ၢ်ပူၤဒီးအဝဲသ့ၣ်မၤန့ၢ်လီၢ်မံခးတခါလၢစီၤစီလူးအဂီၢ် လၢဟံၣ်ခိၣ်ဒုးအဖီခိၣ်လီၤ. ဒီးမံဝဲဖဲန့ၣ်လီၤ.",
			"26": "<sup>26</sup> လၢမုၢ်ဆ့ၣ်ထီၣ်ဂီၤဂီၤတၢ်ခံးဒံးန့ၣ်စီၤၡမူၤအ့လးကိးစီၤ စီလူးလၢဟံၣ်ခိၣ်ဒုးအလိၤန့ၣ်, “ဂဲၤထၢၣ်တက့ၢ်. ယကဆှၢနၤဆူနကျဲအဖီခိၣ်လီၤ.” စီၤစီလူးဂဲၤထၢၣ်ဒီးအဝဲဒၣ်ဒီးစီၤၡမူၤအ့လးလဲၤထီၣ် သကိးဆူကျဲမုၢ်လိၤန့ၣ်လီၤ.",
			"27": "<sup>27</sup> ဖဲအဝဲသ့ၣ်တုၤဃီၤဆူဝ့ၢ်အထိးနါန့ၣ်စီၤၡမူၤအ့လးစံးဘၣ် စီၤစီလူး, “တဲဘၣ်ကုၢ်န့ၣ်ဒ်သိးကလဲၤပာ်လၢပမဲာ်ညါတက့ၢ်.” ကုၢ်တဂၤန့ၣ်လဲၤတၢ်ဒီးစီၤၡမူၤအ့လးစံးကဒီးဝဲဆူညါ, “အိၣ်ဖဲအံၤတစိၢ်ဒီးယကတဲဘၣ်နၤတၢ်လၢကစၢ်ယွၤစံးတ့ၢ်ဝဲ ဒၣ်န့ၣ်လီၤ.”"
		},
		"10": {
			"1": "<sup>1</sup> တုၤနုၤတစုစီၤၡမူၤအ့လးဟံးန့ၢ်သ့ၣ်စၤယံးအသိတကိဒီးလူ လီၤအီၤလၢစီၤစီလူးအခိၣ်လိၤဒီးနၢမူအီၤလီၤ. ဒီးစံးဝဲဒၣ်, “ယွၤဖှူနၤဒ်အပှၤဂီၢ်မုၢ်ကီၢ်အံၣ်စရ့လးအပှၤပၢတၢ်တဂၤ အသိးန့ၣ်လီၤ. နကဘၣ်ပၢအဝဲအပှၤဂီၢ်မုၢ်ဒီးဒီဒၣ်အိၣ်ပှိၤအီၤလၢ ကယဲၢ်အဒုၣ်အဒါတဖၣ်ခဲလၢာ်လီၤ. ဒီးအဝဲအံၤမ့ၢ်တၢ်အုၣ်အသးတမံၤလၢယွၤဃုထၢတ့ၢ်နၤ, လၢနကကဲထီၣ်ပှၤပၢဘၣ်အပှၤဂီၢ်မုၢ်န့ၣ်လီၤ.",
			"2": "<sup>2</sup> တုၤနဟးထီၣ်လၢယအိၣ်တနံၤအံၤန့ၣ်, နကထံၣ်လိာ်နသးဒီးပှၤပိာ်ခွါခံဂၤ ဖဲနီၢ်ရၤဃ့လးအသွၣ်ခိၣ်အကပၤလၢဝ့ၢ်စ့လစၤလၢ ဘံၣ်ယၤမံၣ်အလီၢ်ကဝီၤအပူၤန့ၣ်လီၤ. အဝဲသ့ၣ်ကတဲဘၣ်နၤလၢကသ့ၣ်ယီၤတဖၣ်လၢနဃုအီၤန့ၣ်ဘၣ်တၢ်ထံၣ် န့ၣ်က့ၤအီၤလံ, အဃိနပၢ်တသူၣ်ကိၢ်သးဂီၤလၢအဝဲသ့ၣ်အဃိလၢၤဘၣ်. မ့မ့ၢ်အသးကိၢ်တၢ်လၢနဂီၢ်ဒီးသံကွၢ်တၢ်တထံၣ်ဃီ, တၢ်လၢယဖိခွါအဂ့ၢ်န့ၣ်ယကဘၣ်မၤတၢ်ဒ်လဲၣ်.",
			"3": "<sup>3</sup> နကလဲၤတၢ်ဖဲန့ၣ်တုၤလၢနဟဲတုၤဆူသ့ၣ်စီဆှံလၢဝ့ၢ်တၤဘိၣ် ဖဲနကဘၣ်သဂၢၢ်ဒီးပှၤသၢဂၤလၢအလဲၤတၢ်ဒ်သိးကလုၢ်ထီၣ်တၢ်လုၢ်တၢ်ပာ်တမံၤ ဆူယွၤအအိၣ်လၢဝ့ၢ်ဘ့ၤသ့လးန့ၣ်လီၤ. လၢအကျါတဂၤန့ၣ်ကဆှၢမဲာ်တဲးလဲးသးစၢ်ဖိသၢဒု, အဂၤတဂၤန့ၣ်ကစိာ်ကိၣ်သၢဖျၢၣ်ဒီးသၢဂၤတဂၤန့ၣ်ကအိၣ်ဒီးထၢၣ် တၢ်ဖံးပှဲၤဒီးစပံးထံတထၢၣ်လီၤ.",
			"4": "<sup>4</sup> အဝဲသ့ၣ်ကဟံးစုကွၢ်မဲာ်နၤဒီးဟ့ၣ်နၤလၢကိၣ်ခံလိၣ်လၢနကဘၣ် တူၢ်လိာ်အီၤန့ၣ်လီၤ.",
			"5": "<sup>5</sup> အန့ၣ်ဝံၤဒီးနကလဲၤဆူကစၢ်ယွၤအကစၢၢ်အအိၣ်လၢဝ့ၢ်ကံးဘဧးအပူၤ ဖဲပှၤဖလ့ၡသးဖိတဖၣ်သူၣ်ဒဲအလီၢ်အိၣ်ဝဲတတီၤန့ၣ်လီၤ. ဖဲတၢ်လဲၤနုာ်လီၤဆူဝ့ၢ်အကျဲစၢၤန့ၣ်နကထံၣ်လိာ်ဒီးဝံတဖု ဟဲလီၤလၢတၢ်လုၢ်လီၢ်အိၣ်လၢကစၢၢ်လိၤန့ၣ်ဒ့ဒီးသီတူၢ်တဖၣ်, ပှီၢ်ဒၢတဖၣ်, အူပံတဖၣ်ဒီးမၤသီၣ်စှၢၢ်စှံးတဖၣ်န့ၣ်လီၤ. အဝဲသ့ၣ်ကဂဲၤကလံာ်ဒီးကိးပသူဝဲလီၤ.",
			"6": "<sup>6</sup> သတူၢ်ကလာ်န့ၣ်ယွၤအသးကဟဲလီၤလၢနလိၤဒီးပၢၤနၤဒီးနကဂဲၤ ကလံာ်ဃုာ်လၢအဝဲသ့ၣ်အတၢ်ဘူၣ်တၢ်ဘါအတၢ်ဂဲၤကလံာ်အပူၤဒီးကိး ပသူထီၣ်ဒီးနကကဲထီၣ်ပှၤလီၤဆီတဂၤန့ၣ်လီၤ.",
			"7": "<sup>7</sup> ဖဲတၢ်တဖၣ်အံၤမၤအသးန့ၣ်, မၤဒ်ကယဲၢ်တၢ်လၢကစၢ်ယွၤဆှၢနၤလၢ နကမၤအီၤန့ၣ်တက့ၢ်.",
			"8": "<sup>8</sup> နကလဲၤဆိလၢယမဲာ်ညါဆူဝ့ၢ်ကံးလကၤလးဖဲယကထံၣ်လိာ်နၤဒီး လုၢ်ထီၣ်တၢ်လုၢ်မ့ၣ်အူတဖၣ်ဒီးတၢ်လုၢ်မၤဃူမၤဖိးတၢ်တဖၣ်န့ၣ် လီၤ. အိၣ်ခိးဖဲန့ၣ်နွံသီတုၤလၢယဟဲဒီးတဲနၤတၢ်လၢနကဘၣ်မၤတဖၣ် န့ၣ်တက့ၢ်.”",
			"9": "<sup>9</sup> ဖဲစီၤစီလူးဃၣ်အသးလၢကဟးထီၣ်လၢစီၤၡမူၤအ့လးအအိၣ်ဒီး ကစၢ်ယွၤဟ့ၣ်စီၤစီလူးအသးအသီတကလုာ်လီၤ. ဒီးတၢ်ကိးမံၤဒဲးလၢစီၤၡမူၤအ့လးစံးတ့ၢ်အီၤန့ၣ်မၤအသး လၢမုၢ်တနံၤန့ၣ်လီၤ.",
			"10": "<sup>10</sup> ဖဲစီၤစီလူးဒီးအကုၢ်လဲၤတုၤဆူဝ့ၢ်ကံးဘဧၤန့ၣ်, ဝံတဖုဟဲသဂၢၢ်အီၤန့ၣ်လီၤ. သတူၢ်ကလာ်န့ၣ်ကစၢ်ယွၤအသးပၢၤဃာ် အီၤဒီးအဝဲနုာ်လီၤဆူဝံတဖၣ်အတၢ်ဘူၣ်တၢ်ဘါအတၢ်ဂဲၤကလံာ်ဒီး တၢ်ကိးပသူန့ၣ်လီၤ.",
			"11": "<sup>11</sup> ပှၤဂီၢ်မုၢ်လၢအသ့ၣ်ညါတ့ၢ်အီၤလၢညါတဖၣ်ထံၣ်အမၤတၢ်အံၤဒီး သံကွၢ်လိာ်အသးတဂၤဒီးတဂၤ, “တၢ်မၤအသးဒီးစီၤကံၣ်အဖိခွါဒ်လဲၣ်. မ့ၢ်စီၤစီလူးကဲထီၣ်ဝံတဂၤလံဧါ.”",
			"12": "<sup>12</sup> ပှၤအိၣ်ဖဲန့ၣ်တဂၤသံကွၢ်ဝဲ, “ဝံအဂၤတဖၣ်အံၤမ့ၢ်တၢ်ဒ်လဲၣ်. သုဆိကမိၣ်အဝဲသ့ၣ်အပၢ်မ့ၢ်မတၤတဖၣ်န့ၣ်ဒ်လဲၣ်.” တၢ်အံၤန့ၣ်မ့ၢ်တၢ်ကတိၤ, “စီၤစီလူးဒၣ်လဲာ်ကဲထီၣ်ဝံတဂၤ လံဧါ,” အိၣ်ထီၣ်အခီၣ်ထံးန့ၣ်လီၤ.",
			"13": "<sup>13</sup> ဖဲစီၤစီလူးအတၢ်ဂဲၤကလံာ်ဒီးတၢ်ကိးပသူလၢတၢ်သူၣ်ဂဲၤသး ဂဲၤဖးဒိၣ်အပူၤဝံၤန့ၣ်အဝဲလဲၤဆူတၢ်လုၢ်လီၢ်လၢတၢ်လူၢ်ဖီ ခိၣ်လီၤ.",
			"14": "<sup>14</sup> စီၤစီလူးအဖါတံၢ်ထံၣ်အီၤဒီးအကုၢ်ဒီးသံကွၢ်အဝဲသ့ၣ်, “သုလဲၤတုၤဆူလဲၣ်.” ဒီးစီၤစီလူးစံးဆၢဝဲ, “ပဟးဃုကသ့ၣ်ယီၤတဖၣ်လီၤ. တုၤမ့ၢ်ပတထံၣ်အီၤဘၣ်ဒီးပလဲၤထံၣ်လိာ်စီၤၡမူၤအ့လးလီၤ.”",
			"15": "<sup>15</sup> စီၤစီလူးအဖါတံၢ်သံကွၢ်အီၤ, “ဒီးအဝဲတဲနၤတၢ်မနုၤ လဲၣ်.”",
			"16": "<sup>16</sup> စီၤစီလူးစံးဆၢဝဲ, “အဝဲတဲပှၤလၢဆၣ်ဖိကီၢ်ဖိတဖၣ်န့ၣ် ဘၣ်တၢ်ထံၣ်က့ၤအီၤလံန့ၣ်လီၤ.” ဘၣ်ဆၣ်ဒီးအဝဲတတဲဘၣ်အဖါတံၢ်လၢစီၤၡမူၤအ့လးတဲ တၢ်ဘၣ်ဃးအဝဲကကဲထီၣ်စီၤပၤအဂ့ၢ်န့ၣ်ဘၣ်.",
			"17": "<sup>17</sup> စီၤၡမူၤအ့လးကိးပှၤဂီၢ်မုၢ်လၢကပာ်ဖှိၣ်ထီၣ်အသးလၢတၢ်ဘူၣ် တၢ်ဘါအတၢ်ရ့လိာ်မုာ်လိာ်တမံၤအဂီၢ်ဖဲဝ့ၢ်မံးစပၤ,",
			"18": "<sup>18</sup> ဒီးစံးဘၣ်အဝဲသ့ၣ်, “ယွၤ, ကီၢ်အံၣ်စရ့လးအကစၢ်ယွၤစံးဝဲ ဒၣ်, ယထုးထီၣ်တ့ၢ်သုလၢကီၢ်အဲၤကူပတူးဒီးအုၣ်က့ၤခီၣ်က့ၤသုလၢ ပှၤအဲၤကူပတူးဖိတဖၣ်အစုပူၤဒီးလၢကယဲၢ်ပှၤဂီၢ်မုၢ်အဂၤတဖၣ် လၢအမၤနးမၤဖှီၣ်သုန့ၣ်လီၤ.",
			"19": "<sup>19</sup> ယမ့ၢ်သုကစၢ်ယွၤ, ပှၤတဂၤလၢအအုၣ်က့ၤခီၣ်က့ၤသုလၢကယဲၢ်သုတၢ်ကိၢ်တၢ်ဂီၤဒီး တၢ်ကီတၢ်ခဲတဖၣ်အပူၤန့ၣ်လီၤ. ဘၣ်ဆၣ်တနံၤအံၤသုညိကွံာ်ယၤဒီးဃ့တ့ၢ်ယၤလၢယကဟ့ၣ်သု စီၤပၤတဂၤလီၤ. ဂ့ၤလံ. မ့မ့ၢ်ဒ်န့ၣ်ဒီး, ပာ်ဖှိၣ်ထီၣ်သုသး လၢယွၤအမဲာ်ညါဒ်ဒူၣ်, တဒူၣ်ဘၣ်တဒူၣ်ဒီးဒူၣ်ထၢတဒူၣ်တထၢဘၣ် တဒူၣ်တထၢအသိးတက့ၢ်.”",
			"20": "<sup>20</sup> အန့ၣ်ဝံၤဒီးစီၤၡမူၤအ့လးမၢဒူၣ်တဒူၣ်ဘၣ်တဒူၣ်ဟဲထီၣ်ဆူတၢ်မဲာ်ညါ ဒီးယွၤဃုထၢထီၣ်စီၤဘံၣ်ယၤမံၣ်အဒူၣ်လီၤ.",
			"21": "<sup>21</sup> ဒီးစီၤၡမူၤအ့လးမၢဟံၣ်ဖိဃီဖိတဖၣ်လၢစီၤဘံၣ်ယၤမံၣ် အဒူၣ်အပူၤဟဲထီၣ်ဆူညါဒီးစီၤမၤတြံၤအဟံၣ်ဖိဃီဖိတဖၣ်ဘၣ် တၢ်ဃုထၢထီၣ်အီၤလီၤ. ဝံၤဒီးပိာ်ခွါတဖၣ်လၢစီၤမၤတြံၤအဟံၣ်ဖိဃီဖိအပူၤဟဲထီၣ်ဆူညါ ဒီးစီၤကံၣ်အဖိခွါစီၤစီလူးဘၣ်တၢ်ဃုထၢထီၣ်အီၤလီၤ. အဝဲသ့ၣ်ဃုဝဲအီၤဘၣ်ဆၣ်ဒီးဖဲအဝဲ သ့ၣ်ဃုအီၤတဘၣ်ဘၣ်န့ၣ်,",
			"22": "<sup>22</sup> အဝဲသ့ၣ်သံကွၢ်ယွၤ, “မ့ၢ်ပှၤအဂၤအိၣ်တဂၤဂၤဒံးဧါ.” ယွၤစံးဆၢဝဲဒၣ်, “စီၤစီလူးအိၣ်ဖဲန့ၣ်ဒီးအိၣ်ခူသူၣ်လၢ တၢ်ဖိတၢ်လံၤအကျါလီၤ.”",
			"23": "<sup>23</sup> မၤသးဒ်န့ၣ်ဒီး, အဝဲသ့ၣ်လဲၤဃ့ၢ်ဒီးဟဲကိးထီၣ်စီၤစီလူးလၢ ပှၤဂီၢ်မုၢ်အမဲာ်ညါ, ဒီးအဝဲသ့ၣ်ထံၣ်ဘၣ်ဝဲလၢအဝဲဒၣ်အဂီၤထီ န့ၣ်ပှၤအဂၤကိးဂၤဒဲးခိၣ်တဖျၢၣ်န့ၣ်လီၤ.",
			"24": "<sup>24</sup> စီၤၡမူၤအ့လးစံးဘၣ်ပှၤဂီၢ်မုၢ်, “အဝဲအံၤ, မ့ၢ်ပှၤတဂၤလၢယွၤဃုထၢထီၣ်အီၤန့ၣ်လီၤ. လၢပဝဲဒၣ်ခဲလၢာ်အကျါပှၤလီၤဂာ်ဒီးအီၤတအိၣ်ဘၣ်နီတဂၤဘၣ်.” ဒီးကယဲၢ်ပှၤဂီၢ်မုၢ်ခဲလၢာ်ကိးထီၣ်ဝဲ, “မ်ပကစၢ်စီၤပၤအိၣ်ကၢအိၣ်ခိးတက့ၢ်.”",
			"25": "<sup>25</sup> စီၤၡမူၤအ့လးတဲနၢ်ပၢၢ်ပှၤဂီၢ်မုၢ်လၢ စီၤပၤတဂၤအခွဲးအယာ်တဖၣ်ဒီးအမူအဒါတဖၣ်, ဝံၤဒီးကွဲးလီၤအီၤလၢလံာ်တဘ့ၣ်အပူၤ, လံာ်လၢအဘၣ်တၢ်ပာ်အီၤလၢတၢ်လီၢ်စီဆှံတတီၤန့ၣ်လီၤ. အန့ၣ်ဝံၤဒီးအဝဲမၢပှၤကိးဂၤဒဲးက့ၤဆူအဟံၣ်လီၤ.",
			"26": "<sup>26</sup> စီၤစီလူးစ့ၢ်ကီးက့ၤဆူအဟံၣ်လၢဝ့ၢ်ကံးဘဧၤအပူၤလီၤ. ပှၤပိာ်ခွါတနီၤလၢအဂံၢ်ဆူၣ်ဘါဆူၣ်လၢကစၢ်ယွၤထိးဘၣ်အသးန့ၣ် က့ၤဃုာ်ဒီးအီၤလီၤ.",
			"27": "<sup>27</sup> ဘၣ်ဆၣ်ဒီးပှၤကလီကလီတနီၤစံးဝဲဒၣ်, ပှၤတဂၤအံၤမၤတၢ်ဂ့ၤလၢ ပဂီၢ်တမံၤမံၤကသ့ဝဲမနုၤလဲၣ်. အဝဲသ့ၣ်တကနၣ်ဃုာ်စီၤစီလူးဒီးတဟဲစိာ်န့ၢ်အီၤလၢ တၢ်ဟ့ၣ်ကနၢၤနီတမံၤဘၣ်."
		},
		"11": {
			"1": "<sup>1</sup> လၢခံပူၤကွံာ်တလါဃၣ်ဃၣ်န့ၣ်, ကီၢ်ဧၣ်မိၣ်အစီၤပၤစီၤနၤဃၣ် ဆှၢထီၣ်အသုးမုၢ်ထီဒါဝ့ၢ်ယၤဘ့ၣ်အိၣ်လၢကီၢ်ကံးလဧးအလီၢ် ကဝီၤအပူၤန့ၣ်ဒီးကဝီၤဃးအီၤန့ၣ်လီၤ. ပှၤပိာ်ခွါတဖၣ်လၢအအိၣ်လၢဝ့ၢ်ယၤဘ့ၣ်အပူၤစံးဘၣ်စီၤနၤဃၣ်, “မၤတၢ်အၢၣ်လီၤအီလီၤတမံၤဒီးပှၤတက့ၢ်. ဒီးပကတူၢ်လိာ်နၤဒ်ပှၤတဂၤလၢအပၢဘၣ်ပှၤအသိးန့ၣ်လီၤ.”",
			"2": "<sup>2</sup> စီၤနၤဃၣ်စံးဆၢဝဲဒၣ်, “ယကမၤတၢ်အၢၣ်လီၤအီလီၤတမံၤဒီး သုလၢတၢ်ဂ့ၢ်တမံၤအဖီခိၣ်လီၤ. ယကထုးထီၣ်ကွံာ်ပှၤကိးဂၤဒဲးအမဲာ်ချံလၢအထွဲတခီဒီး, ဒုးလီၤဘၣ်တၢ်မဲာ်ဆှးလၢကီၢ်အံၣ်စရ့လးဒီဘ့ၣ်အလိၤန့ၣ်လီၤ.”",
			"3": "<sup>3</sup> ဝ့ၢ်ယၤဘ့ၣ်အခိၣ်အနၢ်တဖၣ်စံးဝဲဒၣ်, “ဟ့ၣ်ပှၤတၢ်ဆၢကတီၢ်နွံသီ ဒ်သိးပကဆှၢလီၤပှၤစိာ်တၢ်ကစီၣ်တဖၣ်သကုၤကီၢ်အံၣ်စရ့လးဒီ ဘ့ၣ်န့ၣ်တက့ၢ်. ပှၤမ့ၢ်တမၤစၢၤပှၤနီတဂၤဘၣ်ဒီးပကဟ့ၣ်လီၤ ပသးလၢနစုပူၤလီၤ.”",
			"4": "<sup>4</sup> ပှၤစိာ်တၢ်ကစီၣ်တဖၣ်ဟဲတုၤဝဲလၢဝ့ၢ်ကံးဘဧၤဖဲစီၤစီလူး အိၣ်ဆိးဝဲဒီးဖဲအဝဲသ့ၣ်တဲဘၣ်တၢ်ကစီၣ်န့ၣ်, ပှၤဂီၢ်မုၢ်စးထီၣ်ဟီၣ်ဝဲ ယၢၤဝဲလၢတၢ်သးဟးဂီၤအပူၤလီၤ.",
			"5": "<sup>5</sup> ဖဲအကတီၢ်အဝဲန့ၣ်စီၤစီလူးဟဲက့ၤလၢစံာ်ပျီဃုာ်ဒီးအဂီၤ ဖံးဖါတဖၣ်ဒီးအဝဲသံကွၢ်ဝဲ, “တၢ်လဲၤကမၣ်အသးဒ်လဲၣ်. ဘၣ်မနုၤလၢပှၤကိးဂၤဒဲးဟီၣ်ဝဲယၢၤဝဲန့ၣ်လဲၣ်.” အဝဲသ့ၣ်တဲဘၣ်အီၤတၢ်လၢပှၤစိာ်တၢ်ကစီၣ်တဖၣ်လၢဝ့ၢ်ယၤဘ့ၣ်ပာ် ဖျါတ့ၢ်ဝဲန့ၣ်လီၤ.",
			"6": "<sup>6</sup> ဖဲစီၤစီလူးနၢ်ဟူတၢ်အံၤဒီးကစၢ်ယွၤအသးလီၤဘၣ်လၢအလိၤ ဒီးအဝဲအသးဒိၣ်ထီၣ်လီၤ.",
			"7": "<sup>7</sup> အဝဲဟံးန့ၢ်ဂီၤဖံးဖါခံဒုဒီးဒီၣ်တဲာ်အီၤတကူာ်တကူာ်ဒီး မၢပှၤစိာ်တၢ်ကစီၣ်တဖၣ်စိာ်တၢ်ညၣ်အကူာ်တဖၣ်န့ၣ်သကုၤကီၢ်အံၣ် စရ့လးဒီဘ့ၣ်ဃုာ်ဒီးတၢ်ဟ့ၣ်ပလီၢ်အံၤန့ၣ်လီၤ. “ပှၤတဂၤလၢ်လၢ်လၢအတပိာ်ဘၣ်စီၤစီလူးဒီးစီၤၡမူအ့လးအခံ ဆူတၢ်ဒုးအပူၤန့ၣ်, အဂီၤဖံးဖါတဖၣ်ကဘၣ်တၢ်မၤအီၤဒ်အံၤလီၤ. ကီၢ်အံၣ်စရ့လးအပှၤဂီၢ်မုၢ်ပျံၤတၢ်လၢယွၤကမၤဝဲ, ဒီးဟဲထီၣ်သကိးဝဲခဲလၢာ်တအိၣ်ဒီးတၢ်လီၤတိၢ်ဘၣ်လီၤ.",
			"8": "<sup>8</sup> စီၤစီလူးပာ်ဖှိၣ်ထီၣ်အဝဲသ့ၣ်ဖဲဝ့ၢ်ဘ့စ့းဒီးပှၤအိၣ်ဝဲ လၢကီၢ်အံၣ်စရ့လးအပူၤအဂၤသၢကလီၢ်ဒီးပှၤအဂၤသၢကလး လၢကီၢ်ယူဒၤအပူၤန့ၣ်လီၤ.",
			"9": "<sup>9</sup> အဝဲသ့ၣ်စံးဘၣ်ပှၤစိာ်တၢ်ကစီၣ်တဖၣ်လၢဝ့ၢ်ယၤဘ့ၣ်န့ၣ်, “တဲဘၣ်သုပှၤဂီၢ်မုၢ်လၢတချုးခဲမုၢ်ဆ့ၣ်မုၢ်ထူၣ်န့ၣ်, အဝဲသ့ၣ်ကဘၣ်တၢ်အုၣ်က့ၤခီၣ်က့ၤအီၤန့ၣ်တက့ၢ်. ဖဲပှၤဂီၢ်မုၢ်လၢဝ့ၢ်ယၤဘ့ၣ်ဒိးန့ၢ်တၢ်ကစီၣ်အံၤန့ၣ်အဝဲသ့ၣ် ပှဲၤလုၣ်ကွံာ်ဒီးတၢ်သူၣ်ခုသးခုဒီး,",
			"10": "<sup>10</sup> စံးဘၣ်စီၤနၤဃၣ်, “ခဲမုၢ်ဆ့ၣ်န့ၣ်ပကဟ့ၣ်လီၤပသးဆူနစုပူၤ ဒီးတၢ်လၢနသးအိၣ်မၤတမံၤလၢ်လၢ်ဒီးပှၤန့ၣ်နမၤအီၤသ့ဝဲလီၤ.”",
			"11": "<sup>11</sup> မုၢ်ဆ့ၣ်ထီၣ်တနံၤဂီၤဂီၤန့ၣ်စီၤစီလူးနီၤဖးအပှၤပိာ်ခွါ တဖၣ်သၢဖုဒီးဖဲမုၢ်ဆ့ၣ်ထီၣ်လၢဂီၤဂီၤတၢ်ခံးဒံးန့ၣ်, အဝဲသ့ၣ်ဃ့ၢ်သဖှိဃီၤဆူဒုၣ်ဒါအသူၣ်လီၤဒဲအလီၢ်န့ၣ်ဒီးဒုးတၢ်ထီဒါ ပှၤဧၣ်မိၣ်ဖိတဖၣ်လီၤ. တုၤမုၢ်ထူၣ်ဒီးအဝဲသ့ၣ်ကျီသံကွံာ်ပှၤဧၣ်မိၣ်ဖိတဖၣ်န့ၣ်လီၤ. ပှၤအိၣ်မူတ့ၢ်တဖၣ်န့ၣ်လီၤမုၢ်ပြံပြါဝဲဒီးပှၤတဂၤစုာ်စုာ် န့ၣ်ဃ့ၢ်ဝဲဒၣ်ထဲအနီၢ်ကစၢ်ဒၣ်ဝဲဧိၤန့ၣ်လီၤ.",
			"12": "<sup>12</sup> အန့ၣ်ဝံၤဒီးကီၢ်အံၣ်စရ့လးအပှၤဂီၢ်မုၢ်စံးဘၣ်စီၤၡမူၤအ့လး, “ပှၤလၢအစံးတ့ၢ်ဝဲလၢစီၤစီလူးတကြၢးကဲထီၣ်ဘၣ်ပစီၤပၤ ဘၣ်န့ၣ်အိၣ်ဖဲလဲၣ်. ဟ့ၣ်လီၤအဝဲသ့ၣ်လၢပစုပူၤတက့ၢ်. ဒီးပကမၤသံကွံာ်အဝဲသ့ၣ်န့ၣ်လီၤ.”",
			"13": "<sup>13</sup> ဘၣ်ဆၣ်ဒီးစီၤစီလူးစံးဝဲ, “တနံၤအံၤတၢ်တဘၣ်မၤသံကွံာ် ကွံာ်ပှၤနီတဂၤဘၣ်. အဂ့ၢ်ဒ်အံၤ, အဝဲအံၤမ့ၢ်မုၢ်တနံၤလၢယွၤအုၣ်က့ၤခီၣ်က့ၤကီၢ် အံၣ်စရ့လးန့ၣ်လီၤ.”",
			"14": "<sup>14</sup> ဒီးစီၤၡမူၤအ့လးစံးဘၣ်အဝဲသ့ၣ်, “မ်ပဝဲခဲလၢာ်ပလဲၤသကိးကဒီးတဘျီဆူဝ့ၢ်ကံးလကၤလး ဒီးဘိးဘၣ်သ့ၣ်ညါတၢ်လၢစီၤစီလူးမ့ၢ်ပစီၤပၤန့ၣ်တက့ၢ်.”",
			"15": "<sup>15</sup> မၤသးဒ်န့ၣ်ဒီး, အဝဲသ့ၣ်ခဲလၢာ်လဲၤဆူဝ့ၢ်ကံလကၤလးဒီးဖဲ တၢ်လီၢ်စီဆှံန့ၣ်, အဝဲသ့ၣ်ဘိးဘၣ်သ့ၣ်ညါထီၣ်လၢစီၤစီလူး မ့ၢ်စီၤပၤန့ၣ်လီၤ. အဝဲသ့ၣ်လုၢ်ထီၣ်တၢ်လုၢ်မၤဃူမၤဖိးအတၢ်လုၢ်တၢ်ပာ်တဖၣ်ဒီး စီၤစီလူးဒီးကယဲၢ်ကီၢ်အံၣ်စရ့လးအပှၤဂီၢ်မုၢ် မၤတၢ်သူၣ်ခုသးခုအမူးဘၣ်ဃးဒီးတၢ်မၤအသးဖဲန့ၣ်လီၤ."
		},
		"12": {
			"1": "<sup>1</sup> ဒီးစီၤၡမူၤအ့လးစံးဘၣ်ကီၢ်အံၣ်စရ့လးအပှၤဂီၢ်မုၢ်, “တၢ်လၢသုဃ့တ့ၢ်လၢယကမၤအီၤန့ၣ်ယမၤဝံၤလံ. ယဟ့ၣ်သုလၢစီၤပၤတဂၤလၢအကပၢသုလီၤ.",
			"2": "<sup>2</sup> ဒီးခဲအံၤသုအိၣ်ဒီးအီၤလၢကပၢဆှၢသုလီၤ. မ့မ့ၢ်ယဲဒၣ်တခီ, ယသးပှၢ်ခိၣ်ဝါလံဒီးယဖိခွါတဖၣ်အိၣ်ဒီးသုလီၤ. ယမ့ၢ်တ့ၢ်သုခိၣ်သုနၢ်စးထီၣ်လၢယသးစၢ်တုၤခဲကနံၣ်အံၤလီၤ.",
			"3": "<sup>3</sup> ကွၢ်ကွၢ်, ယၤလီၤ. ယမ့ၢ်မၤတ့ၢ်တၢ်ကမၣ်တမံၤမံၤဒီး, ဆှိးထီၣ်ယၤခဲအံၤလၢယွၤဒီးစီၤပၤလၢအဝဲဃုထီၣ်အီၤအမဲာ် ညါတက့ၢ်. မ့ၢ်ယဟံးန့ၣ်ပှၤတဂၤဂၤအဂီၤဖံးမိၢ်ဒီးပှၤတဂၤဂၤအကသ့ၣ်ယီၤဧါ. မ့ၢ်ယလီတၢ်ဒီးမၤနးမၤဖှီၣ်ပှၤတဂၤဂၤဧါ. မ့ၢ်ယတူၢ်လိာ်ခိၣ်ဖးလာ်ဆှိးလၢပှၤတဂၤဂၤအအိၣ်ဧါ. ယမ့ၢ်မၤတ့ၢ်တၢ်တမံၤမံၤလၢတၢ်တဖၣ်အံၤအကျါန့ၣ်ယကလိးက့ၤတၢ် လၢယဟံးန့ၢ်တ့ၢ်အီၤန့ၣ်လီၤ.”",
			"4": "<sup>4</sup> ပှၤဂီၢ်မုၢ်စံးဆၢဝဲဒၣ်, “တမ့ၢ်ဘၣ်. နတလီတ့ၢ်ပှၤမ့ၢ်ဂ့ၤ, မၤနးမၤဖှီၣ်တ့ၢ်ပှၤမ့ၢ်ဂ့ၤ, နတဟံးန့ၢ်တ့ၢ်တၢ်တမံၤမံၤလၢ ပှၤနီတဂၤအအိၣ်မ့ၢ်ဂ့ၤန့ၣ်ဘၣ်.”",
			"5": "<sup>5</sup> စီၤၡမူၤအ့လးစံးဆၢဝဲ, “ယွၤဒီးစီၤပၤလၢအဝဲဃုထၢ ထီၣ်ဝဲန့ၣ်မ့ၢ်ပှၤအုၣ်အသးတနံၤအံၤလၢသုထံၣ်ယၤလၢယမ့ၢ်ပှၤအိၣ်မူ တီတီလိၤလိၤလၢလၢပှဲၤပှဲၤန့ၣ်လီၤ.” ဒီးပဝဲသ့ၣ်စံးဆၢဝဲဒၣ်, “မ့ၢ်လီၤ. ယွၤမ့ၢ်ပှၤအုၣ်အသးလၢ ပဂီၢ်လီၤ.”",
			"6": "<sup>6</sup> စီၤၡမူၤအ့လးကတိၤဒံးတၢ်ဆူညါ, “ယွၤမ့ၢ်ပှၤတဂၤလၢအဃု ထၢထီၣ်စီၤမိၤၡ့စီၤအၤဟရိၣ်ဒီးမ့ၢ်ပှၤထုးထီၣ်သုမိၢ်ပၢ်ဖံဖု လၢပျၢၤတဖၣ်လၢကီၢ်အဲၤကူပတူးအပူၤန့ၣ်လီၤ.",
			"7": "<sup>7</sup> ခဲအံၤဆၢထၢၣ်ဖဲသုအိၣ်အလီၢ်ဒီး ယကဆှိးသုလၢယွၤအမဲာ်ညါခီဖျိတၢ်မၤသ့ၣ်နီၣ်သုလၢ ကယဲၢ်တၢ်မၤအဒိၣ်အဆူၣ်လၢယွၤမၤတ့ၢ် လၢကအုၣ်က့ၤခီၣ်က့ၤသုဒီးသုမိၢ်ပၢ်ဖံဖုလၢပျၢၤတဖၣ်န့ၣ်လီၤ.",
			"8": "<sup>8</sup> ဖဲစီၤယၤကိာ်ဒီးအဟံၣ်ဖိဃီဖိလဲၤတ့ၢ်ဆူကီၢ်အဲၤကူပတူး ဒီးပှၤအဲၤကူပတူးဖိတဖၣ်မၤနးမၤဖှိၣ်အဝဲသ့ၣ်န့ၣ်, သုမိၢ်ပၢ်ဖံဖုလၢပျၢၤတဖၣ်ကိးထီၣ်ဆူယွၤအအိၣ်ဒီးအဝဲဆှၢ လီၤစီၤမိၤၡ့ဒီးစီၤအၤဟရိၣ်လၢအထုးထီၣ်ကွံာ်အဝဲသ့ၣ်လၢ ကီၢ်အဲၤကူပတူးအပူၤဒီးပာ်လီၤန့ၢ်အလီၢ်အိၣ်လီၢ်ဆိးဖဲကီၢ် အံၤအပူၤလီၤ.",
			"9": "<sup>9</sup> ဘၣ်ဆၣ်ဒီးပှၤဂီၢ်မုၢ်သးပ့ၤနီၣ်ယွၤ, အဝဲသ့ၣ်အကစၢ်ယွၤလီၤ. မၤသးဒ်န့ၣ်ဒီးအဝဲပျဲပှၤဖလ့ၡသးဖိတဖၣ် ဒီးကီၢ်မိၤအးအစီၤပၤဒီးဝ့ၢ်ဃါစိၢ် အသုးမုၢ်အခိၣ်စီၤစံစရၤလၢကဒုးတၢ်ထီဒါ သုမိၢ်ပၢ်ဖံဖုလၢပျၢၤတဖၣ်ဒီးမၤနၢၤအဝဲသ့ၣ်လီၤ.",
			"10": "<sup>10</sup> အန့ၣ်တစု, အဝဲသ့ၣ်ကိးထီၣ်ဆူယွၤအအိၣ်လၢတၢ်မၤစၢၤအဂီၢ်ဒီး စံးဝဲ, “ပမၤတ့ၢ်တၢ်ဒဲးဘးလံ. အဂ့ၢ်ဒ်အံၤ, ပဃၣ်ကွံာ်ပသးလၢနအိၣ်ယွၤဧၢ, ဒီးဘူၣ်ထီၣ်ဘါထီၣ်ဘဧၤလးဒီးအၤၡတြိးတဖၣ်အတၢ်ဂီၤသိအသး န့ၣ်လီၤ. အုၣ်က့ၤခီၣ်က့ၤပှၤလၢပဒုၣ်ပဒါတဖၣ်အစုပူၤ, ဒီးပကဘူၣ်ထီၣ်ဘါထီၣ်နၤလီၤ.",
			"11": "<sup>11</sup> ဒီးယွၤဆှၢလီၤစီၤကံးဒဧိၣ်, ဝံၤဒီးစီၤဘါရးဝံၤဒီးစီၤ ယံးဖသၤဒီးလီၢ်ခံကတၢၢ်မ့ၢ်ယၤန့ၣ်လီၤ. ပဝဲတဂၤစုာ်စုာ်ပအုၣ်က့ၤခီၣ်က့ၤသုလၢသုဒုၣ်သုဒါတဖၣ်အစု ပူၤဒီးသုအိၣ်မူလၢတၢ်ဘံၣ်တၢ်ဘၢတၢ်ပူၤဖျဲးအပူၤလီၤ.",
			"12": "<sup>12</sup> ဘၣ်ဆၣ်ဒီးဖဲသုထံၣ်လၢပှၤဧၣ်မိၣ်အစီၤပၤစီၤနၤဃၣ်ဘူးတ့ၢ်က ဟဲဒုးသုန့ၣ်သုညိကွံာ်ယွၤဒ်သုစီၤပၤအသိးဒီးစံးဘၣ်ယၤ, (ပအဲၣ်ဒိးဘၣ်စီၤပၤတဂၤလၢကပၢပှၤလီၤ.)",
			"13": "<sup>13</sup> ခဲအံၤ, အဝဲအံၤမ့ၢ်စီၤပၤလၢသုဃုထၢအီၤ, သုဃ့န့ၢ်အီၤ, ဒီးခဲအံၤယွၤဟ့ၣ်လီၤအီၤဆူသုအိၣ်လီၤ.",
			"14": "<sup>14</sup> သုမ့ၢ်မၤလၤကပီၤယွၤသုကစၢ်ယွၤ, မၤအတၢ်, ဒိကနၣ်အီၤ, ဒီးစူၢ်အတၢ်မၤလိာ်တဖၣ်ဒီးသုဝဲဒီးသုစီၤပၤမ့ၢ်ပိာ်အခံ ဒီး, တၢ်ကိးမံၤကလဲၤအသးဂ့ၤဂ့ၤဘၣ်ဘၣ်ဒီးသုန့ၣ်လီၤ.",
			"15": "<sup>15</sup> ဘၣ်ဆၣ်ဒီးသုမ့ၢ်တဒိကနၣ်ယွၤဒီး, သုမ့ၢ်တစူၢ်ဘၣ်အတၢ်မၤလိာ် တဖၣ်န့ၣ်အဝဲကထီဒါသုဒီးသုစီၤပၤလီၤ.",
			"16": "<sup>16</sup> မၤသးဒ်န့ၣ်ဒီး, ဆၢထၢၣ်ဖဲသုအိၣ်အလီၢ်, ဒီးသုကထံၣ်တၢ်အဒိၣ်အမုၢ်လၢ ယွၤကမၤအီၤန့ၣ်လီၤ.",
			"17": "<sup>17</sup> ခဲအံၤမ့ၢ်ဝဲတၢ်ယီၤခါအဆၢကတီၢ်, တမ့ၢ်ဘၣ်ဧါ. ဘၣ်ဆၣ်ဒီးယကဘါထုကဖၣ်တၢ်ဒီးယွၤကဆှၢလီၤလီ သီၣ်လီသဲဒီးတၢ်စူၤလီၤ. တုၤတၢ်အံၤမၤအသးဒီးသုကနၢ်ပၢၢ်လီၤတံၢ်လၢ သုမၤတ့ၢ်တၢ်ဒဲးဘးဖးဒိၣ်တမံၤထီဒါယွၤ ဖဲသုဃ့တ့ၢ်အီၤလၢစီၤပၤတဂၤန့ၣ် လီၤ.”",
			"18": "<sup>18</sup> မၤသးဒ်န့ၣ်ဒီးစီၤၡမူၤအ့လးဘါထုကဖၣ်တၢ်, ဒီးလၢတနံၤဃီန့ၣ်ယွၤဆှၢလီၤလီသီၣ်လီသဲဒီးတၢ်စူၤလီၤ. တုၤနုၤတစု, ပှၤဂီၢ်မုၢ်ခဲလၢာ်ပျံၤယွၤဒီးစီၤၡမူၤအ့လးလီၤ.",
			"19": "<sup>19</sup> ဒီးအဝဲသ့ၣ်စံးဘၣ်စီၤၡမူၤအ့လး, “တၢ်ဒိၣ်ဧၢ, ဝံသးစူၤဘါထုကဖၣ်ဆူယွၤ, နကစၢ်ယွၤအအိၣ်လၢပဂီၢ်ဒ်သိးပသု တသံတဂ့ၤန့ၣ်တက့ၢ်. ခဲအံၤပသ့ၣ်ညါလီၤတံၢ်လၢ, ပတၢ်ဒဲးဘးအဂၤခဲလၢာ်အမဲာ်ညါန့ၣ်ပမၤတ့ၢ်တၢ်ဒဲးဘးခီဖျိ ပဃ့န့ၢ်စီၤပၤတဂၤအဃိလီၤ.”",
			"20": "<sup>20</sup> စီၤၡမူၤအ့လးစံးဝဲဒၣ်, “ပျံၤတၢ်တဂ့ၤ, သုမ့ၢ်မၤတ့ၢ်တၢ်အၢတၢ်သီဒ်န့ၣ်အသိးဘၣ်ဆၣ်, ဃၣ်ကွံာ်သုသးလၢယွၤအအိၣ်တဂ့ၤ, မ့မ့ၢ်မၤအတၢ်မၤလၢသုသး ဒီဖျၢၣ်ညါတက့ၢ်.",
			"21": "<sup>21</sup> ပိာ်ထွဲကစၢ်အကဘျံးကဘျၣ်တဖၣ်အခံတဂ့ၤ. အဝဲသ့ၣ်မၤစၢၤသုမ့ၢ်ဂ့ၤ, အုၣ်က့ၤခီၣ်က့ၤသုမ့ၢ်ဂ့ၤတသ့ဘၣ်. အဂ့ၢ်ဒ်အံၤ, အဝဲသ့ၣ်တမ့ၢ်တၢ်နီၢ်နီၢ်ဘၣ်.",
			"22": "<sup>22</sup> ယွၤမၤတ့ၢ်တၢ်အၢၣ်လီၤသညူးသပှၢ်တမံၤဒီးအဝဲဒၣ်တညိ ကွံာ်ဘၣ်သုဘၣ်. အဂ့ၢ်ဒ်အံၤ, အဝဲပာ်လီၤတ့ၢ်အသးလၢကဒုးကဲ ထီၣ်သုလၢအပှၤဂီၢ်မုၢ်ဒၣ်ဝဲန့ၣ်လီၤ.",
			"23": "<sup>23</sup> မ့မ့ၢ်ယၤန့ၣ်, ယွၤတြီတၢ်လၢယကမၤတၢ်ဒဲးဘးထီဒါအီၤခီဖျိ ယတဘၣ်ဘါထုကဖၣ်လၢၤလၢသုဂီၢ်နီတစုဘၣ်န့ၣ်လီၤ. အခိၣ်တလိာ်, ယကသိၣ်လိသုလၢတၢ်မနုၤဂ့ၤဝဲဒီးဘၣ်ဝဲ လၢသုဂီၢ်လၢသုကမၤအီၤအဂီၢ်န့ၣ်လီၤ.",
			"24": "<sup>24</sup> စူၢ်ယွၤဒီးမၤအတၢ်မၤလၢတၢ်သူၣ်တီသးလိၤအပူၤလၢသုသးဒီဖျၢၣ်ညါတက့ၢ်. သ့ၣ်နီၣ်တၢ်မၤဖးဒိၣ်လၢအဝဲမၤတ့ၢ်ဝဲလၢသုဂီၢ်တက့ၢ်.",
			"25": "<sup>25</sup> ဘၣ်ဆၣ်ဒီးသုမ့ၢ်မၤတၢ်ဒဲးဘးဆူညါဒီး, သုဝဲဒၣ်ဒီးသုစီၤပၤန့ၣ် ကဘၣ်တၢ်မၤဟးဂီၤကွံာ်အီၤန့ၣ်လီၤ.”"
		},
		"13": {
			"1": "<sup>1</sup> စီၤစီလူးအသးပှၢ်ဖဲအကဲထီၣ်စီၤပၤဒီးအဝဲကဲကီၢ်အံၣ်စရ့လးအစီၤပၤခံနံၣ်န့ၣ်လီၤ.",
			"2": "<sup>2</sup> စီၤစီလူးဃုထၢထီၣ်ပှၤပိာ်ခွါအဂၤသၢကထိဒီးပာ်ဝဲပှၤအဂၤခံကထိဃုာ်ဒီးအီၤ ဖဲဝ့ၢ်မံးကမၣ်ဒီးလၢကစၢၢ်ကလိအဝ့ၢ်ဘ့ၤသ့လးအပူၤလီၤ. ပှၤတကထိန့ၣ်ဆှၢဝဲဆူဝ့ၢ်ကံးဘဧးအိၣ်လၢပှၤဘံၣ်ယၤမံၣ်အဒူၣ်အကီၢ်ပူၤလီၤ. ပှၤအဂၤအိၣ်လီၤတဲာ်တဖၣ်န့ၣ်စီၤစီလူးဆှၢက့ၤဆူအဟံၣ်လီၤ.",
			"3": "<sup>3</sup> စီၤယိနၤသၣ်မၤသံကွံာ်ပှၤဖလ့ၡသးဖိအသုးခိၣ်ဖးဒိၣ်လၢဝ့ၢ်က့ဘၤ, ဒီးကယဲၢ်ပှၤဖလ့ၡသးဖိကိးဂၤနၢ်ဟူတၢ်ဂ့ၢ်န့ၣ်လီၤ. အန့ၣ်ဝံၤဒီးစီၤစီလူးဆှၢလီၤပှၤစိာ်တၢ်ကစီၣ်ဒ်သိးကကိး ဖှိၣ်ပှၤဧ့ၤဘြံၤဖိဆူတၢ်ဒုးတၢ်ယၤခီဖျိတၢ်အူထီၣ်ကွဲၤတဖျၢၣ် သကုၤကီၢ်ဒီဘ့ၣ်ညါန့ၣ်လီၤ.",
			"4": "<sup>4</sup> ကယဲၢ်ပှၤအံၣ်စရ့လးဖိတဖၣ်ဘၣ်တၢ်တဲဘၣ်အီၤလၢစီၤစီလူးမၤသံကွံာ် ပှၤဖလ့ၡသးဖိအသုးခိၣ်ဒိၣ်ဒီးလၢပှၤဖလ့ၡသးဖိ တဖၣ်သးဟ့အဝဲသ့ၣ်အဂ့ၢ်န့ၣ်လီၤ. လၢတၢ်န့ၣ်အဃိပှၤဂီၢ်မုၢ်စံးဆၢတၢ်ကိးဒ်သိးကပာ်ဖှိၣ်အသး ဃုာ်ဒီးစီၤစီလူးဖဲဝ့ၢ်ကံးလကၤလးန့ၣ်လီၤ.",
			"5": "<sup>5</sup> ပှၤဖလ့ၡသးဖိတဖၣ်အိၣ်ဖှိၣ်ရိဖှိၣ်ဒ်သိးကဒုးပှၤအံၣ်စရ့လး ဖိတဖၣ်လီၤ. အဝဲသ့ၣ်အိၣ်ဒီးလ့ၣ်ကဟၣ်ဒုးသုးသၢကလး, ပှၤဒိးကသ့ၣ်သုးမုၢ်အဂၤဃုကထိ ဒီးပှၤသုးဖိအါထဲသိးမဲးဧိၤဟီၣ်ဧိၤလၢပီၣ်လဲၣ်အနံၤလီၤ. အဝဲသ့ၣ်လဲၤဆူဝ့ၢ်မံးကမၣ်အိၣ်လၢ ဝ့ၢ်ဘ့ၤသအၤဝ့ၣ်အမုၢ်ထီၣ်န့ၣ်ဒီးသူၣ်ထီၣ်အဒဲဖဲန့ၣ်လီၤ.",
			"6": "<sup>6</sup> အန့ၣ်ဝံၤဒီးအဝဲသ့ၣ်ဒုးတၢ်ထီဒါပှၤအံၣ်စရ့လးဖိတဖၣ်လၢတၢ် ဒုးဆူၣ်ဆူၣ်ကိၤကိၤတခါဒီးဒုးကဲထီၣ် တၢ်လီၤပျံၤလီၤဖုးဖးဒိၣ်တမံၤလၢအဝဲသ့ၣ်အဂီၢ်လီၤ. ပှၤအံၣ်စရ့လးဖိတနီၤပာ်ခူသူၣ်အသးလၢလၢၢ်ကအိဒီးတၢ်ပူၤ တဖၣ်အပူၤမ့ၢ်ဂ့ၤ, လၢလ့ကျါမ့ၢ်ဂ့ၤ, တၢ်ပူၤဖိတဖၣ်အပူၤ, ဒီးထံပူၤတဖၣ်အပူၤမ့ၢ်ဂ့ၤလီၤ.",
			"7": "<sup>7</sup> ပှၤအဂၤခီဂာ်ထံကျိယၢ်ဒ့ၣ်ဆူဝ့ၢ်ကးဒီးဝ့ၢ်ကံးလကၤလးအတၢ်ပၢအပူၤလီၤ. စီၤစီလူးအိၣ်ဒံးဝဲလၢဝ့ၢ်ကံးလကၤလးဒီးပှၤဂီၢ်မုၢ်အိၣ် ဒီးအီၤတဖၣ်ကနိးကစုာ်လၢတၢ်ပျံၤတၢ်ဖုးအဃိလီၤ.",
			"8": "<sup>8</sup> အဝဲအိၣ်ခိးတ့ၢ်စီၤၡမူၤအ့လးနွံသီ, ဒ်စီၤၡမိၤအ့လး မၤလိာ်တ့ၢ်ဝဲအသိးလီၤ. ဘၣ်ဆၣ်ဒီးစီၤၡမူၤအ့လးတဟဲဆူဝ့ၢ်ကံးလကၤလးဒံးဘၣ်. ပှၤဂီၢ်မုၢ်စးထီၣ်ဟးဖးဒီးစီၤစီလူးလီၤ.",
			"9": "<sup>9</sup> မၤသးဒ်န့ၣ်ဒီး, စီၤစီလူးစံးဘၣ်အဝဲသ့ၣ်, “ဟဲစိာ်န့ၢ်ယၤတၢ်လုၢ်မ့ၣ်အူတဖၣ်ဒီးတၢ်လုၢ်မၤဃူမၤဖိး တဖၣ်တက့ၢ်.” အဝဲလုၢ်ထီၣ်တၢ်လုၢ်မ့ၣ်အူတခါ,",
			"10": "<sup>10</sup> ဒီးဖဲအလုၢ်တၢ်ဝံၤသီသီန့ၣ်စီၤၡမူၤအ့လးဟဲတုၤဝဲလီၤ. စီၤစီလူးလဲၤထီၣ်ဒ်သိးကသဂၢၢ်အီၤဒီးတူၢ်လိာ်မုာ်အီၤလီၤ.",
			"11": "<sup>11</sup> ဘၣ်ဆၣ်ဒီးစီၤၡမူၤအ့လးစံးဝဲ, “နမၤတ့ၢ်တၢ်မနုၤလဲၣ်.” စီၤစီလူးစံးဆၢဝဲဒၣ်, “ပှၤဂီၢ်မုၢ်စးထီၣ်ဟးသဒၣ်ယၤဒီး ဒ်နစံးတ့ၢ်လၢနကဟဲန့ၣ်နတဟဲပၢၢ်ထီၣ်ဘၣ်. လၢန့ၣ်အမဲာ်ညါပှၤဖလ့ၡသးဖိတဖၣ်ပာ်ဖှိၣ်ထီၣ်အသးလၢဝ့ၢ်မံး ကမၣ်လီၤ.",
			"12": "<sup>12</sup> လၢတၢ်န့ၣ်အဃိယဆိကမိၣ်ထီၣ်ယဲ, “ပှၤဖလ့ၡသးဖိတဖၣ်န့ၣ်ကဟဲ ဒုးယၤဖဲအံၤလၢဝ့ၢ်ကံးလကၤလးအပူၤဒီးယတကျဲးစၢးမၤန့ၢ်ဒံး ယွၤအတၢ်ကွၢ်မဲာ်ဘၣ်. လၢတၢ်န့ၣ်အဃိ, တၢ်လီၤဂာ်ဘၣ်ယၤဒ်ယကဘၣ်လုၢ်ထီၣ်တၢ်လုၢ်တၢ်ပာ်တမံၤလီၤ.”",
			"13": "<sup>13</sup> စီၤၡမူၤအ့လးစံးဆၢဝဲဒၣ်, “တၢ်န့ၣ်မ့ၢ်တၢ်မၢးအတၢ်မၤ တမံၤလၢတၢ်ကမၤအီၤအဂီၢ်လီၤ. နတစူၢ်တ့ၢ်ယွၤအတၢ်မၤလိာ်လၢနကစၢ်ယွၤဟ့ၣ်လီၤတ့ၢ်နၤန့ၣ်ဘၣ်. နမ့ၢ်စူၢ်ဒီးအဝဲကပျဲနၤဒီးနစၢၤနသွဲၣ်တဖၣ်ပၢဘၣ် ကီၢ်အံၣ်စရ့လး လီၤထူလီၤယိာ်လီၤ.",
			"14": "<sup>14</sup> မ့မ့ၢ်ခဲကနံၣ်အံၤနတၢ်ပၢတၢ်ပြးတလဲၤဆူညါတပယူာ်ဃီဘၣ်. အဂ့ၢ်ဒ်အံၤနတစူၢ်အီၤဘၣ်အဃိလီၤ. ယွၤကဃုန့ၢ်ပှၤတဂၤလၢအဝဲသးလီဝဲဒီးဒုးကဲထီၣ်အီၤလၢပှၤပၢဘၣ်အပှၤဂီၢ်မုၢ်လီၤ.”",
			"15": "<sup>15</sup> စီၤၡမူၤအ့လးဟးထီၣ်လၢဝ့ၢ်ကံးလကၤလးဒီးလဲၤအကျဲဒၣ်ဝဲလီၤ. ပှၤဂီၢ်မုၢ်အိၣ်လီၤတဲာ်တဖၣ်ပိာ်ထီၣ်စီၤစီလူး အခံဖဲလၢ အဝဲလဲၤပာ်ဖှိၣ်အသးဒီးအသုးမုၢ်န့ၣ်လီၤ. အဝဲသ့ၣ်လဲၤလၢဝ့ၢ်ကံးလကၤလးဆူဝ့ၢ်ကံးဘဧၤလၢအအိၣ်ဝဲလၢ ပှၤဘံၣ်ယၤမံၣ်အလီၢ်ကဝီၤအပူၤန့ၣ်လီၤ. စီၤစီလူးသမံသမိးအသုးမုၢ်သံၣ်ဘိတဖၣ်ဒီးပှၤပိာ်ခွါအိၣ်ဝဲ အဂၤဃုကယၤအကပိာ်ကပၤန့ၣ်လီၤ.",
			"16": "<sup>16</sup> စီၤစီလူး, အဖိခွါစီၤယိနၤသၣ်ဒီးအပှၤတဖၣ်သူၣ်ထီၣ်အဒဲ ဖဲဝ့ၢ်ကံဘၤလၢပှၤဘံၣ်ယၤမံၣ်ဖိအကီၢ်ပူၤန့ၣ်လီၤ. ပှၤဖလ့ၡသးဖိတဖၣ်အသူၣ်ဒဲအလီၢ်အိၣ်ဖဲဝ့ၢ်မံးကမၣ်လီၤ.",
			"17": "<sup>17</sup> ပှၤဖလ့ၡသးအသုးဖိတဖၣ်ဟးထီၣ်လၢအသူၣ်ဒဲအလီၢ်လၢကဂုာ်ဆူၣ် ပျိဆူၣ်တၢ်အဂီၢ်သၢဖုလီၤ. တဖုန့ၣ်လဲၤဆူဝ့ၢ်ဧိးဖြၤလၢကီၢ်ၡူဧၤလးအပူၤ,",
			"18": "<sup>18</sup> အဂၤတဖုလဲၤဆူဝ့ၢ်ဘ့ၤသဃိရၣ်ဒီးအဂၤတဖုလဲၤဆူကီၢ်ဆၢလၢ အကွၢ်စိဃီၤစဘိဧံၣ်အတၢ်တြီၤဒီးပှၢ်မုၢ်ကနၢန့ၣ်လီၤ.",
			"19": "<sup>19</sup> လၢကီၢ်အံၣ်စရ့လးအပူၤန့ၣ်ပှၤပိာ်ထးတဖၣ်တအိၣ်ဘၣ်. အဂ့ၢ်ဒ်အံၤ, ပှၤဖလ့ၡသးဖိတဖၣ်ပာ်လီၤအသးလၢကမၤဝဲ ဒ်သိးပှၤဧ့ၤဘြံၤဖိတဖၣ်ဘှီနးဒီးဘီတဖၣ်အသုတသ့အဂီၢ်န့ၣ်လီၤ.",
			"20": "<sup>20</sup> (ပှၤအံၣ်စရ့လးဖိတဖၣ်ဘၣ်လဲၤဆူပှၤဖလ့ၡသးဖိတဖၣ်အအိၣ်လၢ ကကျ့အ့ၣ်ထီၣ်ထဲၣ်ကနၣ်, တပူာ်, ကွါဖိဒီးထါဂဲာ်တဖၣ်အဂီၢ်န့ၣ်လီၤ.",
			"21": "<sup>21</sup> တၢ်အပှ့ၤတခီ, လၢတၢ်ကျ့အ့ၣ်ထီၣ်ကွါတဖၣ်ဒီးဘှီဂ့ၤက့ၤနီၣ်ဆဲးဂီၤဖံးအဂီၢ် မ့ၢ်ဝဲစ့ညၣ်တဘ့ၣ်ဒီးလၢတၢ်ကျ့အ့ၣ်ထီၣ်ထဲၣ် ကနၣ်ဒီးတပူာ်အဂီၢ်န့ၣ်မ့ၢ်ဝဲစ့ညၣ်ခံဘ့ၣ်န့ၣ်လီၤ.)",
			"22": "<sup>22</sup> မၤသးဒ်န့ၣ်ဒီးလၢတၢ်ဒုးတၢ်ယၤအမုၢ်နံၤန့ၣ်, မ့တမ့ၢ်ဘၣ်လၢစီၤစီလူးဒီးအဖိခွါစီၤယိနၤသၣ်န့ၣ်, ပှၤအံၣ်စရ့လးသုးဖိတဖၣ်တအိၣ်ဒီးနးတဖၣ်မ့ၢ်ဂ့ၤ ဘီတဖၣ်မ့ၢ်ဂ့ၤဘၣ်.",
			"23": "<sup>23</sup> ပှၤဖလ့ၡသးဖိတဖၣ်ဆှၢလီၤပှၤသုးဖိတဖုလၢကဒီဒၣ်အိၣ်ပှိၤ ဝ့ၢ်မံးကမၣ်အကျဲန့ၣ်လီၤ."
		},
		"14": {
			"1": "<sup>1</sup> ဘၣ်တနံၤန့ၣ်, စီၤယိနၤသၣ်စံးဘၣ်ပှၤသးစၢ်ပိာ်ခွါတဂၤလၢ အစိာ်အစုကဝဲၤတဖၣ်န့ၣ်, “မ်ပကလဲၤခီသကိးဆူပှၤဖလ့ၡသးဖိ တဖၣ်အသူၣ်ဒဲလီၢ်တက့ၢ်.” ဘၣ်ဆၣ်ဒီးစီၤယိနသၣ်တတဲဘၣ်တ့ၢ်အပၢ်စီၤစီလူး,",
			"2": "<sup>2</sup> လၢအသူၣ်အဒဲလၢသ့ၣ်သလဲသၣ်တထံးအဖီလာ်အိၣ်လၢဝ့ၢ်မံးကြိၣ် တဘူးတယံၤဒီးဝ့ၢ်ကံးဘဧၤန့ၣ်ဘၣ်. အဝဲအိၣ်ဒီးပှၤသုးဖိအဂၤဃုကယၤလၢအသိးလီၤ.",
			"3": "<sup>3</sup> (ပှၤလုၢ်တၢ်အခိၣ်လၢသိးဝဲဒီးအ့ဖိးန့ၣ်မ့ၢ်ဝဲယွၤအပှၤလုၢ် တၢ်အခိၣ်လၢဝ့ၢ်ၡံလိၤအပူၤ, စီၤဧ့လံၤအလံၤခွါဒီးစီၤအဃံးတူာ်အဒီပုၢ်ဝဲၢ်စီၤအံကဘိး အဖိခွါစီၤအဃံယၤန့ၣ်လီၤ.) စီၤယိနၤသၣ်ဟးထီၣ်န့ၣ်ပှၤတဖၣ်တသ့ၣ်ညါဘၣ်ဝဲဘၣ်.",
			"4": "<sup>4</sup> လၢဝ့ၢ်မံးကမၣ်အကျဲဖဲစီၤယိနၤသၣ်ကဘၣ်လဲၤခီဖျိ ဝဲဒ်သိးကတုၤဆူပှၤဖလ့ၡသးဖိအသူၣ်ဒဲအလီၢ်န့ၣ်လ့ခိၣ်စူခံဖျၢၣ် အိၣ်လၢကျဲတခီတကပၤန့ၣ်လီၤ. လ့တဖျၢၣ်န့ၣ်အမံၤမ့ၢ်ဘိစ့းဒီးအဂၤတဖျၢၣ်န့ၣ်မ့ၢ်ဝဲစ့နၤလီၤ.",
			"5": "<sup>5</sup> လ့တဖျၢၣ်န့ၣ်အိၣ်လၢကျဲအကလံၤစိးဒီးကွၢ်အမဲာ်ဆူ ဝ့ၢ်မံးကမၣ်ဒီးအဂၤတဖျၢၣ်န့ၣ်အိၣ်လၢကလံၤထံးတကပၤဒီးကွၢ်အမဲာ်ဆူ ဝ့ၢ်ကံဘၤလီၤ.",
			"6": "<sup>6</sup> စီၤယိနၤသၣ်စံးဘၣ်ပှၤသးစၢ်ပိာ်ခွါတဂၤန့ၣ်, “မ်ပလဲၤခီဃီၤဆူပှၤတစူၢ်တနာ်ယွၤ, ပှၤဖလ့ၡသးဖိတဖၣ် အသူၣ်ဒဲလီၢ်တက့ၢ်. ဘၣ်သ့ၣ်သ့ၣ်ယွၤကမၤစၢၤပှၤလီၤ. အဝဲမ့ၢ်မၤစၢၤပှၤဒီးဖဲန့ၣ်ပမ့ၢ်အိၣ်စှၤဂၤသနာ်က့, တၢ်လၢအကတြီအီၤ ဒ်သိးကဟ့ၣ်ပှၤတၢ်မၤနၢၤန့ၣ်တအိၣ်ဘၣ်နီတမံၤဘၣ်.”",
			"7": "<sup>7</sup> ပှၤသးစၢ်ပိာ်ခွါန့ၣ်စံးဆၢအီၤ, “ကွၢ်ဖဲနကမၤတမံၤလၢ်လၢ်န့ၣ်, ယအိၣ်ဒီးနၤလီၤ.”",
			"8": "<sup>8</sup> စီၤယိနၤသၣ်စံးဘၣ်အီၤ, “ဂ့ၤလံ, ပကလဲၤခီဂာ်တၢ်ဒီးပျဲ ပှၤဖလ့ၡသးဖိတဖၣ်ထံၣ်ပှၤန့ၣ်လီၤ.",
			"9": "<sup>9</sup> အဝဲသ့ၣ်မ့ၢ်တဲပှၤလၢပကအိၣ်ခိးဒ်သိးအကဟဲဆူပအိၣ်န့ၣ်, ပကအိၣ်ဒၣ်ဖဲပလီၢ်န့ၣ်လီၤ.",
			"10": "<sup>10</sup> ဘၣ်ဆၣ်ဒီးအဝဲသ့ၣ်မ့ၢ်မၢပလဲၤဆူအဝဲသ့ၣ်အအိၣ်န့ၣ်, အန့ၣ်တစုပကလဲၤလီၤ. အဂ့ၢ်ဒ်အံၤ, တၢ်န့ၣ်ကမ့ၢ်တၢ်ပနီၣ်တမံၤလၢ ယွၤဟ့ၣ်ပှၤတၢ်မၤနၢၤလၢအဝဲသ့ၣ်အဖီခိၣ်လီၤ.”",
			"11": "<sup>11</sup> မၤသးဒ်န့ၣ်ဒီး, အဝဲသ့ၣ်ပျဲပှၤဖလ့ၡသးဖိတဖၣ်ထံၣ်အဝဲသ့ၣ် ဒီးပှၤဖလ့ၡသးဖိတဖၣ်စံး, “ကွၢ်လၢန့ၣ်တက့ၢ်. ပှၤဧ့ၤဘြံၤ ဖိတနီၤဟဲထွးထီၣ်လၢတၢ် ပူၤဖဲအအိၣ်ခူသူၣ်ဝဲဒၣ်လီၤ.”",
			"12": "<sup>12</sup> အန့ၣ်ဝံၤဒီးအဝဲသ့ၣ်ကိးထီၣ်ဆူစီၤယိနၤသၣ်ဒီးပှၤသးစၢ် ပိာ်ခွါန့ၣ်အအိၣ်, “ဟဲထီၣ်ဆူအံၤတက့ၢ်. ပအိၣ်ဒီးတၢ်ဂ့ၢ်တနီၤလၢပအဲၣ်ဒိးတဲဘၣ်သုလီၤ.” စီၤယိၤနၤသၣ်စံးဘၣ်ပှၤသးစၢ်ပိာ်ခွါန့ၣ်, “ပိာ်ယခံတက့ၢ်. ယွၤဟ့ၣ်လီၤကီၢ်အံၣ်စရ့လးတၢ်မၤနၢၤလၢအဝဲသ့ၣ်အဖီခိၣ်လံ.”",
			"13": "<sup>13</sup> စီၤယိနၤသၣ်စွါထီၣ်ဆူကျဲဖီခိၣ်လၢအစုဒီးအခီၣ်လ့ၢ်ခိၣ် တဖၣ်ဒီးပှၤသးစၢ်ပိာ်ခွါန့ၣ်ပိာ်အခံလီၤ. စီၤယိနၤသၣ်ဒုးပှၤဖလ့ၡသးဖိတဖၣ်ဒီးမၤလီၤဃံၤကွံာ်အဝဲ သ့ၣ်ဒီးပှၤသးစၢ်န့ၣ်မၤသံကွံာ်အဝဲသ့ၣ်လီၤ.",
			"14": "<sup>14</sup> လၢတၢ်မၤသံတဘျီန့ၣ်, စီၤယိနၤသၣ်မၤသံကွံာ်ပှၤအဂၤခံဆံ ဃၣ်ဃၣ်လၢဟီၣ်ခိၣ်ကဝီၤအ့ကၢၢ်တဝာ်ဃၣ်ဃၣ်အပူၤန့ၣ်လီၤ.",
			"15": "<sup>15</sup> ကယဲၢ်ပှၤဖလ့ၡသးဖိအိၣ်လၢဝ့ၢ်အဃၢၤန့ၣ်ပျံၤတၢ်ဖုးတၢ်နးနးကလဲာ်လီၤ. ပှၤဂုာ်ဆူၣ်တၢ်တဖၣ်ဒီးပှၤသုးဖိတဖၣ်လၢသူၣ်ဒဲအလီၢ်န့ၣ် ကနိးကစုာ်လၢတၢ်ပျံၤတၢ်ဖုးအပူၤလီၤ. ဟီၣ်ခိၣ်ဟူးဝဲဒီးတၢ်ပျံၤတၢ်ဖုးဖးဒိၣ်အိၣ်ထီၣ်ဝဲလီၤ.",
			"16": "<sup>16</sup> စီၤစီလူးအပှၤတဖၣ်အိၣ်ခိးကွၢ်တၢ်ဖဲဝ့ၢ်ကံးဘဧၤလၢအအိၣ်လၢ ပှၤဘံၣ်ယၤမံၣ်ဖိတဖၣ်အလီၢ်ကဝီၤအပူၤဒီးထံၣ်ဘၣ်ဝဲ ပှၤဖလ့ၡသးဖိတဖၣ်ဃ့ၢ်ကွံာ်လၢတၢ်သဘံၣ်ဘုၣ်အပူၤလီၤ.",
			"17": "<sup>17</sup> မၤသးဒ်န့ၣ်ဒီး, စီၤစီလူးစံးဘၣ်အပှၤတဖၣ်, “ဂံၢ်ကွၢ်ပှၤသုးဖိတဖၣ်ဒီးဃုထံၣ်လၢမတၤတဖၣ်တအိၣ်လဲၣ်တ က့ၢ်.” တုၤအဝဲသ့ၣ်မၤဝဲဒ်န့ၣ်ဒီးသ့ၣ်ညါဝဲလၢစီၤယိနၤသၣ်ဒီးပှၤ သးစၢ်ပိာ်ခွါတဂၤလၢအစိာ်အစုကဝဲၤတဖၣ်န့ၣ်တအိၣ်ဘၣ်လီၤ.",
			"18": "<sup>18</sup> စီၤစီလူးစံးဘၣ်ပှၤလုၢ်တၢ်အခိၣ်စီၤအဃံယၤ, “ဟဲစိာ်အ့ဖိးဆူအံၤတက့ၢ်.” (လၢမုၢ်နံၤအဝဲန့ၣ်န့ၣ်, စီၤအဃံယၤစိာ်အ့ဖိးန့ၣ်လၢကီၢ်အံၣ်စရ့လးအပှၤဂီၢ်မုၢ်အမဲာ်ညါလီၤ.)",
			"19": "<sup>19</sup> ဖဲစီၤစီလူးကတိၤတၢ်ဒီးပှၤလုၢ်တၢ်အခိၣ်အခါန့ၣ်, တၢ်သဘံၣ်ဘုၣ်မၤအသးလၢပှၤဖလ့ၡသးဖိတဖၣ်အဒဲပူၤန့ၣ်ဆူၣ်ထီၣ် အါထီၣ်ဝဲအဃိဒီးစီၤစီလူးစံးဘၣ်အီၤ, “တၢ်ဆၢကတီၢ်လၢပကသံကွၢ်ယွၤအတၢ်အဂီၢ်န့ၣ်တအိၣ်လၢၤဘၣ်.”",
			"20": "<sup>20</sup> အန့ၣ်တစုစီၤစီလူးဒီးအပှၤတဖၣ်လဲၤထီၣ်ဆူတၢ်ဒုးဒီးထီဒါ ပှၤဖလ့ၡသးဖိတဖၣ်လၢအဒုးလိာ်ယၤလိာ်အသးလၢတၢ်သဘံၣ်ဘုၣ်နး နးကလဲာ်အပူၤန့ၣ်လီၤ.",
			"21": "<sup>21</sup> ပှၤဧ့ၤဘြံၤဖိတနီၤလၢအအိၣ်လၢပှၤဖလ့ၡသးဖိအအိၣ်တကပၤဒီး လဲၤသကိးဒီးအဝဲသ့ၣ်ဆူတၢ်ဒုးအလီၢ်န့ၣ်ယိးကဒါဘီ, ဃၣ်က့ၤအသးဒီးပာ်ဖှိၣ်က့ၤအသးဒီးစီၤစီလူးဒီးစီၤယိနၤသၣ်လီၤ.",
			"22": "<sup>22</sup> ပှၤအဂၤလၢအပာ်ခူသူၣ်အသးလၢကီၢ်အ့ဖရဲၣ်အတၢ်လူၢ်ဒီခိၣ်တဖၣ် နၢ်ဟူလၢပှၤဖလ့ၡသးဖိတဖၣ်ထွးထီၣ်ဃ့ၢ်သတးဒီးအဝဲ သ့ၣ်စ့ၢ်ကီးပာ်ဖှိၣ်ဃုာ်အသးဒီးစီၤစီလူးဒီးဒုးတၢ်ထီဒါ ပှၤဖလ့ၡသးဖိတဖၣ်န့ၣ်လီၤ.",
			"23": "<sup>23</sup> အဝဲသ့ၣ်ဒုးတၢ်ကျဲဒီဘိဖျိကွံာ်ဝ့ၢ်ဘ့ၤသအၤဝ့ၣ်လီၤ. ယွၤအုၣ်က့ၤခီၣ်က့ၤကီၢ်အံၣ်စရ့လးလၢမုၢ်နံၤအဝဲန့ၣ်လီၤ.",
			"24": "<sup>24</sup> ပှၤအံၣ်စရ့လးဖိတဖၣ်အဂံၢ်အဘါစၢ်လၢမုၢ်နံၤအဝဲန့ၣ်မ့ၢ်လၢ တၢ်သၣ်ဝံၤအသးအဃိလီၤ. အဂ့ၢ်ဒ်အံၤ, စီၤစီလူးမၤတၢ်ဆိၣ်သမှံၤသပှၢ်တမံၤဒီးဟ့ၣ်လီၤ အကလုၢ်လၢ, “တချုးလၢယဟ့ၣ်ကၣ်ဒံးဘၣ်ယဒုၣ်ယဒါတဖၣ်အမုၢ်တနံၤန့ၣ်ပှၤတဂၤ လၢ်လၢ်လၢအအီၣ်တၢ်အီၣ်တမံၤမံၤန့ၣ်တၢ်ဆိၣ်အၢတမံၤကအိၣ်လၢ အလိၤလီၤ.” မၤသးဒ်န့ၣ်ဒီးလၢမုၢ်နံၤအဝဲန့ၣ်ဒီနံၤညါန့ၣ်, ပှၤတအီၣ်တၢ်နီတမံၤနီတဂၤဘၣ်.",
			"25": "<sup>25</sup> အဝဲသ့ၣ်ခဲလၢာ်ဟဲတုၤလၢသ့ၣ်ပှၢ်တပှၢ်အလီၢ်တတီၤဒီးထံၣ်ကနဲစီ ကိးတၢ်လီၢ်အပူၤဒဲးလီၤ.",
			"26": "<sup>26</sup> သ့ၣ်ပှၢ်န့ၣ်ပှဲၤဒီးကနဲစီလီၤ. ဘၣ်ဆၣ်ဒီးပှၤတအီၣ်ကနဲစီန့ၣ် နီတစဲးဘၣ်. အဂ့ၢ်ဒ်အံၤ, အဝဲသ့ၣ်ပျံၤစီၤစီလူးအတၢ်ဆိၣ်အၢအဃိလီၤ.",
			"27": "<sup>27</sup> ဘၣ်ဆၣ်ဒီးစီၤယိနၤသၣ်တနၢ်ဟူတ့ၢ်အပၢ်အတၢ်မၤပျံၤမၤဖုးပှၤ ဂီၢ်မုၢ်န့ၣ်အဃိဒီးအဝဲဆဲးနုာ်နီၣ်ထိးဘိလၢအစိာ်ဝဲလၢအစု ပူၤန့ၣ်ဆူကနဲအဒၢပူၤဒီးအီၣ်ကနဲစီတစဲးလီၤ. တဘျီဃီန့ၣ်အဝဲအိၣ်အသးမုာ်ထီၣ်ဝဲလီၤ.",
			"28": "<sup>28</sup> ဘၣ်ဆၣ်ဒီးလၢပှၤဂီၢ်မုၢ်အကျါတဂၤစံးဘၣ်အီၤ, “ပဝဲကိးဂၤဒဲးပဂံၢ်ပဘါစၢ်လၢတၢ်သၣ်ဝံၤပသးအဃိလီၤ. ဘၣ်ဆၣ်ဒီးနပၢ်မၤပျံၤမၤဖုးပှၤဒီးစံးလၢပှၤတဂၤလၢ်လၢ်လၢ အအီၣ်တၢ်အီၣ်တမံၤမံၤန့ၣ်တၢ်ဆိၣ်အၢတမံၤကအိၣ်လၢအလိၤတနံၤ အံၤလီၤ.”",
			"29": "<sup>29</sup> စီၤယိၤနၤသၣ်စံးဆၢဝဲ, “ယပၢ်မၤတၢ်တမံၤအံၤလၢပပှၤဂီၢ် မုၢ်အလိၤအံၤကီဒိၣ်မးနးလဲၣ်. ကွၢ်, လၢယအီၣ်ကနဲစီတစဲးအဃိယအိၣ်ယသးမုာ်ထီၣ်ထဲလဲၣ်တက့ၢ်.",
			"30": "<sup>30</sup> ပပှၤဂီၢ်မုၢ်တဖၣ်မ့ၢ်အီၣ်တၢ်အီၣ်လၢအဟဲစိာ်ဝဲန့ၣ်လၢတနံၤအံၤ ဖဲအမၤနၢၤကွံာ်အဒုၣ်အဒါန့ၣ်ကဂ့ၤဒိၣ်ဝဲဆံးဒိၣ်လဲၣ်. ထဲဆိကမိၣ်ကွၢ်လၢအဝဲသ့ၣ်မၤသံကွံာ်ပှၤဖလ့ၡသးဖိကန့ၢ်အါ န့ၣ်အလီၢ်ဆံးဒိၣ်လဲၣ်န့ၣ်တက့ၢ်.”",
			"31": "<sup>31</sup> မုၢ်နံၤအဝဲန့ၣ်ပှၤအံၣ်စရ့လးဖိတဖၣ်မၤနၢၤကွံာ်ပှၤဖလ့ၡသး ဖိတဖၣ်လၢအဒုးတၢ်ကျဲဒီဘိညါစးထီၣ်လၢဝ့ၢ်မံးကမၣ်တုၤဆူ ဝ့ၢ်အၤယလိၣ်လီၤ. တုၤအဆၢကတီၢ်အံၤန့ၣ်ပှၤအံၣ်စရ့လးဖိတဖၣ်အဂံၢ်အဘါစၢ်ဒိၣ်မး လၢတၢ်သူၣ်ဝံၤသၣ်စ့ၤအသးအဃိလီၤ.",
			"32": "<sup>32</sup> မၤသးဒ်န့ၣ်ဒီး, အဝဲသ့ၣ်ဃ့ၢ်သဖှိဃီၤဆူတၢ်လၢအဖီၣ်န့ၢ်ဝဲ တဖၣ်လၢအဒုၣ်အဒါအစုပူၤ, ဟံးန့ၢ်သိဒီးဂီၤဘုၣ်ဂီၤဖံးဒီးမၤသံ ဝဲတဘျီဃီဖဲန့ၣ်ဒီးအီၣ်တၢ်ညၣ်လၢအအိၣ်ဒံးဒီးတၢ်သွံၣ်န့ၣ်လီၤ.",
			"33": "<sup>33</sup> စီၤစီလူးဘၣ်တၢ်တဲဘၣ်အီၤ, “ကွၢ်, နပှၤဂီၢ်မုၢ်မၤတၢ်ဒဲးဘး ထီဒါယွၤခီဖျိအီၣ်ဝဲတၢ်ညၣ်အိၣ်ဒီးတၢ်သွံၣ်လၢအပူၤန့ၣ်တက့ၢ်.” စီၤစီလူးကိးပသူထီၣ်ဝဲ, “သုမ့ၢ်ပှၤမၤတၢ်ကဘျံးကဘျၣ်တဖၣ်လီၤ. ဟဲတလ့ၣ်ဃီၤလၢၢ်ဖး ဒိၣ်တဖျၢၣ်ဆူယအိၣ်အံၤတက့ၢ်.”",
			"34": "<sup>34</sup> အန့ၣ်ဝံၤဒီးအဝဲခါလီၤကလုၢ်လၢခံတဘီစံးဝဲ, “လဲၤဆူပှၤဂီၢ်မုၢ်အကျါဒီးတဲဘၣ်အဝဲသ့ၣ်လၢကဟဲစိာ်အသိ ဒီးဂီၤဘုၣ်ဂီၤဖံးဖဲအံၤတက့ၢ်. အဝဲသ့ၣ်ကဘၣ်မၤသံဒီးအီၣ်ဝဲဖဲအံၤလီၤ. အဝဲသ့ၣ်တဘၣ်မၤတၢ်ဒဲးဘးထီဒါယွၤဒီးအီၣ်တၢ်ဖံးတၢ်ညၣ်ဃုာ် ဒီးတၢ်သွံၣ်လၢအပူၤဘၣ်.” မၤသးဒ်န့ၣ်ဒီး, လၢမုၢ်နၤအဝဲန့ၣ်အဝဲသ့ၣ်ဟဲစိာ်အဂီၤဘုၣ် ဂီၤဖံးဒီးမၤသံဝဲဖဲန့ၣ်လီၤ.",
			"35": "<sup>35</sup> စီၤစီလူးဘှီထီၣ်တၢ်လုၢ်လီၢ်တခါဆူယွၤအအိၣ်ဒီးတၢ်န့ၣ်မ့ၢ် တၢ်လုၢ်လီၢ်အခီၣ်ထံးကတၢၢ်တခါလၢအဘှီထီၣ်ဝဲဒၣ်န့ၣ်လီၤ.",
			"36": "<sup>36</sup> စီၤစီလူးစံးဘၣ်အပှၤတဖၣ်န့ၣ်, “မ်ပကလဲၤဒီးဒုးပှၤဖလ့ ၡသးဖိတဖၣ်လၢမုၢ်နၤ, ဂုာ်ဆူၣ်ပျီဆူၣ်ကွံာ်အဝဲသ့ၣ်တုၤလၢမုၢ်ဂီၤ ထီၣ်သီဒီးမၤသံကွံာ်အီၤကိးဂၤဒဲးတက့ၢ်.” အဝဲသ့ၣ်စံးဝဲ, “မၤဒ်နဆိကမိၣ်အဂ့ၤကတၢၢ်အသိးတက့ၢ်.” ဘၣ်ဆၣ်ဒီးပှၤလုၢ်တၢ်အခိၣ်စံးဝဲ, “မ်ပကူၣ်လိာ်ဆိတၢ်ဒီး ကစၢ်ယွၤတက့ၢ်.”",
			"37": "<sup>37</sup> မၤသးဒ်န့ၣ်ဒီး, စီၤစီလူးသံကွၢ်ကစၢ်ယွၤ, “မ့ၢ်ယဘၣ်ဒုးပှၤဖလ့ၡသးဖိတဖၣ်ဧါ. မ့ၢ်နကဟ့ၣ်ပှၤတၢ်မၤနၢၤဧါ.” ဘၣ်ဆၣ်ဒီးလၢမုၢ်နံၤအဝဲန့ၣ်ကစၢ်ယွၤတစံးဆၢတၢ်နီတမံၤဘၣ်.",
			"38": "<sup>38</sup> တုၤနုၤတစု, စီၤစီလူးစံးဘၣ်ပှၤဂီၢ်မုၢ်အခိၣ်အနၢ်တဖၣ်, “ဟဲဆူအံၤဒီးဃုထံၣ်တၢ်ဒဲးဘးမနုၤဘၣ်တၢ်မၤတ့ၢ်အီၤလဲၣ် န့ၣ်တက့ၢ်.",
			"39": "<sup>39</sup> ယအၢၣ်လီၤတ့ၢ်တၢ်လၢယွၤလၢအမူဝဲတဂၤလၢအဟ့ၣ်ကီၢ်အံၣ်စရ့လး လၢတၢ်မၤနၢၤအမံၤအပူၤ, လၢပှၤလၢအတၢ်ကမၣ်အိၣ်တဂၤန့ၣ်အဝဲမ့မ့ၢ်ဒၣ်လဲာ် ယဖိခွါစီၤယိနၤသၣ်န့ၣ်ကဘၣ်တၢ်မၤသံကွံာ်အီၤလီၤ.” ဘၣ်ဆၣ်ဒီးပှၤတစံးဘၣ်တၢ်နီတဂၤဘၣ်.",
			"40": "<sup>40</sup> အန့ၣ်ဝံၤဒီးစီၤစီလူးစံးဘၣ်အဝဲသ့ၣ်, “သုဝဲခဲလၢာ်ဆၢထၢၣ်ဖဲန့ၣ်ဒီးယၤ ဒီးစီၤယိနၤသၣ်ပကဆၢထၢၣ်ဖဲအံၤလီၤ.” အဝဲသ့ၣ်စံးဝဲ, “မၤဒ်နဆိကမိၣ်အဂ့ၤကတၢၢ်န့ၣ်တက့ၢ်.”",
			"41": "<sup>41</sup> စီၤစီလူးစံးဘၣ်ယွၤ, ကီၢ်အံၣ်စရ့လးအကစၢ်ယွၤ, “ယွၤဧၢ, ဘၣ်မနုၤလၢနတစံးဆၢဘၣ်ယၤလၢတနံၤအံၤန့ၣ်လဲၣ်. ယွၤ, ကီၢ်အံၣ်စရ့လးအကစၢ်ယွၤဧၢ, စံးဆၢယၤခီဖျိလၢၢ်စီဆှံတဖၣ်အံၤတက့ၢ်. တၢ်န့ၣ်မ့မ့ၢ်စီၤယိနၤသၣ်မ့ၢ်ဂ့ၤယၤမ့ၢ်ဂ့ၤပတၢ်ကမၣ်ဒီး, စံးဆၢပှၤလၢအူရံၣ်တက့ၢ်. ဘၣ်ဆၣ်ဒီးမ့မ့ၢ်တၢ်လၢအဘၣ်ဃး ဒီးနကီၢ်အံၣ်စရ့လးအပှၤဂီၢ်မုၢ်ဒီးစံးဆၢပှၤခီဖျိတူမံၣ် တက့ၢ်.” တၢ်စံးဆၢဒုးနဲၣ်ဝဲလၢစီၤယိနၤသၣ်ဒီးစီၤစီလူးန့ၣ်လီၤ. ဒီးပှၤဂီၢ်မုၢ်ပူၤဖျဲးဝဲလီၤ.",
			"42": "<sup>42</sup> အန့ၣ်ဝံၤဒီးစီၤစီလူးစံးဝဲ, “စံၣ်ညီၣ်တဲာ်တၢ်လၢယဖိခွါ စီၤယိနၤသၣ်ဒီးယၤအဘၢၣ်စၢၤတက့ၢ်. ဒီးတၢ်ဒုးနဲၣ်ဖျါထီၣ်လၢစီၤယိနၤသၣ်လီၤ.”",
			"43": "<sup>43</sup> တုၤနုၤတစု, စီၤစီလူးသံကွၢ်စီၤယိနၤသၣ်, “နမၤတ့ၢ်တၢ်မ နုၤလဲၣ်.” ဒီးစီၤယိနၤသၣ်စံးဆၢဝဲ, “ယအီၣ်ဘၣ်ကနဲစီ တစဲးလီၤ. ကွၢ်ကွၢ်, ယၤလီၤ. ယအိၣ်ကတဲာ်ကတီၤယသးလၢတၢ်သံအဂီၢ်လီၤ.”",
			"44": "<sup>44</sup> စီၤစီလူးစံးဘၣ်အီၤ, “နမ့ၢ်တဘၣ်တၢ်မၤသံနၤဒီးမ်ကစၢ် ယွၤတီၢ်ယၤတုၤယသံတက့ၢ်.”",
			"45": "<sup>45</sup> ဘၣ်ဆၣ်ဒီးပှၤဂီၢ်မုၢ်စံးဘၣ်စီၤစီလူး, “မ့ၢ်စီၤယိနၤသၣ် လၢအမၤန့ၢ်တၢ်မၤနၢၤလၢကီၢ်အံၣ်စရ့လးအဂီၢ်ကဘၣ်တၢ်မၤသံ အီၤဧါ. တသ့ဘၣ်. ပအၢၣ်လီၤတၢ်လၢယွၤလၢအမူဝဲတဂၤအ မံၤအပူၤ, လၢအဝဲအခိၣ်သူဖိတဘိဒၣ်လဲာ်တဘၣ်လီၤမၢ်ကွံာ်ဘၣ်. တၢ်လၢအမၤတ့ၢ်ဝဲတနံၤအံၤန့ၣ်, မ့ၢ်တၢ်မၤတ့ၢ်အသးဃုာ်ဒီးကစၢ် ယွၤအတၢ်မၤစၢၤန့ၣ်လီၤ.” မၤသးဒ်န့ၣ်ဒီး, ပှၤဂီၢ်မုၢ်အုၣ်က့ၤခီၣ်က့ၤစီၤယိနၤသၣ်လၢ ကဘၣ်တၢ်မၤသံကွံာ်အီၤန့ၣ်လီၤ.",
			"46": "<sup>46</sup> တၢ်န့ၣ်အလီၢ်ခံ, စီၤစီလူးဆိကတီၢ်ကွံာ်တၢ်လူၤပှၤဖလ့ၡသးဖိတဖၣ်ဒီး, အဝဲသ့ၣ်က့ၤကဒါက့ၤဆူအလီၢ်ကဝီၤဒၣ်ဝဲအပူၤလီၤ.",
			"47": "<sup>47</sup> ဖဲစီၤစီလူးကဲထီၣ်ကီၢ်အံၣ်စရ့လးအစီၤပၤဝံၤအလီၢ်ခံန့ၣ်, အဝဲဒုးကယဲၢ်အဒုၣ်အဒါခဲလၢာ်လၢတၢ်လီၢ်ကိးပူၤဒဲး, လၢအမ့ၢ်ပှၤဂီၢ်မုၢ်လၢကီၢ်မိၤအး, ကီၣ်ဧၣ်မိၣ်, ဒီးကီၢ်အဒိၣ်, ဒီးစီၤပၤတဖၣ်လၢဝ့ၢ်စိဘၤ, ဒီးပှၤဖလ့ၡသးဖိ တဖၣ်န့ၣ်လီၤ. ဖဲအဒုးတၢ်တပူၤလၢ်လၢ်န့ၣ်မၤနၢၤတၢ်လီၤ.",
			"48": "<sup>48</sup> အဝဲဒုးတၢ်ဒူဒူဃိၤဃိၤဒီးမၤနၢၤကွံာ်ဒၣ်လဲာ်ကီၢ်ဧမၤလ့း အပှၤဂီၢ်မုၢ်န့ၣ်လီၤ. အဝဲမၤပူၤမၤဖျဲးပှၤအံၣ်စရ့လးဖိတဖၣ်လၢကယဲၢ်တၢ်ဒုးတၢ်ယၤ ထီဒါတၢ်တဖၣ်အပူၤန့ၣ်လီၤ.",
			"49": "<sup>49</sup> စီၤစီလူးအဖိခွါတဖၣ်မ့ၢ်ဝဲ, စီၤယိနၤသၣ်, စီၤယံးၡဝံ, ဒီးစီၤမးလကံၡူၤန့ၣ်လီၤ. အဝဲအဖိမုၣ်လၢအဒိၣ်တဂၤန့ၣ်ဘၣ်တၢ်ကိးအမံၤလၢနီၢ်မ့ရ့ာ်, ဒီးအဖိမုၣ်အဆံးတဂၤမ့ၢ်နီၢ်မံၤကၤလးလီၤ.",
			"50": "<sup>50</sup> အဝဲအမါမ့ၢ်ဝဲ, စီၤအဃံမဧးအဖိမုၣ်နီၢ်အဃံနိၣ်လီၤ. အဝဲအသုးမုၢ်အသုးခိၣ်ကျၢၢ်မ့ၢ်ဝဲအတခွါလၢအမ့ၢ်ဝဲ အဖါတံၢ်စီၤန့ၢ်အဖိခွါစီၤအဘံန့ၢ်လီၤ.",
			"51": "<sup>51</sup> စီၤစီလူးအပၢ်စီၤကံၣ်ဒီးစီၤအဘံန့ၢ်အပၢ်စီၤန့ၢ်တဖၣ်န့ၣ် မ့ၢ်စီၤအဘံၤအ့လးအဖိခွါတဖၣ်လီၤ.",
			"52": "<sup>52</sup> စီၤစီလူးဘၣ်ဒုးတၢ်ထီဒါပှၤဖလ့ၡသးဖိတဖၣ်ဆူၣ်ဆူၣ်ကလဲာ်လၢ အသးသမူတစိၤန့ၣ်လီၤ. မၤသးဒ်န့ၣ်ဒီးဖဲအထံၣ်န့ၢ်ကယဲၢ်ပှၤတဂၤလၢ်လၢ်လၢအဒူဒီး အဂံၢ်အဘါဆူၣ်န့ၣ်, အဝဲကိးနုာ်အီၤဆူအသုးမုၢ်အပူၤန့ၣ်လီၤ."
		},
		"15": {
			"1": "<sup>1</sup> စီၤၡမူၤအ့လးစံးဘၣ်စီၤစီလူး, “ယမ့ၢ်ပှၤတဂၤလၢယွၤဆှၢ လီၤအီၤဒ်သိးကဖှူနၤဒ်စီၤပၤတဂၤလၢအပှၤဂီၢ်မုၢ်ပှၤအံၣ်စရ့ လးဖိအဂီၢ်လီၤ. ခဲအံၤကနၣ်တၢ်လၢသ့တၢ်လၢာ်ယွၤစံးဝဲန့ၣ်တက့ၢ်.",
			"2": "<sup>2</sup> အဝဲကစံၣ်ညီၣ်ကီၢ်ဧမၤလ့းအပှၤဂီၢ်မုၢ်လီၤ. အဂ့ၢ်ဒ်အံၤ, အဝဲသ့ၣ်အမိၢ်ပၢ်ဖံဖုလၢပျၢၤတဖၣ်ထီဒါပှၤအံၣ် စရ့လးဖိတဖၣ်ဖဲအဝဲသ့ၣ်ဟဲက့ၤလၢကီၢ်အဲၤကူပတူးအခါန့ၣ်လီၤ.",
			"3": "<sup>3</sup> လဲၤဒီးဒုးပှၤဧမၤလ့းဖိတဖၣ်ဒီးမၤဟးဂီၤကွံာ်ကယဲၢ်အတၢ် ကိးမံၤလၢအအိၣ်ဒီးအဝဲသ့ၣ်တဖၣ်န့ၣ်တက့ၢ်. ပာ်တ့ၢ်တၢ်နီတမံၤတဂ့ၤ. မၤသံကွံာ်ကယဲၢ်ပှၤပိာ်ခွါကိးဂၤဒဲး, ပိာ်မုၣ်တဖၣ်, ဖိသၣ်တဖၣ်ဒီးဖိသၣ်ဆံးတဖၣ်, ဂီၤဘုၣ်ဂီၤဖံးတဖၣ်, သိတဖၣ်, ကီၤလၤအူးတဖၣ်ဒီးကသ့ၣ်ယီၤတဖၣ်တက့ၢ်.”",
			"4": "<sup>4</sup> စီၤစီလူးကိးဖှိၣ်အပှၤသုးမုၢ်သံၣ်ဘိဒီးသမံသမိးအဝဲသ့ၣ် ဖဲဝ့ၢ်တလၤအံၣ်အပူၤလီၤ. ပှၤသုးဖိလၢကီၢ်အံၣ်စရ့လးအိၣ်ဝဲအဂၤခံကလီၢ်ဒီးလၢကီၢ်ယူ ဒၤအပူၤအဂၤတကလးလီၤ.",
			"5": "<sup>5</sup> အန့ၣ်ဝံၤဒီးအဝဲဒၣ်ဒီးအပှၤတဖၣ်လဲၤဆူကီၢ်ဧမၤလ့းအဝ့ၢ်ဒီး ခိးခူသူၣ်အဝဲသ့ၣ်လၢကစီၤဒုးအီၤဖဲထံကျိအဃ့ထီတကျိ အကၢၢ်နံၤန့ၣ်လီၤ.",
			"6": "<sup>6</sup> အဝဲဆှၢလီၤတၢ်ဟ့ၣ်ပလီၢ်ဆူပှၤက့ၣ်ဖိတဖၣ်, ပှၤလၢအမိၢ်ပၢ်ဖံဖုလၢပျၢၤတဖၣ်သူၣ်အိၣ်သးအိၣ်တ့ၢ်ပှၤ အံၣ်စရ့လးဖိတဖၣ်ဖဲအဝဲသ့ၣ်ဟးက့ၤလၢကီၢ်အဲၤကူပတူးအပူၤဒီးစံးဝဲ, “ဟးထီၣ်ကွံာ်ဒီးပာ်တ့ၢ်ပှၤဧမၤလ့းဖိတဖၣ်ဒ်သိးယသုတမၤသံ ဘၣ်သုဃုာ်ဒီးအဝဲသ့ၣ်တဖၣ်န့ၣ်တက့ၢ်.” မၤသးဒ်န့ၣ်ဒီး, ပှၤက့ၣ်ဖိတဖၣ်ဟးထီၣ်ကွံာ်ဝဲဒၣ်န့ၣ်လီၤ.",
			"7": "<sup>7</sup> စီၤစီလူးမၤနၢၤကွံာ်ပှၤဧမၤလ့းဖိတဖၣ်ဒီးဒုးတၢ်ကျဲဒီ ဘိညါစးထီၣ်လၢဝ့ၢ်ဃဝံၤလၤတုၤဆူဝ့ၢ်ၡူၢ်လၢကီၢ်အဲၤကူ ပတူးအမုၢ်ထီၣ်တကပၤန့ၣ်လီၤ.",
			"8": "<sup>8</sup> အဝဲဖီၣ်န့ၢ်မူဒံးပှၤဧမၤလ့းဖိအစီၤပၤစီၤအၤကးဒီးမၤသံ ကွံာ်ကယဲၢ်ပှၤဂီၢ်မုၢ်ခဲလၢာ်န့ၣ်လီၤ.",
			"9": "<sup>9</sup> ဘၣ်ဆၣ်ဒီးစီၤစီလူးဒီးအပှၤတဖၣ်ပျဲပူၤစီၤအၤကးအသးသမူ ဒီးတမၤသံဘၣ်, သိ, ဂီၤဘုၣ်ဂီၤဖံး, ကျီၢ်သးစၢ်ဒီးသိဖိ သးစၢ်အဂ့ၤကတၢၢ်တဖၣ်မ့ၢ်ဂ့ၤ, တၢ်တမံၤလၢ်လၢ်လၢအဂ့ၤတဖၣ်မ့ၢ်ဂ့ၤန့ၣ်ဘၣ်. အဝဲသ့ၣ်မၤဟးဂီၤကွံာ်ဒၣ်ထဲတၢ်လၢတဂိာ်တသီၣ်ဘၣ်ဒီးအလုၢ် အပှ့ၤတအိၣ်ဘၣ်တဖၣ်န့ၣ်လီၤ.",
			"10": "<sup>10</sup> ယွၤစံးဘၣ်စီၤၡမူၤအ့လး,",
			"11": "<sup>11</sup> “ယသးအုးလၢယဒုးကဲထီၣ်ဘၣ်စီၤစီလူးလၢစီၤပၤတဂၤအဃိ န့ၣ်လီၤ. အဝဲဃၣ်ကွံာ်အသးလၢယအိၣ်ဒီးတစူၢ်ဘၣ်ယတၢ်မၤလိာ်တဖၣ်ဘၣ်.” စီၤၡမူၤအ့လးအသးဒိၣ်ဝဲဒီးသီတနၤကျၢၤန့ၣ်ဃ့ကညးတၢ်လၢ ယွၤန့ၣ်လီၤ.",
			"12": "<sup>12</sup> လၢမုၢ်ဆ့ၣ်ထီၣ်တနံၤဂီၤဂီၤန့ၣ်, အဝဲလဲၤထီၣ်ဒ်သိးကထံၣ်လိာ် စီၤစီလူးန့ၣ်လီၤ. အဝဲနၢ်ဟူဝဲလၢစီၤစီလူးလဲၤဆူဝ့ၢ်ကၢ်မ့ၤလး, ဖဲအတ့ထီၣ်ကစၢ်ဒၣ်ဝဲအဂီၤလၢလၢၢ်ထူၣ်အလီၢ်န့ၣ်, ဝံၤဒီးလဲၤဝဲဆူဝ့ၢ်ကံးလကၤလးန့ၣ်လီၤ.",
			"13": "<sup>13</sup> စီၤၡမူၤအ့လးလဲၤဆူစီၤစီလူးအအိၣ်ဒီးစီၤစီလူးသဂၢၢ် အီၤဒီးစံးဝဲ, “စီၤၡမူၤအ့လးဧၢ, မ်ယွၤဆိၣ်ဂ့ၤနၤတက့ၢ်. ယစူၢ်တ့ၢ်ယွၤအတၢ်မၤလိာ်လီၤ.”",
			"14": "<sup>14</sup> စီၤၡမူၤအ့လးစံးဆၢဝဲ, “မ့မ့ၢ်ဒ်န့ၣ်ဒီးဘၣ်မနုၤအဃိလၢ ယနၢ်ဟူဘၣ်ဂီၤဘုၣ်ဂီၤဖံးဒီးသိတဖၣ်ကိးအကလုၢ်န့ၣ်လဲၣ်.”",
			"15": "<sup>15</sup> စီၤစီလူးစံးဆၢဝဲ, “ယပှၤတဖၣ်ဟံးန့ၢ်အီၤလၢပှၤဧမၤလ့း ဖိတဖၣ်အအိၣ်လီၤ. အဝဲသ့ၣ်ပာ်ဃးသိဒီးဂီၤဘုၣ်ဂီၤဖံးအဂ့ၤ ကတၢၢ်တဖၣ်ဒ်သိးကလုၢ်ထီၣ်အီၤဒ်တၢ်လုၢ်တၢ်ပာ်တမံၤဆူယွၤနကစၢ် ယွၤအအိၣ်ဒီးတၢ်အိၣ်လီၤတဲာ်အဂၤတဖၣ်န့ၣ်ပမၤဟးဂီၤတ့ၢ်ကွံာ် ခဲလၢာ်လီၤ.”",
			"16": "<sup>16</sup> စီၤၡမူၤအ့လးထုထီၣ်အကလုၢ်ဒီးစံးဝဲ, “ဆိကတီၢ်တက့ၢ်. ဒီးယကတဲနၤတၢ်လၢယွၤစံးတ့ၢ်ယၤဖဲမနၤကၢာ်န့ၣ်လီၤ.” စီၤစီလူးစံးဝဲ, “တဲဘၣ်ယၤတက့ၢ်.”",
			"17": "<sup>17</sup> စီၤၡမူအ့လးစံးဆၢဝဲ, “နမ့ၢ်ဆိကမိၣ်လီၤနသးလၢနတမ့ၢ်တၢ် အကါဒိးနီတမံၤဒၣ်လဲာ်န့ၣ်, နမ့ၢ်ပှၤအံၣ်စရ့လးဖိအဒူၣ်တဖၣ်အခိၣ်လီၤ. ယွၤဖှူနၤဒ်ကီၢ်အံၣ်စရ့လးအစီၤပၤတဂၤအသိးလီၤ.",
			"18": "<sup>18</sup> ဒီးအဝဲဆှၢထီၣ်နၤဃုာ်ဒီးတၢ်မၤလိာ်တဖၣ်လၢနကမၤဟးဂီၤကွံာ် ကီၢ်ဧမၤလ့းအပှၤဂီၢ်မုၢ်လၢအအၢအသီတဖၣ်န့ၣ်လီၤ. အဝဲစံးတ့ၢ်နၤလၢနကဒုးတၢ်တုၤနမၤသံကွံာ်အဝဲသ့ၣ်ကိးဂၤဒဲးလီၤ.",
			"19": "<sup>19</sup> ဒီးဘၣ်မနုၤလၢနတစူၢ်အီၤန့ၣ်လဲၣ်. ဘၣ်မနုၤလၢနဃ့ၢ်သဖှိ ဃီၤဒ်သိးနကစှီၤတၢ်ဂုာ်န့ၢ်တဖၣ်ဒီးမၤတၢ်န့ၣ်လၢတၢ်မၤသး အုးယွၤအသးန့ၣ်လဲၣ်.”",
			"20": "<sup>20</sup> စီၤစီလူးစံးဆၢဝဲ, “ယစူၢ်တ့ၢ်ယွၤလီၤ. ဒ်အဝဲတဲဘၣ်တ့ၢ်ယၤအသိးယလဲၤထီၣ်တ့ၢ်လၢယကဟဲက့ၤကိးစီၤပၤ စီၤအၤကးဒီးမၤသံကွံာ်ကယဲၢ်ပှၤဧမၤလ့းဖိတဖၣ်န့ၣ်လီၤ.",
			"21": "<sup>21</sup> ဘၣ်ဆၣ်ဒီးယပှၤတဖၣ်တမၤသံကွံာ်ဘၣ်သိဒီး ဂီၤဘုၣ်ဂီၤဖံးအဂ့ၤကတၢၢ်လၢအဖီၣ်န့ၢ်ဝဲတဖၣ်န့ၣ်ဘၣ်လီၤ. အခိၣ်တလိာ်, အဝဲသ့ၣ်ဟဲက့ၤစိာ်တၢ်တဖၣ်ဖဲအံၤန့ၣ်ဆူဝ့ၢ်ကံး လကၤလးလၢအကလုၢ်ထီၣ်တၢ်ဒ်တၢ်လုၢ်တၢ်ပာ်တမံၤဆူယွၤ, နကစၢ်ယွၤအအိၣ်န့ၣ်လီၤ.”",
			"22": "<sup>22</sup> စီၤၡမူၤအ့လးစံးဝဲ, “ယွၤဘၣ်အသးလၢတၢ်မနုၤတမံၤလဲၣ်. တၢ်စူၢ်အကလုၢ်ဧါ. မ့တမ့ၢ်ဘၣ်ဒီးတၢ်မၤဘူၣ်တဖၣ်ဒီးတၢ်လုၢ်တၢ် ပာ်တဖၣ်ဧါ. ဂ့ၤဒိၣ်တက့ၢ်လၢတၢ်စူၢ်အီၤအါန့ၣ်ဒံးတၢ်ကလုၢ်ထီၣ်ပာ်ထီၣ်သိ ဖိအဂ့ၤကတၢၢ်တဖၣ်ဆူအအိၣ်န့ၣ်လီၤ.",
			"23": "<sup>23</sup> တၢ်ပူထီၣ်ထီဒါအီၤန့ၣ်အၢထဲသိးဒီးတၢ်ဝံတၢ်နါအတၢ်ဖံးတၢ်မၤတဖၣ် ဒီးတၢ်ပာ်ထီၣ်ထီသးန့ၣ်မ့ၢ်တၢ်ဒဲးဘးပှဲၤသိးသိးဒီး တၢ်ဘူၣ်ထီၣ်ဘါထီၣ်တၢ်ဂီၤတၢ်ဖီၣ်န့ၣ်လီၤ. မ့ၢ်လၢနဂ့ၢ်လိာ်ယွၤအတၢ်မၤလိာ်တဖၣ်အဃိအဝဲညိကွံာ်နၤဒ်စီၤ ပၤတဂၤအသိးန့ၣ်လီၤ.”",
			"24": "<sup>24</sup> စီၤစီလူးစံးဆၢဝဲ, “မ့ၢ်လီၤ. ယမၤတ့ၢ်တၢ်ဒဲးဘးလီၤ. ယတစူၢ်တ့ၢ်ယွၤအတၢ်မၤလိာ်ဒီးနတၢ်သိၣ်နဲၣ်ယုၤတဖၣ်န့ၣ်ဘၣ်. ယပျံၤတ့ၢ်ယပှၤတဖၣ်ဒီးမၤတၢ်လၢအဝဲသ့ၣ်အဲၣ်ဒိးဝဲန့ၣ်လီၤ.",
			"25": "<sup>25</sup> ဘၣ်ဆၣ်ဒီးခဲအံၤယဃ့ကညးနၤ, ပျၢ်လၢ်ယတၢ်ဒဲးဘးဒီးက့ၤသကိး ဒီးယၤဆူဝ့ၢ်ကံးလကၤလး, ဒ်သိးယဘူၣ်ထီၣ်ဘါထီၣ်ယွၤကသ့အဂီၢ်တက့ၢ်.”",
			"26": "<sup>26</sup> စီၤၡမူၤအ့လးစံးဝဲ, “ယတက့ၤဒီးနၤဘၣ်. နသမၢတ့ၢ်ယွၤအတၢ်မၤလိာ်ဒီးအဝဲညိကွံာ်လံၤနၤဒ်ကီၢ်အံၣ်စရ့ လးအစီၤပၤလံ.”",
			"27": "<sup>27</sup> တုၤနုၤတစု, စီၤၡမူၤအ့လးဃၣ်အသးဒ်သိးကဟးထီၣ်ဝဲလီၤ. ဘၣ်ဆၣ်ဒီးစီၤစီလူးဟံးဃာ်အီၤလၢအဆ့ကၤဖးဒိၣ်ဒီးဆ့ကၤ န့ၣ်ယာ်ပြဲးဘၣ်အသးလီၤ.",
			"28": "<sup>28</sup> စီၤၡမူၤအ့လးစံးဘၣ်အီၤ, “ယွၤဖှီယာ်ကွံာ်ကီၢ်အံၣ်စရ့လး အဘီအမုၢ်ယံၤဒီးနၤလၢတနံၤအံၤဒီးဟ့ၣ်လီၤအီၤဆူပှၤအဂ့ၤ ဒိၣ်န့ၢ်အါန့ၢ်နၤတဂၤအအိၣ်လီၤ.",
			"29": "<sup>29</sup> ကီၢ်အံၣ်စရ့လးအကစၢ်ယွၤလၢအကဟုကညီၢ်ဒိၣ်န့ၣ်တလီတၢ်မ့ၢ်ဂ့ၤ, ဆီတလဲအတၢ်ပာ်သူၣ်ပာ်သးမ့ၢ်ဂ့ၤဘၣ်. အဝဲတမ့ၢ်ပှၤကညီတဂၤ, ဒီးအဝဲတဆီတလဲအတၢ်ပာ်သူၣ်ပာ်သးဘၣ်.”",
			"30": "<sup>30</sup> “ယမၤတ့ၢ်တၢ်ဒဲးဘးလီၤ,” စီၤစီလူးစံးဝဲဒၣ်, “ဘၣ်ဆၣ်ဒီးအစှၤကတၢၢ်န့ၣ်ပာ်ဖျါထီၣ်နတၢ်ပာ်ကဲယၤလၢယပှၤ ဂီၢ်မုၢ်အခိၣ်အနၢ်တဖၣ်ဒီးကယဲၢ်အံၣ်စရ့လးဒီကီၢ်အမဲာ်ညါတ က့ၢ်. က့ၤကဒါက့ၤဒီးယၤဒ်သိးယဘူၣ်ထီၣ်ဘါထီၣ်ယွၤ, နကစၢ်ယွၤကသ့အဂီၢ်တက့ၢ်.”",
			"31": "<sup>31</sup> မၤသးဒ်န့ၣ်ဒီး, စီၤၡမူၤအ့လးက့ၤကဒါက့ၤဃုာ်ဒီးအီၤဆူ ဝ့ၢ်ကံးလကၤလးဒီးစီၤစီလူးဘူၣ်ထီၣ်ဘါထီၣ်ယွၤလီၤ.",
			"32": "<sup>32</sup> စီၤၡမူၤအ့လးထုထီၣ်အကလုၢ်စံးဝဲ, “ဟဲစိာ်စီၤပၤစီၤအၤ ကးဖဲအံၤဆူယအိၣ်တက့ၢ်.” စီၤအၤကးဟဲဆူအအိၣ်, ကနိးကစုာ်လၢတၢ်ပျံၤတၢ်ဖုးအဃိဒီးဆိကမိၣ်လီၤအသး, “တၢ်ကဘၣ်သံအံၤမ့ၢ်တၢ်ခၣ်တမံၤလၢအဒိၣ်မးလဲၣ်.”",
			"33": "<sup>33</sup> စီၤၡမူၤအ့လးစံးဝဲ, “ဒ်နနးမၤဘၣ်တ့ၢ်မိၢ်အါအါဂီၢ်ဂီၢ် ဒ်သိးအဖိသုတအိၣ်တဂ့ၤအသိးန့ၣ်ခဲအံၤနမိၢ်ကကဲထီၣ် ပှၤလၢအဖိတအိၣ်ဘၣ်တဂၤန့ၣ်လီၤ.” ဒီးအဝဲကျီတဲာ်ကွံာ်စီၤအၤကးတကူာ်တကူာ်လၢတၢ်လုၢ်လီၢ်အိၣ်လၢ ဝ့ၢ်ကံးလကၤလးအမဲာ်ညါန့ၣ်လီၤ.",
			"34": "<sup>34</sup> အန့ၣ်ဝံၤဒီးစီၤၡမူၤအ့လးလဲၤဆူဝ့ၢ်ရၤမါဒီးစီၤပၤစီၤစီလူး က့ၤဆူအဟံၣ်အိၣ်လၢဝ့ၢ်ကံးဘဧၤန့ၣ်လီၤ.",
			"35": "<sup>35</sup> စီၤၡမူၤအ့လးအသးတစိၤန့ၣ်တထံၣ်ဘၣ်ကဒီးစီၤပၤလၢၤဘၣ်. ဘၣ်ဆၣ်ဒီးအဝဲဒၣ်အသူၣ်အုးသးအုးလၢအဃိလီၤ. ယွၤသူၣ်အုးသးအုးလၢအဒုးကဲထီၣ်ဘၣ်စီၤစီလူးလၢကီၢ်အံၣ်စရ့လး အစီၤပၤအဃိန့ၣ်လီၤ."
		},
		"16": {
			"1": "<sup>1</sup> ယွၤစံးဘၣ်စီၤၡမူၤအ့လး, “မ့ၢ်နကသးအုးလၢစီၤစီလူးအဃိ ဆူညါဆံးယံာ်လဲၣ်. ယညိကွံာ်တ့ၢ်အီၤဒ်ကီၢ်အံၣ်စရ့လး အစီၤပၤတဂၤအသိးလံ. မ့မ့ၢ်ခဲကနံၣ်အံၤဟံးန့ၢ်သ့ၣ်စၤယံးအသိတနီၤဒီးလဲၤဆူ ဝ့ၢ်ဘ့ၤသလ့ဃ့ၣ်ဆူပှၤတဂၤလၢအမံၤမ့ၢ် စီၤယံးၡဲအအိၣ်တက့ၢ်. အဂ့ၢ်ဒ်အံၤ, ယဃုထၢတ့ၢ်အဖိခွါတဖၣ်အကျါတဂၤလၢအကကဲထီၣ်စီၤပၤလီၤ.”",
			"2": "<sup>2</sup> စီၤၡမူၤအ့လးသံကွၢ်ဝဲ, “ယကမၤတၢ်န့ၣ်ဒ်လဲၣ်. စီၤစီလူးမ့ၢ်နၢ်ဟူတၢ်ဂ့ၢ်န့ၣ်ဒီးအဝဲကမၤသံယၤလီၤ.” ယွၤစံးဆၢအီၤ, “ဟံးန့ၢ်ကျီၢ်ဖိတဒုဒီးစံးလၢ, နကလဲၤဖဲန့ၣ်ဒ်သိးနကလုၢ်ထီၣ်တၢ်လုၢ်တၢ်ပာ်တမံၤဆူယွၤအအိၣ်တက့ၢ်.",
			"3": "<sup>3</sup> ကွဲမုာ်စီၤယံးၡဲဆူတၢ်လုၢ်တၢ်ပာ်န့ၣ်ဒီးယကတဲနၤတၢ်လၢ နကဘၣ်မၤနဲလီၤ. ပှၤတဂၤလၢယကတဲနၤန့ၣ်နကဘၣ်ဖှူအီၤဒ်စီၤပၤတဂၤအသိးလီၤ.”",
			"4": "<sup>4</sup> စီၤၡမူၤအ့လးမၤတ့ၢ်ဝဲဒ်ယွၤစံးဘၣ်အီၤအသိး, ဒီးလဲၤဝဲဆူဝ့ၢ်ဘ့ၤသလ့ဃ့ၣ်ဖဲ, ဝ့ၢ်အခိၣ်အနၢ်တဖၣ်ထံၣ်ဘၣ်အီၤဒီးကနိး ကစုာ်ဝဲ, ဒီးသံကွၢ်အီၤ, “ပှၤထံၣ်တၢ်ဧၢ, အအံၤမ့ၢ်ဝဲတၢ်ဟဲအိၣ်သကိး လၢတၢ်ဃူတၢ်မုာ်ဧါ.”",
			"5": "<sup>5</sup> စီၤၡမူၤအ့လးစံးဆၢဝဲ, “မ့ၢ်လီၤ. ယဟဲဒ်သိးယကလုၢ်ထီၣ်တၢ် လုၢ်တၢ်ပာ်တမံၤဆူယွၤအအိၣ်လီၤ. မၤကဆှီသုသးဒီးဟဲပိာ်ယခံတက့ၢ်.” အဝဲတဲဘၣ်စ့ၢ်ကီးစီၤယံးၡဲဒီးအဖိခွါတဖၣ်လၢကမၤကဆှီ အသးဒီးကွဲမုာ်အဝဲသ့ၣ်တဖၣ်ဆူတၢ်လုၢ်တၢ်ပာ်န့ၣ်လီၤ.",
			"6": "<sup>6</sup> ဖဲအဝဲသ့ၣ်ဟဲတုၤဃီၤဝဲန့ၣ်, စီၤၡမူၤအ့လးထံၣ်ဘၣ်စီၤယံးၡဲအဖိခွါစီၤအလံအာ် ဒီးစံးလီၤအသး, “ပှၤတဂၤအံၤလၢအဆၢထၢၣ်ဖဲအံၤလၢယွၤအမဲာ်ညါန့ၣ် မ့ၢ်သပှၢ်ကတၢၢ်ပှၤတဂၤလၢယွၤဃုထၢထီၣ်အီၤန့ၣ်လီၤ.”",
			"7": "<sup>7</sup> ဘၣ်ဆၣ်ဒီးယွၤစံးဘၣ်အီၤ, “ကနၣ်ဃုာ်အဂီၤထီဒီးဒိၣ်တၢ်ဂ့ၤ ဆံးအါဆံးအါန့ၣ်တဂ့ၤ. ယညိကွံာ်အီၤလီၤ. အဂ့ၢ်ဒ်အံၤ, ယတစံၣ်ညီၣ်တၢ်ဒ်ပှၤကညီစံၣ်ညီၣ်တၢ်အသိးဘၣ်. ပှၤကညီကွၢ်တၢ်အက့ၢ်အဂီၤလၢခိလီၤ. မ့မ့ၢ်ယကွၢ်အသူၣ်အသးန့ၣ်လီၤ.”",
			"8": "<sup>8</sup> အန့ၣ်တစု, စီၤယံးၡဲကိးအဖိခွါစီၤအဘံနဒာ်ဒီးဆှၢအီၤဆူ စီၤၡမူၤအ့လးအအိၣ်လီၤ. ဘၣ်ဆၣ်ဒီး, စီၤၡမူၤအ့လးစံးဝဲ, “တမ့ၢ်ဘၣ်, ယွၤတဃုထၢစ့ၢ်ကီးအီၤဘၣ်.”",
			"9": "<sup>9</sup> အန့ၣ်ဒီး, စီၤယံးၡဲဟဲကိးစီၤၡးမၤလီၤ. စီၤၡမူၤအ့လးစံးဝဲ, “တမ့ၢ်ဘၣ်. ယွၤတဃုထၢစ့ၢ်ကီးအီၤဘၣ်.”",
			"10": "<sup>10</sup> လၢကျဲဒ်အံၤန့ၣ်စီၤယံးၡဲဟဲကိးအဖိခွါခဲလၢာ်နွံဂၤဆူ စီၤၡမူၤအ့လးအအိၣ်လီၤ. ဒီးစီၤၡမူၤအ့လးစံးဘၣ်အီၤ, “တမ့ၢ်ဘၣ်. ယွၤတဃုထၢဘၣ်ပှၤတဖၣ်အံၤနီတဂၤဂၤဘၣ်.”",
			"11": "<sup>11</sup> အန့ၣ်ဝံၤဒီးစီၤၡမူၤအ့လးသံကွၢ်အီၤ, “နဖိခွါအဂၤအိၣ် ဒံးဧါ.” စီၤယံးၡဲစံးဆၢဝဲ, “အိၣ်တ့ၢ်ဒံးအဆံးကတၢၢ် တဂၤလီၤဘၣ်ဆၣ်အဝဲလဲၤဆူတၢ်ချၢဒ်သိး ကဒုးအီၣ်အသိတဖၣ်အဆၣ်လီၤ.” စီၤၡမူၤအ့လးစံးဘၣ်အီၤ, “တဲဘၣ်အီၤလၢကဟဲဆူတၢ်လီၢ်အံၤတက့ၢ်. အဝဲမ့ၢ်တဟဲတုၤဒံးဘၣ်ဒီးပတလုၢ်ထီၣ်ပာ်ထီၣ် တၢ်ဒံးဘၣ်.”",
			"12": "<sup>12</sup> မၤသးဒ်န့ၣ်ဒီး, စီၤယံးၡဲမၢပှၤလဲၤကိးအီၤလီၤ. အဝဲမ့ၢ်ပှၤဒိၣ်တၢ်ဂ့ၤ, ပှၤသးစၢ်လၢအအိၣ်ဆူၣ်အိၣ်ချ့ ဒီးအမဲာ်ချံတဖၣ်ကပြုၢ်ကပြီၤဝဲလီၤ. ယွၤစံးဘၣ်စီၤၡမူၤအ့လး, “အဝဲအံၤမ့ၢ်ပှၤတဂၤန့ၣ်လီၤ. ဖှူအီၤတက့ၢ်.”",
			"13": "<sup>13</sup> စီၤၡမူၤအ့လးဟံးန့ၢ်သ့ၣ်စၤယံးအသိဒီးဖှူစီၤဒၤဝံးလၢ အဒီပုၢ်ဝဲၢ်ခွါတဖၣ်အမဲာ်ညါလီၤ. သတူၢ်ကလာ်န့ၣ်ယွၤအသးမုၢ်စီဆှံပၢၤဃးစီၤဒၤဝံးဒီးအိၣ် ဒီးအီၤစးထီၣ်လၢမုၢ်တနံၤန့ၣ်လီၤ. အန့ၣ်ဝံၤဒီးစီၤၡမူၤအ့လးက့ၤကဒါက့ၤဆူဝ့ၢ်ရၤမါန့ၣ်လီၤ.",
			"14": "<sup>14</sup> ယွၤအသးမုၢ်စီဆှံဟးထီၣ်ကွံာ်လၢစီၤစီလူးအအိၣ်ဒီးသးအအၢ တဖျၢၣ်လၢအဘၣ်တၢ်ဆှၢလီၤအီၤလၢယွၤန့ၣ်မၤနးမၤဖှီၣ်အီၤ လီၤ.",
			"15": "<sup>15</sup> အခ့အပှၤတဖၣ်စံးဘၣ်အီၤ, “ပသ့ၣ်ညါလၢသးအအၢတဖျၢၣ်လၢအဘၣ်တၢ် ဆှၢလီၤအီၤလၢယွၤန့ၣ်မၤနးမၤဖှီၣ်နၤလီၤ.",
			"16": "<sup>16</sup> မၤသးဒ်န့ၣ်ဒီးတၢ်ဒိၣ်ဧၢ, ဟ့ၣ်လီၤပှၤလၢနကလုၢ်ဒီးပကဃုန့ၢ်နၤ ပှၤတဂၤလၢအနၢ်ပၢၢ်တၢ်ဒ့တနၢ်လီၤ. အန့ၣ်တစုဖဲသးအအၢဟဲလီၤလၢနလိၤန့ၣ်, ပှၤတဂၤန့ၣ်ကဒ့အတနၢ်, ဒီးနအိၣ်ကဘၣ်လီၢ်ဘၣ်စးကဒီးလီၤ.”",
			"17": "<sup>17</sup> စီၤစီလူးဟ့ၣ်လီၤအကလုၢ်ဆူအဝဲသ့ၣ်, အအိၣ် “ဃုန့ၢ်ယၤပှၤတဂၤလၢအဒ့တၢ်သ့ဂ့ၤဂ့ၤဒီးဟဲကိးအီၤဆူ ယအိၣ်တက့ၢ်.”",
			"18": "<sup>18</sup> အခ့အပှၤအကျါတဂၤစံးဝဲဒၣ်, “စီၤယံးၡဲအိၣ်လၢဝ့ၢ်ဘ့ၤသလ့ဃ့ၣ်န့ၣ် အိၣ်ဒီးအဖိခွါတဂၤလၢအမ့ၢ်ပှၤဒ့တနၢ်သ့ဂ့ၤဂ့ၤလီၤ. အဝဲမ့ၢ်စ့ၢ်ကီးပှၤအဒူအဃိၤဒီးပှၤဒိၣ်တၢ်ဂ့ၤတဂၤ, မ့ၢ်ပှၤသုးဖိလၢအဂ့ၤတဂၤဒီးပှၤကလုၢ်သ့ကတိၤဘၣ်တဂၤလီၤ. ယွၤအိၣ်ဒီးအီၤလီၤ.”",
			"19": "<sup>19</sup> မၤသးဒ်န့ၣ်ဒီး, စီၤစီလူးဆှၢလီၤပှၤစိာ်တၢ်ကစီၣ်တဖၣ်ဆူစီၤ ယံးၡဲအအိၣ်လၢကစံးဘၣ်အီၤ, “ဆှၢလီၤန့ၢ်ယၤနဖိခွါစီၤဒၤဝံး, ပှၤတဂၤလၢအကွၢ်သိတဖၣ်န့ၣ်တက့ၢ်.”",
			"20": "<sup>20</sup> စီၤယံးၡဲဆှၢလီၤစီၤဒၤဝံးဆူစီၤစီလူးအအိၣ်ဃုာ်ဒီးမဲာ် တဲးလဲးသးစၢ်ဖိတဒု, ကသ့ၣ်ယီၤတဒုလၢအဘၣ်တၢ်ပဒၢးထီၣ်အီၤဒီးကိၣ်တဖၣ်, ဒီးထၢၣ်တၢ်ဖံးတဖျၢၣ်လၢအပှဲၤဒီးစပံးထံန့ၣ်လီၤ.",
			"21": "<sup>21</sup> စီၤဒၤဝံးဟဲဆူစီၤစီလူးအအိၣ်ဒီးနုာ်လီၤတၢ်ဖံးတၢ်မၤလၢ အအိၣ်လီၤ. စီၤစီလူးဘၣ်သူၣ်ဘၣ်သးအီၤဒိၣ်မးဒီးဃုထၢအီၤဒ်ပှၤ တဂၤလၢကစိာ်အတၢ်စုကဝဲၤတဖၣ်န့ၣ်လီၤ.",
			"22": "<sup>22</sup> အန့ၣ်ဝံၤဒီးစီၤစီလူးဆှၢလီၤတၢ်ကစီၣ်တမံၤဆူစီၤယံးၡဲအအိၣ်, “ယဘၣ်သူၣ်ဘၣ်သးလၢစီၤဒၤဝံးလီၤ. ပျဲအအိၣ်ဖဲအံၤလၢယတၢ်ဖံးတၢ်မၤအပူၤတက့ၢ်.”",
			"23": "<sup>23</sup> စးထီၣ်ဖဲန့ၣ်ဒီးဆူညါန့ၣ်, တဘျီလၢ်လၢ်ဖဲသးအၢလၢဘၣ်တၢ် ဆှၢလီၤအီၤလၢကစၢ်ယွၤဟဲလီၤလၢစီၤစီလူးအလိၤန့ၣ်, စီၤဒၤဝံးဟံးထီၣ်အတနၢ်ဒီးဒ့ထီၣ်အီၤလီၤ. သးအၢဟးထီၣ်ကွံာ်ဝဲဒီးစီၤစီလူးအိၣ်မုာ်က့ၤဝဲဒီးဘၣ်လီၢ်ဘၣ်စးက့ၤကဒီးန့ၣ်လီၤ."
		},
		"17": {
			"1": "<sup>1</sup> ပှၤဖလ့ၡသးဖိတဖၣ်ပာ်ဖှိၣ်ထီၣ်အသးဖဲဝ့ၢ်ၡိကိၤ, ဝ့ၢ်တဝ့ၢ်လၢအအိၣ်လၢကီၢ်ယူဒၤအပူၤန့ၣ်လီၤ. အဝဲသ့ၣ်သူၣ်ထီၣ်အဒဲဖဲတၢ်လီၢ်ကိးဝဲလၢအ့ဖ့းစဒးမံၣ်လၢ အအိၣ်ဖဲၡိကိၤဒီးဝ့ၢ်ဧစ့ကၤအဘၢၣ်စၢၤန့ၣ်လီၤ.",
			"2": "<sup>2</sup> စီၤစီလူးဒီးပှၤအံၣ်စရ့လးဖိတဖၣ်ပာ်ဖှိၣ်ထီၣ်အသးဒီးသူၣ် ထီၣ်အဒဲလၢအ့လၤအတၢ်တြီၤအပူၤ ဖဲအကတဲာ်ကတီၤအသးလၢ ကဒုးပှၤဖလ့ၡသးဖိတဖၣ် အဂီၢ်န့ၣ်လီၤ.",
			"3": "<sup>3</sup> ပှၤဖလ့ၡသးဖိတဖၣ်ရဲၣ်လီၤအသးလၢတၢ်လူၢ်တဖျၢၣ်အလိၤ, ဒီးပှၤအံၣ်စရ့လးဖိတဖၣ်လၢတၢ်လူၢ်အဂၤတဖျၢၣ်အလိၤလီၤ. အဝဲသ့ၣ်ခံခီယၢ်ခီအဘၢၣ်စၢၤန့ၣ်တၢ်တြီၤအိၣ်ဝဲဒၣ်တခါလီၤ.",
			"4": "<sup>4</sup> ပှၤလၢအမံၤမ့ၢ်စီၤကၤလယးလၢဝ့ၢ်ကၤသးတဂၤန့ၣ်ဟဲထီၣ်လၢပှၤ ဖလ့ၡသးဖိတဖၣ်အသူၣ်ဒဲအလီၢ်ပူၤဒ်သိးကတၤပှၤအံၣ်စရ့လးဖိ တဖၣ်န့ၣ်လီၤ. အဝဲအဂီၤအထီအိၣ်ဝဲဃုပျၢ်အဘျဲၣ်,",
			"5": "<sup>5</sup> ဒီးသိးဃာ်ဝဲဆ့ကၤဒုးသုးလၢတၢ်ဘှီအီၤလၢတိၢ်ဘီဒီး အတယၢၣ်အိၣ်ဝဲၡက့လးယဲၢ်ကထိဒီးသုးအခိၣ်သလုးတိၢ်ဘီ တဖျၢၣ်န့ၣ်လီၤ.",
			"6": "<sup>6</sup> အခီၣ်တဖၣ်စ့ၢ်ကီးဘၣ်တၢ်ဒီဒၣ်အိၣ်ပှိၤဃာ်အီၤလၢသဃိးတိၢ်ဘီ, ဒီးအဝဲစိာ်ဘီတိၢ်ဘီတဘိလၢအဖံဘၣ်ခိၣ်လီၤ.",
			"7": "<sup>7</sup> အဘီန့ၣ်တီၢ်ထဲသိးပှၤထါထၣ်ဖိအထၣ်နီၣ်ဘိဒီးအကနၣ်ထးန့ၣ် အတယၢၣ်အိၣ်ဝဲၡက့လးဃုကယၤလီၤ. ပှၤသုးဖိတဂၤလဲၤတၢ်အမဲာ်ညါဒီးစိာ်န့ၢ်အီၤအကတီၤတဘ့ၣ်န့ၣ် လီၤ.",
			"8": "<sup>8</sup> စီၤကၤလယးဂဲၤထၢၣ်ဒီးကိးပသူထီၣ်ဆူပှၤအံၣ်စရ့လးဖိ တဖၣ်အအိၣ်စံးဝဲ, “သုမၤတၢ်မနုၤဖဲန့ၣ်ဒီးရဲၣ်လီၤသုသး လၢတၢ်ဒုးတၢ်ယၤအဂီၢ်န့ၣ်လဲၣ်. ယမ့ၢ်ပှၤဖလ့ၡသးဖိတဂၤလီၤ. သုဝဲစီၤစီလူးအကုၢ်အပှၤသ့ၣ်တဖၣ်ဧၢ, ဃုထၢထီၣ်ပှၤတဂၤလၢသုပှၤပိာ်ခွါအကျါလၢကဒုးယၤအဂီၢ်တက့ၢ်.",
			"9": "<sup>9</sup> အဝဲမ့ၢ်မၤနၢၤတၢ်ဒီးမၤသံယၤန့ၣ်, ပကကဲထီၣ်သုကုၢ်သုပှၤတဖၣ်လီၤ. ဘၣ်ဆၣ်ယမ့ၢ်နၢၤတၢ်ဒီးမၤသံအီၤန့ၣ်သုကကဲထီၣ်ပကုၢ်ပပှၤတဖၣ်လီၤ.",
			"10": "<sup>10</sup> ဖဲအံၤယတၤပှၤအံၣ်စရ့လးဖိအသုးမုၢ်ခဲအံၤန့ၣ်လီၤ. သုဃုထၢပှၤတဂၤန့ၣ်ယဒုးအီၤဘူၣ်ယဲလီၤ.”",
			"11": "<sup>11</sup> ဖဲစီၤစီလူးဒီးအပှၤတဖၣ်နၢ်ဟူတၢ်အံၤန့ၣ်အဝဲသ့ၣ်ပျံၤတၢ် နးနးကလဲာ်လီၤ.",
			"12": "<sup>12</sup> စီၤဒၤဝံးမ့ၢ်, ပှၤအ့ဖရၤသးဖိလၢဝ့ၢ်ဘ့ၤသလ့ဃ့ၣ်, ကီၢ်ယူဒၤအပူၤ, စီၤယံးၡဲအဖိခွါန့ၣ်လီၤ. စီၤယံးၡဲအဖိခွါအိၣ်ဃိးဂၤဒီးဖဲစီၤစီလူးကဲစီၤပၤ န့ၣ်, စီၤယံးၡဲမ့ၢ်ပှၤသးပှၢ်တဂၤလံန့ၣ်လီၤ.",
			"13": "<sup>13</sup> အဖိခွါအဒိၣ်ကတၢၢ်သၢဂၤန့ၣ်ပိာ်စီၤစီလူးအခံဆူတၢ်ဒုး အပူၤလီၤ. အဖိခွါအဒိၣ်ကတၢၢ်တဂၤအမံၤမ့ၢ်စီၤအ့လံအာ်, လၢခံတဂၤမ့ၢ်စီၤအဘံနဒာ်ဒီးပှၤသၢဂၤတဂၤမ့ၢ်စီၤၡးမၤလီၤ.",
			"14": "<sup>14</sup> စီၤဒၤဝံးမ့ၢ်ပှၤသးစၢ်ကတၢၢ်ဒီးဖဲအဝဲၢ်အဒိၣ်ကတၢၢ်သၢဂၤအိၣ် ဒီးစီၤစီလူးအခါန့ၣ်,",
			"15": "<sup>15</sup> စီၤဒၤဝံးက့ၤဆူဝ့ၢ်ဘ့ၤသလ့ဃ့ၣ်တဘျီတဘျီဒ်သိးအကကွၢ်ထွဲ အပၢ်အသိဖိတဖၣ်လီၤ.",
			"16": "<sup>16</sup> စီၤကၤလယးတၤပှၤအံၣ်စရ့လးဖိတဖၣ်ကိးမုၢ်ဂီၤဒဲးကိးမုၢ် ဟါဒဲးလၢအသီလွံၢ်ဆံအတီၢ်ပူၤန့ၣ်လီၤ.",
			"17": "<sup>17</sup> တနံၤန့ၣ်စီၤယံးၡဲစံးဘၣ်စီၤဒၤဝံး, “ဟံးန့ၢ်ဘုဝဲာ်ဃးအသးတအ့ဖးဒီးကိၣ်အဖျၢၣ်တဆံအံၤဒီး လဲၤစိာ်အီၤချ့ချ့ဆူနဝဲၢ်တဖၣ်အအိၣ်လၢတၢ်သူၣ်ဒဲအလီၢ်ပူၤ န့ၣ်တက့ၢ်.",
			"18": "<sup>18</sup> ဒီးလဲၤစိာ်တၢ်နုၢ်ထံလီၤသကၤအလိၣ်တဆံအံၤဆူသုးခိၣ်ဖးဒိၣ် အအိၣ်တက့ၢ်. ဃုသ့ၣ်ညါနဝဲၢ်တဖၣ်မ့ၢ်အအိၣ်မၤသးဒ်လဲၣ်ဒီးဟဲက့ၤစိာ်တၢ် တမံၤလၢကဒုးနဲၣ်တၢ်လၢနထံၣ်တ့ၢ်အဝဲသ့ၣ်ဒီးလၢအဝဲသ့ၣ်အိၣ် ဆူၣ်အိၣ်ချ့အဂ့ၢ်န့ၣ်တက့ၢ်.",
			"19": "<sup>19</sup> စီၤပၤစီၤစီလူးဒီးနဝဲၢ်တဖၣ်ဒီးပှၤအံၣ်စရ့လးဖိတဖၣ်အိၣ် လၢတၢ်တြီၤအ့လၤဒီးဒုးပှၤဖလ့ၡသးဖိတဖၣ်လီၤ.",
			"20": "<sup>20</sup> စီၤဒၤဝံးဂဲၤဆၢထၢၣ်လၢမုၢ်ဆ့ၣ်ထီၣ်တနံၤန့ၣ်ဂီၤဂီၤ, ပာ်တ့ၢ်ပှၤတဂၤလၢကဟံးန့ၢ်မူဒါဒီးကွၢ်ထွဲသိတဖၣ်, ဟံးထီၣ်တၢ်အီၣ်တၢ်အီဒီးလဲၤတၢ်ဒ်စီၤယံးၡဲစံးတ့ၢ်အီၤ အသိးလီၤ. အဝဲလဲၤတုၤဆူတၢ်သူၣ်ထီၣ်ဒဲအလီၢ်ဖဲပှၤအံၣ်စရ့လးဖိ တဖၣ်လဲၤထီၣ်ဆူတၢ်ဒုးတၢ်ယၤအလီၢ်, ကိးထီၣ်တၢ်ဒုးတၢ်ယၤ အကလုၢ်အကတီၢ်န့ၣ်လီၤ.",
			"21": "<sup>21</sup> ပှၤဖလ့ၡသးဖိဒီးပှၤအံၣ်စရ့လးဖိအသုးမုၢ်တဖၣ်ဟံးန့ၢ်တၢ်လီၢ်တၢ်ကျဲလၢ ကဒုးတၢ်ယၤတၢ်အဂီၢ်ဒီးကွၢ်ဆၢၣ်မဲာ်လိာ်အသး လီၤ.",
			"22": "<sup>22</sup> စီၤဒၤဝံးပာ်တ့ၢ်တၢ်အီၣ်တၢ်အီတဖၣ်လၢသုးခိၣ်ဘၣ်မူဘၣ်ဒါလၢ အဆှၢထီၣ်တၢ်အီၣ်တၢ်အီတဖၣ်အအိၣ်ဒီး လဲၤဃ့ၢ်ဝဲဆူတၢ်ဒုးတၢ်ယၤအလီၢ်, လဲၤဆူအဝဲၢ်တဖၣ်အအိၣ်, ဒီးသံကွၢ်အဝဲသ့ၣ် မ့ၢ်အအိၣ်မၤသးဒ်လဲၣ်အဂ့ၢ်န့ၣ်လီၤ.",
			"23": "<sup>23</sup> ဖဲအကတိၤတၢ်ဒီးအဝဲသ့ၣ်အဖၢမုၢ်န့ၣ်စီၤကၤလယးဟဲထီၣ်ဆူညါ ဒီးတၤပှၤအံၣ်စရ့လးဖိတဖၣ်ဒ်အမၤတ့ၢ်ဝဲလၢညါအသိးန့ၣ် လီၤ. ဒီးစီၤဒၤဝံးနၢ်ဟူအီၤလီၤ.",
			"24": "<sup>24</sup> ဖဲပှၤအံၣ်စရ့လးဖိတဖၣ်ထံၣ်စီၤကၤလယးန့ၣ်အဝဲသ့ၣ်ဃ့ၢ်ကွံာ် လၢတၢ်ပျံၤဖးဒိၣ်အပူၤလီၤ.",
			"25": "<sup>25</sup> အဝဲသ့ၣ်စံးလိာ်အသးတဂၤဒီးတဂၤ, “ကွၢ်အီၤတက့ၢ်. ကနၣ်အဝဲတၤတၢ်အတၢ်ကတိၤတက့ၢ်. စီၤပၤစီၤစီလူးအၢၣ်လီၤတၢ်လၢကဟ့ၣ်ခိၣ်ဖးဒိၣ်ဒိၣ်ကလဲာ်ဆူ ပှၤတဂၤလၢအမၤသံအီၤလီၤ. စီၤပၤကဟ့ၣ်အီၤစ့ၢ်ကီးလၢအဖိမုၣ်ဒ်သိးကဖျီအသးဒီးအပၢ် အဒူၣ်ဖိထၢဖိကဘၣ်ဟ့ၣ်တၢ်အခိအသွဲအလီၢ်တအိၣ်ဘၣ်န့ၣ်လီၤ.”",
			"26": "<sup>26</sup> စီၤဒၤဝံးသံကွၢ်ပှၤတဖၣ်လၢအအိၣ်ဘူးဒီးအီၤ, “ပှၤတဂၤလၢအမၤသံပှၤဖလ့ၡသးဖိတဂၤန့ၣ်ဒီးမၤသဘျ့ထီၣ် ပှၤအံၣ်စရ့လးဖိလၢတၢ်ဒုၣ်ဒွဲၣ်အံၤန့ၣ်ကမၤန့ၢ်တၢ်မနုၤ လဲၣ်. ဝံၤဒီးပှၤဖလ့ၡသးဖိလၢအတစူၢ်တနာ်ယွၤဒီးထီဒါကစၢ်ယွၤလၢ အမူဝဲတဂၤအသုးမုၢ်န့ၣ်မ့ၢ်မတၤတဂၤလဲၣ်.”",
			"27": "<sup>27</sup> အဝဲသ့ၣ်တဲဘၣ်အီၤတၢ်ဘၣ်ဃးပှၤလၢအမၤသံစီၤကၤလယးကဘၣ်တၢ်မၤ န့ၣ်အီၤမနုၤတမံၤအဂ့ၢ်န့ၣ်လီၤ.",
			"28": "<sup>28</sup> စီၤအ့လံအာ်လၢအမ့ၢ်စီၤဒၤဝံးအဝဲၢ်အဒိၣ်ကတၢၢ်နၢ်ဟူ စီၤဒၤဝံးကတိၤတၢ်ဒီးပှၤတဖၣ်န့ၣ်လီၤ. အဝဲအသးဒိၣ်ထီၣ်ဘၣ်စီၤဒၤဝံးဒီးစံးဝဲ, “နမၤတၢ်မနုၤတမံၤဖဲအံၤန့ၣ်လဲၣ်. မတၤတဂၤအံးထွဲ ကွၢ်ထွဲနသိဖိတဖၣ်လၢပှၢ်မုၢ်ကနၢအပူၤန့ၣ်လဲၣ်. နၤအံၤနမၤသးဒ်ဖိသၣ်လၢတပာ်လ့ၢ်ပာ်ကါတၢ်အသိးလီၤ. နဟဲနဲဒ်သိးနကကွၢ်ကီတၢ်ဒုးတၢ်ယၤတမ့ၢ်ဘၣ်ဧါ.”",
			"29": "<sup>29</sup> စီၤဒၤဝံးစံးဝဲဒၣ်, “ခဲအံၤယမၤတၢ်မနုၤတမံၤလဲၣ်. ယသံကွၢ်တၢ်ထဲတဘီဧိၤတသ့ဘၣ်ဧါ.”",
			"30": "<sup>30</sup> အဝဲဃၣ်ကဒါအသးဆူပှၤတဂၤအအိၣ်ဒီးသံကွၢ်တၢ်တမံၤဃီ န့ၣ်လီၤ. ဒီးကိးဘျီဒဲးဖဲအသံကွၢ်တၢ်န့ၣ်, မၤန့ၢ်တၢ်စံးဆၢတမံၤဃီန့ၣ်လီၤ.",
			"31": "<sup>31</sup> ပှၤတနီၤနီၤနၢ်ဟူတၢ်လၢစီၤဒၤဝံးစံးတ့ၢ်ဝဲဒီးအဝဲသ့ၣ်တဲ ဘၣ်စီၤစီလူး, ဒီးစီၤစီလူးမၢပှၤလဲၤကိးန့ၢ်အီၤစီၤဒၤဝံးန့ၣ်လီၤ.",
			"32": "<sup>32</sup> စီၤဒၤဝံးစံးဘၣ်စီၤစီလူး, “တၢ်ဒိၣ်စီၤပၤဖးဒိၣ်ဧၢ, တကြၢးလၢပှၤကပျံၤဘၣ်ပှၤဖလ့ၡသးဖိတဂၤအံၤနီတစဲးဘၣ်. ယကလဲၤဒီးဒုးအီၤလီၤ.”",
			"33": "<sup>33</sup> စီၤစီလူးစံးဆၢဝဲဒၣ်, “တသ့ဝဲဘၣ်. နဒုးအီၤကသ့ဒ်လဲၣ်. နမ့ၢ်ဒံးဒၣ်ဖိသၣ်တဂၤ, ဒီးအဝဲမ့ၢ်တ့ၢ်ပှၤသုးဖိတဂၤလၢအသးသမူဒီစိၤညါန့ၣ်လီၤ.”",
			"34": "<sup>34</sup> စီၤဒၤဝံးစံးဝဲ, “တၢ်ဒိၣ်, စီၤပၤဖးဒိၣ်ဧၢ, ယအံးထွဲကွၢ်ထွဲ ယပၢ်အသိတဖၣ်လီၤ. တဘျီလၢ်လၢ်ဖဲခ့ယုၢ်တဒုမ့ၢ်ဂ့ၤ တၤသူတဒုမ့ၢ်ဂ့ၤ စိာ်ကွံာ်ယသိဖိတဒုဒီး,",
			"35": "<sup>35</sup> ယလူၤထွဲအခံ, ဒုးအီၤ, ဒီးမၤပူၤဖျဲးသိဖိန့ၣ်လီၤ. ဒီးခ့ယုၢ်မ့ၢ်ဂ့ၤတၤသူမ့ၢ်ဂ့ၤမ့ၢ်ဃၣ်အသးလၢကမၤဒၢၣ်ယၤဒီး, ယစှီၤအီၤလၢအကိာ်ယူၢ်ဒီးတီၢ်အီၤတုၤအသံလီၤ.",
			"36": "<sup>36</sup> ယမၤသံတ့ၢ်ခ့ယုၢ်တဖၣ်, တၤသူတဖၣ်ဒီးယကမၤတၢ်တမံၤဃီလၢပှၤ တစူၢ်တနာ်တၢ်ပှၤဖလ့ၡသးဖိတဂၤအံၤလၢအခီၣ်ဆၢ ကစၢ်ယွၤလၢအမူဝဲတဂၤအသုးမုၢ်န့ၣ်လီၤ.”",
			"37": "<sup>37</sup> ယွၤအုၣ်က့ၤခီၣ်က့ၤတ့ၢ်ယၤလၢခ့ယုၢ်တဖၣ်ဒီးတၤသူတဖၣ်သတးဒီး အဝဲကအုၣ်က့ၤခီၣ်က့ၤယၤလၢပှၤဖလ့ၡသးဖိတဂၤအံၤအစုပူၤ န့ၣ်လီၤ. စီၤစီလူးစံးဝဲဒၣ်, “ဂ့ၤလံ, လဲၤဒီးမ်ယွၤအိၣ်ဒီးနၤတက့ၢ်.”",
			"38": "<sup>38</sup> အဝဲဟ့ၣ်လီၤအကစၢ်ဒၣ်ဝဲအတၢ်ဒုးသုးအကူအသိးလၢစီၤဒၤဝံး အဂီၢ်ဒ်သိးအကသိးထီၣ်ဝဲဒၣ်လီၤ. ဒုးကၢၢ်ထီၣ်ဝဲခိၣ်ဖျီၣ်သုးတိၢ်လၢစီၤဒၤဝံးအခိၣ်လိၤဒီး ဒုးကၤထီၣ်အီၤလၢတၢ်ဒုးအဆ့ကၤဖးဒိၣ်တဘ့ၣ်လီၤ.",
			"39": "<sup>39</sup> စီၤဒၤဝံးစၢထီၣ်စီၤစီလူးအနးလၢသဃိးအဖီခိၣ်ဒီးကျဲး စၢးဒ်သိးကဟးဝဲဒၣ်လီၤ. ဘၣ်ဆၣ်ဒီးဟးဝဲတန့ၢ်ဘၣ်အဂ့ၢ်ဒ်အံၤ, တသိးညီနုၢ်ဘၣ်ဝဲအဃိလီၤ. အဝဲစံးဘၣ်စီၤစီလူး, “ယဒုးတၢ်လၢတၢ်တဖၣ်အံၤတန့ၢ်ဘၣ်. ယတမၤညီနုၢ်အီၤဘၣ်.” လၢတၢ်န့ၣ်အဃိဘ့ၣ်လီၤကွံာ်ဝဲခဲလၢာ်လီၤ.",
			"40": "<sup>40</sup> အဝဲစိာ်အပှၤကွၢ်သိအနီၣ်ထိးဘိဝံၤဒီးထၢထီၣ်ဝဲလၢၢ်အဘျ့ယဲၢ်ဖျၢၣ်လၢ ထံကျိဖိဒီးဒၢနုာ်အီၤလၢအထၢၣ်ပူၤလီၤ. အဝဲကတဲာ်ကတီၤထီၣ်အနီၣ်ဘျုးဝံၤဒီးလဲၤထီၣ်ဝဲဒ်သိးကထံၣ်လိာ် ဒီးစီၤကၤလယးအဂီၢ်န့ၣ်လီၤ.",
			"41": "<sup>41</sup> ပှၤဖလ့ၡသးဖိတဂၤန့ၣ်စးထီၣ်ဟဲဃီၤဆူစီၤဒၤဝံးအအိၣ်, ဃုာ်ဒီးအပှၤစိာ်အကတီၤလၢအဟးလၢအမဲာ်ညါန့ၣ်လီၤ. အဝဲဟဲဃီၤဘူးထီၣ်ဘူးထီၣ်,",
			"42": "<sup>42</sup> ဒီးဖဲအထံၣ်ဘၣ်စီၤဒၤဝံးဂ့ၤဂ့ၤလံန့ၣ်, အဝဲပှဲၤဒီးတၢ်ကတိၤနံၤဘၣ်ဖၣ်လဲ, ဒုၣ်ဒွဲၣ်အီၤ, မ့ၢ်လၢ, အဝဲမ့ၢ်ဒံးဒၣ်ဖိသၣ်ပိာ်ခွါတဂၤလၢဘၣ်ဖဲနကွၢ်အီၤ ဂ့ၤန့ၣ်လီၤ.",
			"43": "<sup>43</sup> အဝဲစံးဘၣ်စီၤဒၤဝံး, “နီၣ်က့တဘိန့ၣ်မ့ၢ်လၢမနုၤအဂီၢ်လဲၣ်. နဆိကမိၣ်ယမ့ၢ်ထွံၣ်တဒုဧါ.” ဒီးအဝဲဆိၣ်အၢစီၤဒၤဝံးလၢအဝဲအကစၢ်တဖၣ်အမံၤလီၤ.",
			"44": "<sup>44</sup> အဝဲတၤစီၤဒၤဝံးစံးဝဲ, “ဟဲဃီၤ, ယကဒုးအီၣ်နညၣ်လၢထိၣ် တဖၣ်ဒီးဆၣ်ဖိကီၢ်ဖိတဖၣ်လီၤ.”",
			"45": "<sup>45</sup> စီၤဒၤဝံးစံးဆၢဝဲဒၣ်, “နဟဲထီဒါယၤလၢနး, ဘီဒီးဘီဖိတဖၣ်လီၤ. မ့မ့ၢ်ယဟဲထီဒါနၤလၢပှၤအံၣ်စရ့လး ဖိအသုးမုၢ်အကစၢ်ယွၤ, ယွၤသ့တၢ်လၢာ်, လၢနမၤတရီတပါအီၤတဂၤန့ၣ်အမံၤလီၤ.",
			"46": "<sup>46</sup> တနံၤဃီအံၤန့ၣ်ယွၤကပာ်နၤလၢယစိကမီၤအဖီလာ်လီၤ. ယကမၤနၢၤကွံာ်နၤဒီးကျီတဲာ်နခိၣ်လီၤ. ဒီးယကဟ့ၣ်လီၤပှၤဖလ့ၡသးဖိအသုးမုၢ်တဖၣ်အနီၢ်ခိဆူ ထိၣ်ဖိလံာ်ဖိဒီးဆၣ်ဖိကီၢ်ဖိတဖၣ်ကအီၣ်တၢ်အဂီၢ်လီၤ. တုၤနုၤတစု, ဟီၣ်ခိၣ်ဒီဘ့ၣ်ညါကသ့ၣ်ညါလၢကီၢ်အံၣ်စရ့လး အိၣ်ဒီးကစၢ်ယွၤတဂၤလီၤ.",
			"47": "<sup>47</sup> ဒီးပှၤအိၣ်ဖဲအံၤကိးဂၤကထံၣ်ဝဲလၢယွၤတလိၣ်ဘၣ်နးတဖၣ်မ့ၢ် ဂ့ၤဘီတဖၣ်မ့ၢ်ဂ့ၤလၢကအုၣ်က့ၤခီၣ်က့ၤအပှၤဂီၢ်မုၢ်အဂီၢ်ဘၣ် န့ၣ်လီၤ. အဝဲမၤန့ၢ်မၤနၢၤတၢ်လၢတၢ်ဒုးတၢ်ယၤအပူၤ, ဒီးအဝဲကပာ်လီၤသုလၢပစိကမီၤအဖီလာ်လီၤ.”",
			"48": "<sup>48</sup> စီၤကၤလယးစးထီၣ်ဟဲကဒီးဆူစီၤဒၤဝံးအအိၣ်, ဒီးစီၤဒၤဝံးဃ့ၢ်ထီၣ်ချ့သဒံးလိၤလိၤဆူပှၤဖလ့ၡသးဖိအတၢ်ဒုးအလီၢ် ဒ်သိးကဒုးအီၤလီၤ.",
			"49": "<sup>49</sup> အဝဲဘုးနုာ်အစုဆူအထၢၣ်ပူၤဒီးထုးထီၣ်လၢၢ်တဖျၢၣ်ဒီးဘျုး ဃီၤစီၤကၤလယးလၢနီၣ်ဘျုးန့ၣ်လီၤ. လၢၢ်န့ၣ်ဘၣ်စီၤကၤလယးဖဲအခိၣ်တိသၣ်ဒီးအခိၣ်ကုကၢၢ်ဝဲ, ဒီးစီၤကၤလယးလီၤဃံၤအီထီလာ်လၢဟီၣ်ခိၣ်လိၤန့ၣ်လီၤ.",
			"50": "<sup>50</sup> မၤသးဒ်န့ၣ်ဒီး, စီၤဒၤဝံးမၤနၢၤဒီးမၤသံကွံာ်စီၤကၤလယး လၢနီၣ်ဘျုးတခါဒီးလၢၢ်တဖျၢၣ်, တအိၣ်ဒီးနးတဘ့ၣ်ဘၣ်န့ၣ်လီၤ.",
			"51": "<sup>51</sup> အဝဲဃ့ၢ်ဆူစီၤကၤလယးအအိၣ်, ဆၢထၢၣ်လၢအဖီခိၣ်, ဟံးန့ၢ်အနးလၢအတြိးပူၤဒီး ကျီတဲာ်ကွံာ်ဝဲအခိၣ်ဒီးမၤသံကွံာ်အီၤန့ၣ်လီၤ. ဖဲပှၤဖလ့ၡသးဖိတဖၣ်ထံၣ်ဘၣ်ဝဲလၢအဝဲသ့ၣ်အပှၤဒူပှၤဃိၤသံ လံန့ၣ်, ထွးထီၣ်ဃ့ၢ်ကွံာ်ဝဲလီၤ.",
			"52": "<sup>52</sup> ကီၢ်အံၣ်စရ့လးဒီးကီၢ်ယူဒၤအပှၤတဖၣ်ကိးပသူထီၣ်ဒီးလူၤထွဲ အဝဲသ့ၣ်အခံ, ဖီၣ်အီၤမၤဒၢၣ်အီၤလၢကျဲဒီဘိညါဆူဝ့ၢ်ကၤသးဒီး ဆူဝ့ၢ်ဧ့ကြိၣ်အကျဲစၢၤတဖၣ်န့ၣ်လီၤ. ပှၤဖလ့ၡသးဖိတဖၣ်ဘၣ်ဒိဘၣ်ထံးလီၤဃံၤလၢကျဲလဲၤဆူဝ့ၢ်ၡၤရဲၣ်ဒီဘိညါ ဒီးတုၤဒၣ်လဲာ်ဆူဝ့ၢ်ဧ့ကြိၣ်ဒီး ဝ့ၢ်ကၤသးန့ၣ်လီၤ.",
			"53": "<sup>53</sup> ဖဲပှၤအံၣ်စရ့လးဖိတဖၣ်ဟဲက့ၤလၢအတၢ်လူၤကျီပှၤဖလ့ၡသးဖိ တဖၣ်န့ၣ်, အဝဲသ့ၣ်ဂုာ်န့ၢ်ပှၤဖလ့ၡသးဖိအသူၣ်ဒဲလီၢ်န့ၣ်လီၤ.",
			"54": "<sup>54</sup> စီၤဒၤဝံးဟံးထီၣ်စီၤကၤလယးအခိၣ်ဒီးဟဲက့ၤစိာ်အီၤဆူဝ့ၢ်ယရူၤၡလ့ၣ်လီၤ. မ့မ့ၢ်စီၤကၤလယးအစုကဝဲၤတဖၣ်န့ၣ်ပာ်ဃးဝဲလၢအဒဲပူၤန့ၣ်လီၤ.",
			"55": "<sup>55</sup> ဖဲစီၤစီလူးထံၣ်စီၤဒၤဝံးလဲၤထီၣ်ဒ်သိးကဒုးစီၤကၤလယး န့ၣ်အဝဲသံကွၢ်အသုးခိၣ်ကျၢၢ်စီၤအဘံန့ၢ်, “စီၤအဘံန့ၢ်ဧၢ, အဝဲမ့ၢ်မတၤအဖိခွါလဲၣ်.” စီၤအဘံန့ၢ်စံးဆၢဝဲ, “တၢ်ဒိၣ်စီၤပၤဖးဒိၣ်ဧၢ, ယတသ့ၣ်ညါဘၣ်.”",
			"56": "<sup>56</sup> စီၤစီလူးဟ့ၣ်လီၤအကလုၢ်, “မ့မ့ၢ်ဒ်န့ၣ်ဒီးလဲၤဃုသ့ၣ်ညါ အီၤတက့ၢ်.”",
			"57": "<sup>57</sup> မၤသးဒ်န့ၣ်ဒီး, ဖဲစီၤဒၤဝံးမၤသံစီၤကၤလယးဝံၤဒီးဟဲက့ၤဆူသူၣ်ဒဲအလီၢ်န့ၣ် စီၤအဘံန့ၢ်က့ၤကိးအီၤဆူစီၤစီလူးအအိၣ် လီၤ. စီၤဒၤဝံးစိာ်ဃးဒံးစီၤကၤလယးအခိၣ်အဖၢမုၢ်လီၤ.",
			"58": "<sup>58</sup> စီၤစီလူးသံကွၢ်အီၤ, “ပှၤသးစၢ်ဧၢ, နမ့ၢ်မတၤအဖိခွါ လဲၣ်.” စီၤဒၤဝံးစံးဆၢဝဲဒၣ်, “ယမ့ၢ်နခ့နပှၤစီၤယံးၡဲလၢဝ့ၢ်ဘ့ၤသလ့ဃ့ၣ်တခီအဖိခွါလီၤ.”"
		},
		"18": {
			"1": "<sup>1</sup> စီၤစီလူးဒီးစီၤဒၤဝံးမၤဝံၤအတၢ်ကတိၤသကိးန့ၣ်လီၤ. တၢ်န့ၣ်အလီၢ်ခံစီၤစီလူးအဖိခွါစီၤယိၤနသၣ်ဘၣ်သူၣ်ဘၣ်သး လၢစီၤဒၤဝံးဒိၣ်မးဒီးအဲၣ်ဘၣ်အီၤဒ်အအဲၣ်လီၤအသးဒၣ်ဝဲ အသိးန့ၣ်လီၤ.",
			"2": "<sup>2</sup> စးထီၣ်လၢမုၢ်တနံၤန့ၣ်စီၤစီလူးကိးဃာ်စီၤဒၤဝံး ဒီးတပျဲ အက့ၤကဒါက့ၤဆူအဟံၣ်ဘၣ်.",
			"3": "<sup>3</sup> စီၤယိနၤသၣ်မၤတၢ်ရ့လိာ်မုာ်လိာ်အထူအယိာ်အတၢ်ဆိၣ်ဒီးစီၤဒၤဝံး လၢအအဲၣ်ဘၣ်အီၤဒိၣ်နီၢ်မးအဃိန့ၣ်လီၤ.",
			"4": "<sup>4</sup> အဝဲဘ့ၣ်လီၤအဆ့ကၤဖးထီလၢအသိးဃာ်ဝဲဒီးဟ့ၣ်လီၤအီၤဆူ စီၤဒၤဝံး, ဃုာ်ဒီးအသဃိးဒီးအနး, အချံၣ်, ဒီးအယီၢ်တကိးစ့ၢ်ကီးလီၤ.",
			"5": "<sup>5</sup> စီၤဒၤဝံးမၤန့ၢ်မၤနၢၤတၢ်လၢကယဲၢ်တၢ်ဖံးတၢ်မၤတဖၣ်လၢစီၤစီလူး မၢလီၤအီၤန့ၣ်လီၤ. မၤသးဒ်န့ၣ်ဒီး, စီၤစီလူးဒုးကဲထီၣ်အီၤလၢသုးခိၣ်တဂၤလၢ သုးမုၢ်အပူၤန့ၣ်လီၤ. တၢ်အံၤဘၣ်သူၣ်ဘၣ်သးကယဲၢ်စီၤစီလူးအသုးခိၣ်သုးနၢ်တဖၣ်ဒီး ပှၤသုးဖိတဖၣ်န့ၣ်လီၤ.",
			"6": "<sup>6</sup> ဖဲစီၤဒၤဝံးဟဲက့ၤလၢအတၢ်မၤသံစီၤကၤလယးဝံၤဒီး, ဒီးပှၤသုးဖိတဖၣ်ဟဲက့ၤဆူဟံၣ်န့ၣ်, ပိာ်မုၣ်တဖၣ်လၢဝ့ၢ်ကိးဝ့ၢ်ဒဲး အိၣ်လၢကီၢ်အံၣ်စရ့လးအပူၤဟဲထီၣ်ဒ်သိးကသဂၢၢ်စီၤပၤ စီၤစီလူးလီၤ. အဝဲသ့ၣ်သူၣ်ဝံၣ်သးဆၢတၢ်သးခု အတၢ်သးဝံၣ်တဖၣ်, ဂဲၤကလံာ်ဝဲဒီးဆ့လ့, ဒီးသီတူၢ်တဖၣ်လီၤ.",
			"7": "<sup>7</sup> လၢတၢ်သဂၢၢ်မၤလၤကပီၤအမူးန့ၣ်ပိာ်မုၣ်တဖၣ်သးဝံၣ်ထီၣ်ဝဲ, “စီၤစီလူးမၤသံတ့ၢ်ပှၤအကထိတဖၣ်, မ့မ့ၢ်စီၤဒၤဝံးမၤသံ ပှၤအကလးတဖၣ်လီၤ.”",
			"8": "<sup>8</sup> စီၤစီလူးတဘၣ်အသးလၢတၢ်အံၤဘၣ်. ဒီးအသးဒိၣ်ထီၣ်ဝဲဖးဒိၣ်လီၤ. အဝဲဒၣ်စံး, “လၢစီၤဒၤဝံးအဂီၢ်န့ၣ်အဝဲသ့ၣ်ကိးထီၣ်ဝဲပှၤ အကလးဘၣ်ဆၣ်ဒီးလၢယဂီၢ်န့ၣ်ပှၤအကထိတဖၣ်ဧိၤလီၤ. လၢခံန့ၣ်အဝဲသ့ၣ်ကဒုးကဲထီၣ်အီၤလၢစီၤပၤလီၤ.”",
			"9": "<sup>9</sup> မၤသးဒ်န့ၣ်ဒီး, စးထီၣ်လၢမုၢ်တနံၤန့ၣ်, အဝဲဒၣ်အသးက့ၣ်သးကါဒီးသးဒ့ဒီလၢစီၤဒၤဝံးအဖီခိၣ်န့ၣ်လီၤ.",
			"10": "<sup>10</sup> လၢမုၢ်ဆ့ၣ်ထီၣ်တနံၤန့ၣ်, သးအအၢအသီတဖျၢၣ်လၢအဟဲလၢကစၢ်ယွၤ ဟဲလီၤဒီးပၢၤဃာ်စီၤစီလူးသတူၢ်ကလာ်လီၤ. ဒီးအဝဲဒၣ်ကတိၤကလီကလီတၢ်ဒ်တၢ်ပျုၢ်တဂၤအသိးလၢအဟံၣ်ပူၤ န့ၣ်လီၤ. စီၤဒၤဝံးတခီဒ့တနၢ်ဒ်ညီနုၢ်မၤဝဲကိးမုၢ်နံၤအသိးန့ၣ် လီၤ. စီၤစီလူးဟံးဃးဘီတဘ့ၣ်လၢအစုပူၤ,",
			"11": "<sup>11</sup> ဒီးစံးလီၤအသး, “ယကဆဲးတ့ၢ်အီၤလၢဂီၤပၤအလိၤလီၤ.” ဒီးကွံာ်ဝဲဘီန့ၣ်ဆူစီၤဒၤဝံးအအိၣ်ခံဘျီဘၣ်ဆၣ်ဒီးစီၤ ဒၤဝံးပဒ့ၣ်အသးပူၤတဘျီဘၣ်တဘျီလီၤ.",
			"12": "<sup>12</sup> စီၤစီလူးပျံၤဘၣ်စီၤဒၤဝံးလီၤ. အဂ့ၢ်ဒ်အံၤ, ယွၤအိၣ်ဒီးစီၤဒၤဝံးဘၣ်ဆၣ်ဒီးမ့မ့ၢ်အဝဲဒၣ်တခီယွၤညိ ကွံာ်တ့ၢ်အီၤအဃိလီၤ.",
			"13": "<sup>13</sup> မၤသးဒ်န့ၣ်ဒီး, စီၤစီလူးသုးကွံာ်အီၤဆူတၢ်လီၢ်အယံၤဒီး ပာ်အီၤလၢပှၤတကထိအသုးခိၣ်အလီၢ်လီၤ. စီၤဒၤဝံးပၢဆှၢအပှၤတဖၣ်လၢတၢ်ဒုးတၢ်ယၤအပူၤ",
			"14": "<sup>14</sup> ဒီးအဝဲမၤနၢၤတၢ်လၢကယဲၢ်အတၢ်မၤခဲလၢာ်အပူၤလီၤ. အဂ့ၢ်ဒ်အံၤ, ယွၤအိၣ်ဒီးအီၤလီၤ.",
			"15": "<sup>15</sup> စီၤစီလူးပာ်သူၣ်ပာ်သးလၢစီၤဒၤဝံးအတၢ်မၤနၢၤဒီးကဲထီၣ် ပှၤပျံၤဘၣ်အီၤဒိၣ်န့ၢ်အလီၢ်တက့ၢ်လီၤ.",
			"16": "<sup>16</sup> ဘၣ်ဆၣ်ဒီးပှၤကိးဂၤဒဲးလၢကီၢ်အံၣ်စရ့လးဒီးကီၢ်ယူဒၤအပူၤ န့ၣ်အဲၣ်စီၤဒၤဝံးလီၤ. အဂ့ၢ်ဒ်အံၤ, အဝဲမ့ၢ်ခိၣ်နၢ်လၢအမၤန့ၢ်မၤနၢၤတၢ်ဒ်န့ၣ်တဂၤအဃိ န့ၣ်လီၤ.",
			"17": "<sup>17</sup> တုၤနုၤတစု, စီၤစီလူးစံးဘၣ်စီၤဒၤဝံး, “အဝဲအံၤမ့ၢ်ယဖိမုၣ်အဒိၣ်ကတၢၢ်နီၢ်မ့ရ့ာ်လီၤ. ယကဟ့ၣ်အီၤလၢနၤဒ်နမါလၢနမ့ၢ်ယခ့ယပှၤလၢအဒူဒီးပှၤသုးဖိ လၢအသးတီဒီးယၤဒီးဒုးယွၤအတၢ်ဒုးတဖၣ်အဃိန့ၣ်လီၤ.” (စီၤစီလူးဆိကမိၣ်ဝဲလၢ, လၢကျဲဒ်အံၤန့ၣ်ပှၤဖလ့ၡသးဖိတဖၣ် ကမၤသံစီၤဒၤဝံးဒီးအလီၢ်တအိၣ်ဘၣ်လၢအဝဲအနီၢ်ကစၢ်ဒၣ်ဝဲ ကမၤသံဘၣ်စီၤဒၤဝံးဘၣ်န့ၣ်လီၤ.)",
			"18": "<sup>18</sup> စီၤဒၤဝံးစံးဆၢဝဲဒၣ်, “ယမ့ၢ်မတၤတဂၤဒီးယဟံၣ်ဖိဃီဖိ မ့ၢ်မတၤလၢယကဘၣ်ကဲထီၣ်စီၤပၤအမာ်တဂၤန့ၣ်လဲၣ်.”",
			"19": "<sup>19</sup> ဘၣ်ဆၣ်ဒီးဖဲတၢ်ဆၢကတီၢ်တုၤဃီၤဝဲန့ၣ်လၢနီၢ်မ့ရ့ာ်ကဘၣ်တၢ် ဟ့ၣ်လီၤအီၤဆူစီၤဒၤဝံးအလီၢ်န့ၣ်, အဝဲဘၣ်တၢ်ဟ့ၣ်လီၤအီၤဆူပှၤတဂၤအမံၤမ့ၢ်ဝဲစီၤဧ့ဒြၤအ့လး အိၣ်လၢဝ့ၢ်အဃိလၤန့ၣ်လီၤ.",
			"20": "<sup>20</sup> မ့ၢ်နာ်သက့ဒ်န့ၣ်ဒီး, စီၤစီလူးအဖိမုၣ်နီၢ်မံကၤလးအဲၣ်လိာ် သးဒီးစီၤဒၤဝံးလီၤ. တုၤစီၤစီလူးနၢ်ဟူတၢ်ဂ့ၢ်အံၤန့ၣ်အသးခုဝဲလီၤ.",
			"21": "<sup>21</sup> အဝဲစံးလီၤအသး, “ယကဟ့ၣ်နီၢ်မံကၤလးဆူစီၤဒၤဝံးဒီး ယကသူအီၤဒ်ထုအသိးလၢစီၤဒၤဝံးကဘၣ်တၢ်မၤသံကွံာ်အီၤလၢပှၤ ဖလ့ၡသးဖိတဖၣ်န့ၣ်လီၤ.” မၤသးဒ်န့ၣ်ဒီးစီၤစီလူးစံးဘၣ်စီၤဒၤဝံးခံစုတစု, “နကဘၣ်ကဲထီၣ်ယမာ်လီၤ.”",
			"22": "<sup>22</sup> အဝဲမၤလိာ်အသုးခိၣ်သုးနၢ်တဖၣ်လၢကကတိၤခူသူၣ်တၢ်ဒီးစီၤဒၤ ဝံးဒီးစံးဘၣ်အီၤ, “စီၤပၤန့ၣ်ဘၣ်သူၣ်ဘၣ်သးလၢနၤဒီးကယဲၢ်အသုးခိၣ်သုးနၢ်တဖၣ် ဘၣ်သူၣ်ဘၣ်သးနၤလီၤ. ခဲအံၤမ့ၢ်တၢ်ဆၢကတီၢ်အဂ့ၤအဘၣ်လၢနကဖျီနသးဒီးအဖိမုၣ်လီၤ.”",
			"23": "<sup>23</sup> မၤသးဒ်န့ၣ်ဒီး, အဝဲသ့ၣ်တဲဘၣ်စီၤဒၤဝံးလၢတၢ်ဂ့ၢ်အံၤဒီးအဝဲ စံးဆၢဝဲဒၣ်, “တၢ်ကဲထီၣ်ဘၣ်စီၤပၤအမာ်န့ၣ်မ့ၢ်တၢ်လၤကပီၤ ဖးဒိၣ်တမံၤ, မ့ၢ်တၢ်ဒိၣ်ကဲာ်ဆိးလၢပှၤဒ်သိးယၤတဂၤလၢအဖှီၣ်ဒီးတလီၤပာ် ဒိၣ်ပာ်ကဲဘၣ်အဂီၢ်န့ၣ်လီၤ.”",
			"24": "<sup>24</sup> သုးခိၣ်သုးနၢ်တဖၣ်တဲဘၣ်စီၤစီလူးလၢတၢ်လၢစီၤဒၤဝံးစံး တ့ၢ်အဝဲသ့ၣ်န့ၣ်လီၤ.",
			"25": "<sup>25</sup> ဒီးစီၤစီလူးမၤလိာ်အဝဲသ့ၣ်လၢကတဲဘၣ်စီၤဒၤဝံး, “ကယဲၢ်တၢ်လၢစီၤပၤသးလီလၢနအိၣ်ဒ်တၢ်အပှ့ၤလၢတလးမူးပိာ် မုၣ်အဂီၢ်န့ၣ်မ့ၢ်ပှၤဖလ့ၡသးဖိအဂၤတကယၤလၢအသံဝဲအတၢ်အခိၣ် ဖံး, လၢတၢ်ဟ့ၣ်ကၣ်က့ၤအဒုၣ်အဒါတဖၣ်အဂီၢ်န့ၣ်လီၤ.” (တၢ်အံၤမ့ၢ်စီၤစီလူးအတၢ်ကူၣ်ကျဲၤလၢစီၤဒၤဝံးကဘၣ်တၢ်မၤ သံအီၤလၢပှၤဖလ့ၡသးဖိတဖၣ်ဒ်လဲၣ်အဂ့ၢ်န့ၣ်လီၤ.)",
			"26": "<sup>26</sup> စီၤစီလူးအသုးခိၣ်သုးနၢ်တဖၣ်က့ၤတဲဘၣ်စီၤဒၤဝံးတၢ်လၢ စီၤစီလူးစံးတ့ၢ်ဝဲတဖၣ်န့ၣ်လီၤ. ဒီးစီၤဒၤဝံးအသးခုလၢအဆိကမိၣ်ထီၣ်လၢကကဲထီၣ်ဘၣ်စီၤပၤ အမာ်အဃိန့ၣ်လီၤ. တချုးတၢ်သ့ၣ်ပာ်မုၢ်နံၤမုၢ်သီလၢတၢ်တ့တၢ်ဖျီအဂီၢ်န့ၣ်,",
			"27": "<sup>27</sup> စီၤဒၤဝံးဒီးအပှၤသုးဖိတဖၣ်လဲၤမၤသံပှၤဖလ့ၡသးဖိအဂၤခံ ကယၤလီၤ. အဝဲဟဲက့ၤစိာ်အတၢ်ခိၣ်ဖံးတဖၣ်ဆူစီၤပၤအအိၣ်ဒီးဂံၢ်အီၤခဲ လၢာ်လၢအမဲာ်ညါဒ်သိးကကဲထီၣ်ဝဲအမာ်န့ၣ်လီၤ. မၤသးဒ်န့ၣ်ဒီး, စီၤစီလူးဘၣ်ဟ့ၣ်လီၤအဖိမုၣ်နီၢ်မံကၤလး ဆူစီၤဒၤဝံးအအိၣ်လၢကတ့ကဖျီအသးအဂီၢ်န့ၣ်လီၤ.",
			"28": "<sup>28</sup> စီၤစီလူးသ့ၣ်ညါလီၤတံၢ်လီၤဆဲးလၢယွၤအိၣ်ဒီးစီၤဒၤဝံး ဒီးအဖိမုၣ်နီၢ်မံကၤလးစ့ၢ်ကီးအဲၣ်အီၤလီၤ.",
			"29": "<sup>29</sup> မၤသးဒ်န့ၣ်ဒီး, တၢ်ပျံၤတၢ်ဖုးလီၤဘၣ်အါထီၣ်အီၤလၢစီၤဒၤဝံးအဃိ, ဒီးစီၤဒၤဝံးကဲထီၣ်အဒုၣ်အဒါလၢအသးသမူတစိၤဒၣ်အီၤန့ၣ် လီၤ.",
			"30": "<sup>30</sup> ပှၤဖလ့ၡသးဖိအသုးမုၢ်တဖၣ်ဟဲဒီးဒုးတၢ်, ဘၣ်ဆၣ်ဒီး, လၢတၢ်ဒုးကိးဘျီအပူၤန့ၣ်စီၤဒၤဝံးမၤန့ၢ်မၤနၢၤတၢ်အါန့ၢ်ဒိၣ်န့ၢ်ဒံး စီၤစီလူးအသုးခိၣ်သုးနၢ်အဂၤတဖၣ်တက့ၢ်န့ၣ် လီၤ. လၢတၢ်န့ၣ်အဃိစီၤဒၤဝံးအမံၤဟူထီသါလီၤဒိၣ်ဒိၣ်ကလဲာ်လီၤ."
		},
		"19": {
			"1": "<sup>1</sup> စီၤစီလူးတဲဘၣ်အသုးခိၣ်သုးနၢ်တဖၣ်ဒီးအဖိခွါစီၤယိနၤ သၣ်လၢအဝဲကူၣ်ထီၣ်ကျဲၤလီၤဝဲဒ်သိးကမၤသံစီၤဒၤဝံးလီၤ. ဘၣ်ဆၣ်ဒီးစီၤယိနၤသၣ်အဲၣ်ဘၣ်စီၤဒၤဝံးဒိၣ်မးလီၤ.",
			"2": "<sup>2</sup> မၤသးဒ်န့ၣ်ဒီး, စီၤယိနၤသၣ်စံးဘၣ်စီၤဒၤဝံး, “ယပၢ်ကျဲးစၢးဒ်သိးကမၤသံနၤလီၤ. ခဲမုၢ်ဆ့ၣ်တနံၤန့ၣ် ဝံသးစူၤပလီၢ်နသးဂ့ၤဂ့ၤတက့ၢ်. အိၣ်ခူသူၣ်လၢတၢ်လီၢ်ခူသူၣ်တတီၤဒီးအိၣ်ဖဲန့ၣ်တက့ၢ်.",
			"3": "<sup>3</sup> ယကလဲၤဒီးဆၢထၢၣ်လၢယပၢ်အကပၤလၢပျီပူၤဖဲ နအိၣ်ခူသူၣ်အလီၢ်, ဒီးယကတဲအီၤလၢနဂ့ၢ်လီၤ. ယမ့ၢ်ထံၣ်သ့ၣ်ညါတၢ်တမံၤမံၤဒီးယကဒုးသ့ၣ်ညါနၤလီၤ.”",
			"4": "<sup>4</sup> စီၤယိနၤသၣ်စံးပတြၢၤစီၤဒၤဝံးလၢစီၤစီလူးအမဲာ်ညါဒီး စံးဘၣ်အီၤ, “တၢ်ဒိၣ်ဧၢ, မၤကမၣ်နခ့နပှၤစီၤဒၤဝံးတဂ့ၤ. အဝဲတမၤကမၣ်တ့ၢ်နၤနီတမံၤဘၣ်. မ့မ့ၢ်တခီ, ကယဲၢ်တၢ်ကိးမံၤလၢအမၤတ့ၢ်ဝဲန့ၣ်ကဲထီၣ်တၢ်မၤစၢၤဖးဒိၣ်လၢ နဂီၢ်လီၤ.",
			"5": "<sup>5</sup> အဝဲညိကွံာ်အသးသမူဖဲအမၤသံစီၤကၤလယးဒီးယွၤမၤနၢၤတၢ် ဖးဒိၣ်လၢကီၢ်အံၣ်စရ့လးအဂီၢ်လီၤ. ဖဲနထံၣ်တ့ၢ်တၢ်န့ၣ်ဒီးနသးခုလီၤ. အန့ၣ်ဒီး, ဘၣ်မနုၤအဃိခဲအံၤနအဲၣ်ဒိးမၤကမၣ်ပှၤအတၢ်ကမၣ်တအိၣ် ဘၣ်တဂၤဒီးမၤသံစီၤဒၤဝံးလၢတၢ်ဂ့ၢ်တၢ်ကျိၤတအိၣ်ဘၣ်အပူၤ န့ၣ်လဲၣ်.”",
			"6": "<sup>6</sup> စီၤစီလူးဘၣ်တၢ်တဲနၢ်ပၢၢ်အီၤလီၤတံၢ်လီၤဆဲးခီဖျိစီၤယိ နၤသၣ်အတၢ်တဲဘၣ်အီၤဒီးမၤတၢ်ဆိၣ်တခါလၢယွၤအမံၤအပူၤလၢ အတမၤသံဘၣ်စီၤဒၤဝံးဘၣ်န့ၣ်လီၤ.",
			"7": "<sup>7</sup> မၤသးဒ်န့ၣ်ဒီး, စီၤယိၤနၤသၣ်ကိးစီၤဒၤဝံးဒီးတဲဘၣ်အီၤ တၢ်ကိးမံၤဒဲးလီၤ. အန့ၣ်ဝံၤဒီးအဝဲလဲၤကိးစီၤဒၤဝံးဆူစီၤစီလူးအအိၣ်, ဒီးစီၤဒၤဝံးမၤတၢ်ခ့တၢ်ပှၤအတၢ်မၤလၢစီၤပၤအဂီၢ်ဒ်အညီ နုၢ်မၤဝဲအသိးန့ၣ်လီၤ.",
			"8": "<sup>8</sup> တၢ်ဒုးတၢ်ယၤဒီးပှၤဖလ့ၡသးဖိတဖၣ်ကဲထီၣ်ကဒီးလီၤ. စီၤဒၤဝံးဒုးအဝဲသ့ၣ်ဒီးမၤနၢၤကွံာ်အဝဲသ့ၣ်လၢာ်လၢာ်ဆ့ဆ့ ဒီးအဝဲသ့ၣ်ထွးထီၣ်ဃ့ၢ်ကွံာ်ဝဲဒၣ်လီၤ.",
			"9": "<sup>9</sup> တနံၤန့ၣ်, သးအအၢအသီတဖျၢၣ်လၢအဟဲလၢယွၤဟံးဃာ်စီၤစီလူးလီၤ. အဝဲဆ့ၣ်နီၤလၢအဟံၣ်ပူၤဃုာ်ဒီးအဘီအိၣ်လၢအစုပူၤလီၤ. ဒီးစီၤဒၤဝံးအိၣ်ဖဲန့ၣ်ဒ့တနၢ်န့ၣ်လီၤ.",
			"10": "<sup>10</sup> စီၤစီလူးကျဲးစၢးဝဲဒ်သိးကဆဲးတံၢ်စီၤဒၤဝံးလၢဂီၤပၤအလိၤလၢ အဘီလီၤ. ဘၣ်ဆၣ်ဒီး, စီၤဒၤဝံးပဒ့ၣ်အသးဒီးဘီန့ၣ်စဲဘူးအသးလၢဂီၤ ပၤလိၤဒီးစီၤဒၤဝံးဃ့ၢ်ထီၣ်ကွံာ်ဝဲဒီးပူၤဖျဲးဝဲဒၣ်လီၤ.",
			"11": "<sup>11</sup> မုၢ်တနၤဃီန့ၣ်, စီၤစီလူးမၢလီၤပှၤလဲၤခိးကွၢ်စီၤဒၤဝံး အဟံၣ်ဒီးမၢအမၤသံကွံာ်အီၤလၢမုၢ်ဆ့ၣ်ထီၣ်န့ၣ်လီၤ. စီၤဒၤဝံးအမါနီၢ်မံကၤလးဟ့ၣ်ပလီၢ်အီၤ, “နမ့ၢ်တဟးထီၣ်ကွံာ်တနၤညါအံၤန့ၣ်, ခဲမုၢ်ဆ့ၣ်နကသံလီၤ.”",
			"12": "<sup>12</sup> အမါစဲၤလီၤအီၤလၢပဲတြီဖိတဘ့ၣ်, ဒီးအဝဲဃ့ၢ်ပူၤဖျဲး ကွံာ်အသးန့ၣ်လီၤ.",
			"13": "<sup>13</sup> အန့ၣ်ဝံၤဒီးအဝဲဟံးန့ၣ်အဒူၣ်ဖိထၢဖိအတၢ်ဂီၤသိအသးဒီး ပုာ်မံလီၤအီၤလၢလီၢ်မံခးအဖီခိၣ်, ပာ်ခိၣ်သခၢၣ်လၢတၢ်မၤအီၤလၢမဲာ်တဲးလဲးအဖံးဖဲအခိၣ်န့ၣ်ဒီး လုးဘၢအီၤလၢအဖီခိၣ်လီၤ.",
			"14": "<sup>14</sup> ဖဲစီၤစီလူးအပှၤတဖၣ်ဟဲဒ်သိးကမၤန့ၢ်စီၤဒၤဝံးန့ၣ်နီၢ်မံ ကၤလးစံးဘၣ်အဝဲသ့ၣ်လၢစီၤဒၤဝံးအိၣ်တမုာ်ဘၣ်လီၤ.",
			"15": "<sup>15</sup> ဘၣ်ဆၣ်ဒီးစီၤစီလူးမၢကဒါက့ၤအဝဲသ့ၣ်လၢအကလဲၤကွၢ်စီၤဒၤဝံး လၢအဝဲသ့ၣ်အနီၢ်ကစၢ်ဒၣ်ဝဲလီၤ. စီၤစီလူးမၤလိာ်အဝဲသ့ၣ်, “ဟဲက့ၤစိာ်အီၤဆူအံၤလၢအလီၢ်မံခးအပူၤ, ဒီးယကမၤသံအီၤလီၤ.”",
			"16": "<sup>16</sup> အဝဲသ့ၣ်လဲၤနုာ်ဆူဒၢးပူၤဒီးထံၣ်ဝဲဟံၣ်ဖိဃီဖိအတၢ်ဂီၤသိ အသးလၢလီၢ်မံခးအဖီခိၣ်, တခၢၣ်လီၤလၢမဲာ်တဲးလဲးအဖံးခိၣ်သခၢၣ်အလိၤန့ၣ်လီၤ.",
			"17": "<sup>17</sup> စီၤစီလူးသံကွၢ်နီၢ်မံကၤလး, “ဘၣ်မနုၤနမၤကဘျံးကဘျၣ်ယၤ ဒ်အံၤဒီးပျဲယဒုၣ်ယဒါပူၤဖျဲးကွံာ်ဝဲဒၣ်န့ၣ်လဲၣ်.” ပိာ်မုၣ်စံးဆၢဝဲဒၣ်, “အဝဲစံးလၢယမ့ၢ်တမၤစၢၤအီၤဒ်သိးအကပူၤဖျဲးဘၣ်ဒီး ကမၤသံကွံာ်ယၤန့ၣ်လီၤ.”",
			"18": "<sup>18</sup> စီၤဒၤဝံးပူၤဖျဲးဒီးလဲၤဝဲဆူစီၤၡမူၤအ့လးအအိၣ်လၢဝ့ၢ် ရၤမါအပူၤဒီးတဲဘၣ်အီၤတၢ်ကိးမံၤဒဲးလၢစီၤစီလူးမၤတ့ၢ်အီၤန့ၣ်လီၤ. အန့ၣ်ဝံၤဒီး, အဝဲဒၣ်ဒီးစီၤၡမူၤအ့လးလဲၤဆူဝ့ၢ်နၤပိး ဒီးအိၣ်ဝဲဖဲန့ၣ်လီၤ.",
			"19": "<sup>19</sup> စီၤစီလူးဘၣ်တၢ်တဲဘၣ်အီၤလၢစီၤဒၤဝံးအိၣ်လၢနၤဝိး, လၢဝ့ၢ်ရၤမါ, အပူၤန့ၣ်လီၤ.",
			"20": "<sup>20</sup> လၢတၢ်န့ၣ်အဃိ, အဝဲမၢလီၤပှၤတနီၤလၢကလဲၤဖီၣ်န့ၢ်အီၤန့ၣ် လီၤ. အဝဲသ့ၣ်ထံၣ်ဝံတဖုဂဲၤကလံာ်ဒီးကိးပသူတၢ်ဃုာ်ဒီး စီၤၡမူၤအ့လးဒ်အခိၣ်အနၢ်အသိးန့ၣ်လီၤ. တုၤနုၤတစု, ယွၤအသးဟံးဃာ်စီၤစီလူးအပှၤတဖၣ်ဒီးအဝဲသ့ၣ် စးထီၣ်ဂဲၤကလံာ်ဒီးကိးပသူဝဲလီၤ.",
			"21": "<sup>21</sup> ဖဲစီၤစီလူးနၢ်ဟူတၢ်အံၤန့ၣ်, အဝဲဆှၢလီၤအါထီၣ်ပှၤစိာ်တၢ် ကစီၣ်လီၤ. အဝဲသ့ၣ်စ့ၢ်ကီးစးထီၣ်ဂဲၤကလံာ်ဒီးကိးပသူဝဲလီၤ. အဝဲဆှၢလီၤပှၤစိာ်တၢ်ကစီၣ်သၢဘျီတဘျီ, ဒီးတၢ်တမံၤဃီမၤအသးဒီးအဝဲသ့ၣ်န့ၣ်လီၤ.",
			"22": "<sup>22</sup> တုၤနုၤတစုစီၤစီလူးအနီၢ်ကစၢ်ဒၣ်ဝဲလဲၤဆူဝ့ၢ်ရၤမါလီၤ. ဖဲအတုၤဃီၤလၢထံပူၤဖးဒိၣ်စ့ကူၤန့ၣ်အဝဲသံကွၢ်မ့ၢ်စီၤၡမူၤအ့လး ဒီးစီၤဒၤဝံးအိၣ်ဖဲလဲၣ်အဂ့ၢ်လီၤ. ဒီးဘၣ်တၢ်စံးဆၢအီၤလၢအဝဲသ့ၣ်အိၣ်ဖဲနၤဝိးန့ၣ်လီၤ.",
			"23": "<sup>23</sup> ဖဲအဝဲလဲၤဆူန့ၣ်အခါန့ၣ်, ကစၢ်ယွၤအသးဟံးဃာ်အီၤစ့ၢ်ကီး, ဒီးအဝဲဒၣ်ဂဲၤကလံာ်ဒီးကိးပသူလၢကျဲဒီဘိညါဆူနၤဝိးန့ၣ်လီၤ.",
			"24": "<sup>24</sup> အဝဲဘ့ၣ်လီၤကွံာ်အတၢ်ကူတၢ်သိးတဖၣ်ဒီးဂဲၤကလံာ်ဒီးကိးပသူထီၣ်ဝဲလၢ စီၤၡမူၤအ့လးအမဲာ်ညါဒီးမံလီၤဘ့ၣ်ဆ့ဒီနံၤဒီနၤညါ န့ၣ်လီၤ. (တၢ်အံၤမ့ၢ်တၢ်ကတိၤတထံၣ်လၢအစံးဝဲ, “မ့ၢ်စီၤစီလူးဒၣ်လဲာ်ကဲထီၣ်ဝံတဂၤလံဧါ.” န့ၣ်ကဲထီၣ်အခီၣ်ထံးခီၣ်ဘိဒ်လဲၣ်အဂ့ၢ်န့ၣ်လီၤ.)"
		},
		"20": {
			"1": "<sup>1</sup> တုၤနုၤတစုစီၤဒၤဝံးထွးထီၣ်ဃ့ၢ်လၢနၤဝိးလၢဝ့ၢ်ရၤမါ ဒီးလဲၤဆူစီၤယိနၤသၣ်အအိၣ်လီၤ. စီၤဒၤဝံးသံကွၢ်ဝဲ, “မ့ၢ်ယမၤတ့ၢ်တၢ်မနုၤလဲၣ်. ယမၤတ့ၢ်တၢ်ကမၣ်ခီပတာ်တၢ်သိၣ်တၢ် သီမနုၤလဲၣ်. ယမၤကမၣ်ဘၣ်တ့ၢ်နပၢ်တုၤလၢအကဘၣ်အဲၣ်ဒီးမၤသံယၤန့ၣ်လၢမနုၤ တမံၤလဲၣ်.”",
			"2": "<sup>2</sup> စီၤယိၤနၤသၣ်စံးဆၢဝဲ, “ကစၢ်ယွၤတြီတၢ်လၢနကဘၣ်သံအဂ့ၢ် လီၤ. ယပၢ်တဲဘၣ်ယၤတၢ်အကါဒိၣ်မ့ၢ်ဂ့ၤတၢ်အကါတဒိၣ်မ့ၢ်ဂ့ၤကိးမံၤ ဒဲးလၢအမၤဝဲဒီးတပာ်ခူသူၣ်ဝဲလၢယၤဘၣ်. တၢ်န့ၣ်တမ့ၢ်ဒ်န့ၣ်အသိးဘၣ်.”",
			"3": "<sup>3</sup> ဘၣ်ဆၣ်ဒီးစီၤဒၤဝံးဆိၣ်တၢ်ဒီးစံးဝဲဒၣ်, “နပၢ်သ့ၣ်ညါဝဲဂ့ၤဂ့ၤကလဲာ်လၢနအဲၣ်ယၤထဲလဲၣ်ထဲလဲၣ်အဂ့ၢ်လီၤ. ဒီးအဝဲပာ်လီၤအသးလၢအတပျဲဒုးသ့ၣ်ညါနၤအတၢ်တိာ်ကျဲၤလၢ ကမၤဝဲအဂ့ၢ်န့ၣ်ဘၣ်. အဂ့ၢ်ဒ်အံၤ, ကမၤဘၣ်ဒိဘၣ်ထံးနသးဒိၣ်မးအဃိလီၤ. ယဆိၣ်တၢ်လၢနၤလၢယွၤလၢအမူဝဲတဂၤအမဲာ်ညါလၢယပူၤဖျဲးဒီး တၢ်သံထဲခီၣ်ကါတခါဧိၤန့ၣ်လီၤ.”",
			"4": "<sup>4</sup> စီၤယိနၤသၣ်စံးဝဲ, “ယကမၤတၢ်တမံၤဂ့ၤတမံၤဂ့ၤလၢနအဲၣ် ဒိးလီၤ.”",
			"5": "<sup>5</sup> စီၤဒၤဝံးစံးဝဲ, “ခဲမုၢ်ဆ့ၣ်န့ၣ်မ့ၢ်လါထီၣ်သီအမူးဒီး ယကဘၣ်အီၣ်တၢ်ဒီးစီၤပၤလီၤ. ဘၣ်ဆၣ်ဒီးမ့ၢ်ဘၣ်သူၣ်ဘၣ်သးနၤန့ၣ်, ယကလဲၤအိၣ်ခူသူၣ်လၢပျီပူၤတုၤလၢခဲတဆ့ၣ်တနံၤမုၢ်ဟါလီၤန့ၣ်လီၤ.",
			"6": "<sup>6</sup> နပၢ်မ့ၢ်ပာ်သူၣ်ပာ်သးလၢယတအိၣ်လၢစီၢ်နီၤခိၣ်အဃၢၤဘၣ်ဒီးတဲ ဘၣ်အီၤလၢယဃ့နၤတၢ်ပျဲဒ်သိးယကက့ၤဆူဟံၣ်ချ့ချ့လၢ ဝ့ၢ်ဘ့ၤသလ့ဃ့ၣ် န့ၣ်တက့ၢ်. မ့ၢ်ဝဲတၢ်ဆၢကတီၢ်လၢတနံၣ်တဘျီ တၢ်လုၢ်တၢ်ပာ်အကတီၢ်လၢပဝဲဒူၣ်ဖိထၢဖိဒီဒူၣ်ညါအဂီၢ်န့ၣ်လီၤ.",
			"7": "<sup>7</sup> အဝဲမ့ၢ်စံးဝဲလၢဂ့ၤလံဒီးယကပူၤဖျဲးလီၤ. အဝဲမ့ၢ်သးဒိၣ်ထီၣ်ဒီးနကသ့ၣ်ညါလၢအဝဲပာ်လီၤအသးလီၤတံၢ်လီၤဆဲး လၢကမၤဆါယၤလီၤ.",
			"8": "<sup>8</sup> ဝံသးစူၤမၤဘျုးယၤလၢတၢ်တမံၤအံၤဒီးဟံးဃာ်တၢ်အၢၣ်လီၤစီဆှံလၢနမၤအီၤဒီးယၤတက့ၢ်. ဘၣ်ဆၣ်ဒီး, ယတၢ်ကမၣ်မ့ၢ်အိၣ်န့ၣ်မၤသံကွံာ်ယၤလၢနနီၢ်ကစၢ်ဒၣ်နဲတက့ၢ်. ဘၣ်မနုၤနကဘၣ်လဲၤကိးယၤဆူနပၢ်အအိၣ်ဒ်သိးကမၤသံယၤန့ၣ် လဲၣ်.”",
			"9": "<sup>9</sup> စီၤယိနၤသၣ်စံးဆၢဝဲ, “ဆိကမိၣ်ဒၣ်လဲာ်တၢ်ဒ်န့ၣ်အသိးတမံၤန့ၣ်တဂ့ၤ. ယမ့ၢ်သ့ၣ်ညါလီၤတံၢ်လၢယပၢ်ပာ်လီၤအသးလၢကမၤဆါနၤဒီး, ယတတဲဘၣ်နၤဘၣ်ဧါ.”",
			"10": "<sup>10</sup> တုၤနုၤတစုစီၤဒၤဝံးသံကွၢ်ဝဲ, “မတၤကဒုးသ့ၣ်ညါယၤဘၣ် ဃးဒီးနပၢ်အတၢ်စံးဆၢနၤလၢတၢ်သးဒိၣ်အပူၤန့ၣ်လဲၣ်.”",
			"11": "<sup>11</sup> စီၤယိနၤသၣ်စံးဆၢဝဲ, “မ်ပလဲၤသကိးဆူပျီပူၤတက့ၢ်.” ဒီးအဝဲသ့ၣ်လဲၤဝဲလီၤ.",
			"12": "<sup>12</sup> စီၤယိနၤသၣ်စံးဘၣ်စီၤဒၤဝံး, “မ်ယွၤ, ကစၢ်ယွၤကဲထီၣ်နၤဒီးယၤအပှၤအုၣ်အသးတက့ၢ်. ခဲမုၢ်ဆ့ၣ်, အဆၢကတီၢ်ဒ်အံၤဒီးပိာ်ထီၣ်အခံလၢခံတနံၤန့ၣ်, ယကသံကွၢ်ယပၢ်လီၤ. အတၢ်ပာ်သူၣ်ပာ်သးလၢနဖီခိၣ်မ့ၢ်ဂ့ၤဝဲ ဒီးယကဆှၢလီၤတၢ်ကတိၤလီၤ.",
			"13": "<sup>13</sup> အဝဲမ့ၢ်တိာ်သူၣ်ပာ်သးလၢကမၤဆါနၤဒီး, ယမ့ၢ်တဒုးသ့ၣ်ညါနၤလၢတၢ်ဂ့ၢ်အံၤဒီးမၤပူၤဖျဲးနၤန့ၣ်, မ်ယွၤတီၢ်သံကွံာ်ယၤတက့ၢ်. မ်ယွၤအိၣ်ဒီးနၤဒ်အအိၣ်တ့ၢ် လံဒီးယပၢ်အသိးန့ၣ်တက့ၢ်.",
			"14": "<sup>14</sup> ဒီးယမ့ၢ်အိၣ်မူဘၣ်ဒံးယဲဒီးဝံသးစူၤဟံးဃာ်နတၢ်အၢၣ်လီၤ စီဆှံဒီးတီဒီးယၤတက့ၢ်. ဘၣ်ဆၣ်ဒီးယမ့ၢ်သံန့ၣ်,",
			"15": "<sup>15</sup> ဒုးနဲၣ်နတၢ်သးအိၣ်တၢ်ပာ်ကဲဒီးနတၢ်သူၣ်တီသးလိၤတမံၤဃီ ဆူယဟံၣ်ဖိဃီဖိအအိၣ်တဘိယူၢ်ဃီတက့ၢ်. ဒီးဖဲယွၤမၤဟးဂီၤကွံာ်ကယဲၢ်နဒုၣ်နဒါလၢလၢပှဲၤပှဲၤန့ၣ်,",
			"16": "<sup>16</sup> မ်ပတၢ်အၢၣ်လီၤလိာ်ပသးတဂၤဒီးတဂၤကကျၢၤဒံးဒၣ်ဝဲတက့ၢ်. တၢ်န့ၣ်မ့ၢ်ဟးဂီၤကွံာ်ဒီးယွၤကစံၣ်ညီၣ်နၤလီၤ.”",
			"17": "<sup>17</sup> မၤကဒီးတစု, စီၤယိနၤသၣ်မၢစီၤဒၤဝံးမၤတၢ်အၢၣ်လီၤအီ လီၤလၢကအဲၣ်အီၤလီၤ. အဂ့ၢ်ဒ်အံၤစီၤယိနၤသးအဲၣ်စီၤဒၤဝံးဒ်အအဲၣ်လီၤအသးဒၣ်ဝဲ အသိးလီၤ.",
			"18": "<sup>18</sup> အန့ၣ်ဝံၤဒီးစီၤယိနၤသၣ်စံးဘၣ်အီၤ, “ခဲမုၢ်ဆ့ၣ်တနံၤန့ၣ် ဒ်အမ့ၢ်လါထီၣ်သီအမူးအသိးန့ၣ် နမ့ၢ်တအိၣ်ဘၣ်လၢတၢ်အီၣ်သကိး အီသကိးအပူၤဘၣ်န့ၣ်တၢ်ကပာ်သူၣ်ပာ်သးအီၤန့ၣ်လီၤ.",
			"19": "<sup>19</sup> ခဲတဆ့ၣ်တနံၤန့ၣ်ကဘၣ်တၢ်ပာ်သူၣ်ပာ်သးအီၤဒိၣ်န့ၢ်အန့ၣ်တက့ၢ်လီၤ. မၤသးဒ်န့ၣ်ဒီး, လဲၤဆူတၢ်လီၢ်ဖဲနအိၣ်ခူသူၣ်လၢညါတဘျီ အလီၢ်န့ၣ်ဒီးပာ်ခူသူၣ်နသးလၢလၢၢ်အၤစ့းန့ၣ်တက့ၢ်.",
			"20": "<sup>20</sup> ဒီးယကခးဃီၤပျၢ်သၢဘ့ၣ်ဆူန့ၣ်ဒ်တၢ်ပညိၣ်အလီၢ်အသိးန့ၣ်လီၤ.",
			"21": "<sup>21</sup> အန့ၣ်ဝံၤဒီးယကမၢယခ့ယပှၤလဲၤဃုန့ၢ်က့ၤအီၤန့ၣ်လီၤ. ဒီးယမ့ၢ်တဲအီၤ, ကွၢ်, ပျၢ်တဖၣ်န့ၣ်အိၣ်လၢနကပၤလၢအံၤတခီ, ဟံးန့ၣ်အီၤတက့ၢ်, န့ၣ်ဒီးအခီပညီမ့ၢ်ဝဲနပူၤဖျဲးဒီးနဟဲ က့ၤဟးထီၣ်သ့ဝဲလီၤ. ယဆိၣ်တၢ်လၢယွၤအမူဝဲတဂၤအမံၤအပူၤလၢတၢ်ပျံၤတၢ်ဖုးအလီၢ် တအိၣ်ဘၣ်နီတမံၤဘၣ်လီၤ.",
			"22": "<sup>22</sup> ဘၣ်ဆၣ်ဒီးယမ့ၢ်တဲအီၤ, ပျၢ်တဖၣ်န့ၣ်အိၣ်လၢနအိၣ်လၢဘးခီ တခီလီၤန့ၣ်ဒီး, အန့ၣ်တစုဟးထီၣ်ကွံာ်ဖဲန့ၣ်တက့ၢ်. အဂ့ၢ်ဒ်အံၤ, ယွၤဆှၢနၤဆူအယံၤလီၤ.",
			"23": "<sup>23</sup> ဘၣ်ဃးလၢတၢ်အၢၣ်လီၤလၢပမၤတ့ၢ်အီၤတဂၤဒီးတဂၤအံၤန့ၣ်ယွၤ ကမၤလီၤတံၢ်အီၤလၢပကဟံးဃာ်အီၤအထူအယိာ်အဂီၢ်န့ၣ်လီၤ.”",
			"24": "<sup>24</sup> မၤသးဒ်န့ၣ်ဒီး, စီၤဒၤဝံးလဲၤအိၣ်ခူသူၣ်လၢပျီပူၤလီၤ. လၢလါထီၣ်သီအမူးန့ၣ်စီၤပၤစီၤစီလူးဟဲဆူတၢ်အီၣ်အလီၢ်လီၤ.",
			"25": "<sup>25</sup> ဒီးဆ့ၣ်နီၤဝဲဖဲအဆ့ၣ်နီၤညီနုၢ်ဝဲအလီၢ်လၢဂီၤပၤအကပၤန့ၣ် လီၤ. စီၤအဘံန့ၢ်ဆ့ၣ်နီၤဘူးဒီးအီၤဒီးစီၤယိနၤသၣ်ဆ့ၣ်နီၤလၢ စီၢ်နီၤခိၣ်အဘးခီတကပၤသဃီၤဒီးအီၤန့ၣ်လီၤ. စီၤဒၤဝံးအလီၢ်န့ၣ်လီၤဟိဝဲ,",
			"26": "<sup>26</sup> ဘၣ်ဆၣ်ဒီးအနံၤဝဲန့ၣ်စီၤစီလူးတတဲတၢ်နီတမံၤဘၣ်. အဂ့ၢ်ဒ်အံၤဆိကမိၣ်ဝဲ, “တၢ်မၤအသးဒီးအီၤတမံၤမံၤဒီး တကဆှီဝဲဒ်တၢ်ဘူၣ်တၢ်ဘါအလုၢ်အလၢ်အသိးဘၣ်အဃိလီၤ.”",
			"27": "<sup>27</sup> လၢခံတနံၤ, ဖဲလါထီၣ်သီအမူးဝံၤဝဲန့ၣ်, စီၤဒၤဝံးအလီၢ်လီၤဟိဒံးဝဲဒီးစီၤစီလူးသံကွၢ်စီၤယိ နၤသၣ်, “ဘၣ်မနုၤလၢစီၤဒၤဝံးတဟဲဘၣ်ဆူတၢ်အီၣ်သကိးလၢမဟါတနံၤ ဒီးတနံၤညါအံၤန့ၣ်လဲၣ်.”",
			"28": "<sup>28</sup> စီၤယိနၤသၣ်စံးဆၢအီၤ, “အဝဲဃ့ကညးယၤလၢယကပျဲအီၤဒ်သိးအကက့ၤဆူဝ့ၢ်ဘ့ၤသလ့ဃ့ၣ်လီၤ.",
			"29": "<sup>29</sup> အဝဲစံးဝဲ, ဝံသးစူၤပျဲယလဲၤတက့ၢ်. အဂ့ၢ်ဒ်အံၤ, ပဒူၣ်ဖိထၢဖိမၤတၢ်လုၢ်တၢ်ပာ်, ဘူၣ်တၢ်ဘါတၢ်လၢဝ့ၢ်ပူၤဒီးယဝဲၢ်မၤလိာ်ယၤလၢယကဘၣ်အိၣ်ဖဲန့ၣ်လီၤ. လၢတၢ်န့ၣ်အဃိဒီးနမ့မ့ၢ်ယတံၤသကိးဒီးပျဲယလဲၤဒီးထံၣ်ဘၣ် ယဘူးယတံၢ်တဖၣ်တက့ၢ်. မၤသးဒ်န့ၣ်ဒီး, အဝဲတအိၣ်ဘၣ်လၢအလီၢ်လၢနစီၢ်နီၤခိၣ်ဘၣ်န့ၣ်လီၤ.”",
			"30": "<sup>30</sup> စီၤစီလူးသးဒိၣ်ထီၣ်လၢစီၤယိနၤသၣ်အဖီခိၣ်နးနးကလဲာ်ဒီး စံးဘၣ်အီၤ, “နဲဒၣ်ပှၤလၢအဘိးကဒါကွံာ်တၢ်မ့ၢ်တၢ်တီဒီးပူထီၣ်တၢ်တဂၤဧၢ, ခဲအံၤယသ့ၣ်ညါလၢနအိၣ်လၢစီၤဒၤဝံးအအိၣ်တခီဒီးနမၤဟးဂီၤ နသူးနသ့ၣ်ဒီးနမိၢ်ဒၣ်နဲအလၤကပီၤလီၤ.”",
			"31": "<sup>31</sup> စီၤယိနၤသၣ်စံးဝဲ,",
			"32": "<sup>32</sup> “ဘၣ်မနုၤအဃိအဝဲကဘၣ်သံန့ၣ်လဲၣ်. အဝဲမၤတ့ၢ်တၢ်မနုၤလဲၣ်.”",
			"33": "<sup>33</sup> အန့ၣ်ဒီး, စီၤစီလူးကွံာ်ဆဲးအဘီလၢစီၤယိနၤသၣ်ဒ်သိးအကမၤသံကွံာ်အီၤလီၤ. ဒီးစီၤယိနၤသၣ်သ့ၣ်ညါနၢ်ပၢၢ်ဝဲလၢအပၢ်န့ၣ် ပာ်လီၤအသးသပှၢ်ကတၢၢ်လၢကမၤသံစီၤဒၤဝံးန့ၣ်လီၤ.",
			"34": "<sup>34</sup> စီၤယိနၤသၣ်ဆၢထၢၣ်လၢစီၢ်နီၤခိၣ်လၢတၢ်သးဒိၣ်အပူၤဒီး တအီၣ်တၢ်နီတမံၤဘၣ်လၢမုၢ်နံၤအဝဲန့ၣ်လၢလါထီၣ်သီအမူး ခံသီတသီအနံၤန့ၣ်လီၤ. အဝဲအသးဘၣ်ဒိဘၣ်ထံးဒိၣ်မးလၢစီၤဒၤဝံးအဂီၢ်လီၤ. အဂ့ၢ်ဒ်အံၤ, စီၤစီလူးမၤမဲာ်ဆှးအီၤန့ၣ်လီၤ.",
			"35": "<sup>35</sup> မုၢ်ဆ့ၣ်ထီၣ်တနံၤန့ၣ်, စီၤယိနၤသၣ်လဲၤဆူပျီပူၤလၢကထံၣ် လိာ်ဒီးစီၤဒၤဝံးအဂီၢ်ဒ်အဝဲသ့ၣ်အၢၣ်လီၤလိာ်အသးယၢ်ခီယၢ်ခီ အသိးန့ၣ်လီၤ. အဝဲလဲၤကိးဃုာ်သးစၢ်ဖိတဂၤဃုာ်ဒီးအီၤလီၤ.",
			"36": "<sup>36</sup> ဒီးစံးဘၣ်အီၤ, “ဃ့ၢ်ဒီးဃုထံၣ်က့ၤယပျၢ်လၢယကခးအီၤန့ၣ်တက့ၢ်.” ပှၤသးစၢ်ဖိဃ့ၢ်ဒီးစီၤယိနၤသၣ်ခးထီၣ်အပျၢ်တဘ့ၣ်ပူၤကွံာ် အီၤန့ၣ်လီၤ.",
			"37": "<sup>37</sup> ဖဲပှၤသးစၢ်ဖိတုၤတၢ်လီၢ်ဖဲပျၢ်လီၤတဲာ်ဝဲအလီၢ်န့ၣ်, စီၤယိနၤသၣ်ကိးတဲဘၣ်အီၤ, “ပျၢ်န့ၣ်အိၣ်လၢမဲာ်ညါတစဲးလီၤ.",
			"38": "<sup>38</sup> အိၣ်ဆၢထၢၣ်ဖဲန့ၣ်တဂ့ၤ. မၤချ့ချ့တက့ၢ်.” ပှၤသးစၢ်ဖိထၢထီၣ်ပျၢ်ဒီးဟဲက့ၤဆူအကစၢ်အိၣ်လီၤ.",
			"39": "<sup>39</sup> တသ့ၣ်ညါဝဲတၢ်န့ၣ်အခီပညီဘၣ်. ထဲစီၤယိၤနၤသၣ်ဒီးစီၤဒၤ ဝံးတဖၣ်ဧိၤသ့ၣ်ညါဝဲလီၤ.",
			"40": "<sup>40</sup> စီၤယိနၤသၣ်ဟ့ၣ်လီၤအစုကဝဲၤတဖၣ်ဆူပှၤသးစၢ်ဖိအအိၣ်ဒီးတဲ အီၤလၢကက့ၤစိာ်ဆူဝ့ၢ်ပူၤလီၤ.",
			"41": "<sup>41</sup> ဖဲပှၤသးစၢ်ဖိက့ၤဝဲန့ၣ်, စီၤဒၤဝံးဂဲၤဆၢထၢၣ်လၢလၢၢ်အၤစ့းဒီးတီၤလီၤဝဲလၢအခီၣ်လ့ၢ်ခိၣ်ဒီးပိာ်လီၤအမဲာ်သၣ်လၢ ဟီၣ်ခိၣ်သၢစုလီၤ. စီၤဒၤဝံးဒီးစီၤယိနၤသၣ်ခံဂၤလိာ်ဟီၣ်ဝဲဖဲအနၢမူလိာ် အသးအခါန့ၣ်လီၤ. စီၤဒၤဝံးအတၢ်သးအုးဒိၣ်န့ၢ်ဒံးစီၤယိနၤသၣ်တက့ၢ်န့ၣ်လီၤ.",
			"42": "<sup>42</sup> အန့ၣ်ဝံၤဒီးစီၤယိနၤသၣ်စံးဘၣ်စီၤဒၤဝံး, “ကစၢ်ယွၤအိၣ်ဒီးနၤလီၤ. ယွၤကမၤလီၤတံၢ်ဝဲလၢနၤဒီးယၤ, ဒီးနစၢၤနသွဲၣ်ဒီး, ယစၢၤယသွဲၣ်တဖၣ်ကဟံးဃာ်အတၢ်အၢၣ်လီၤစီ ဆှံလၢပမၤတ့ၢ်အီၤယၢ်ခီယၢ်ခီန့ၣ်လီၤ.” အန့ၣ်ဝံၤဒီးစီၤဒၤဝံးဟးထီၣ်ဝဲဒီး စီၤယိနၤသၣ်က့ၤကဒါက့ၤဆူဝ့ၢ်ပူၤန့ၣ်လီၤ."
		},
		"21": {
			"1": "<sup>1</sup> စီၤဒၤဝံးလဲၤဆူပှၤလုၢ်တၢ်အခိၣ်စီၤအဃံၤမ့လ့းအအိၣ်လၢဝ့ၢ်နိၤအးအပူၤလီၤ. စီၤအဃံၤမ့လးဟဲထီၣ်လၢတၢ်ကနိးကစုာ်အပူၤဒ်သိးအကထံၣ်လိာ် အီၤဒီးသံကွၢ်အီၤ, “ဘၣ်မနုၤလၢနဟဲဆူအံၤထဲနၤတဂၤဧိၤန့ၣ်လဲၣ်.”",
			"2": "<sup>2</sup> စီၤဒၤဝံးစံးဆၢဝဲ, “ယဟဲဖဲအံၤလၢစီၤပၤအတၢ်ဖံးတၢ်မၤ အဂ့ၢ်လီၤ. အဝဲတဲယၤဒ်သိးတၢ်လၢအဝဲမၢလီၤယၤလၢယကမၤအံၤ, ယသုတပျဲပှၤသ့ၣ်ညါနီတဂၤတဂ့ၤလီၤ. မ့မ့ၢ်ယပှၤတဖၣ်န့ၣ်ယမၤလိာ်တ့ၢ်အဝဲသ့ၣ်လၢကထံၣ်လိာ်ယၤဖဲ တၢ်လီၢ်လီၤဆီတပူၤန့ၣ်လီၤ.",
			"3": "<sup>3</sup> ခဲအံၤ, တၢ်အီၣ်တၢ်အီမနုၤအိၣ်ဒီးနၤလဲၣ်. ဟ့ၣ်ယၤကိၣ်ယဲၢ်ဖျၢၣ်မ့တမ့ၢ်တၢ်ဂၤတမံၤမံၤလၢအအိၣ်ဒီးနၤတက့ၢ်.”",
			"4": "<sup>4</sup> ပှၤလုၢ်တၢ်အခိၣ်စံးဝဲ, “ယတအိၣ်ဒီးကိၣ်မုၢ်ဆ့ၣ်မုၢ်ဂီၤနီတဖျၢၣ်ဘၣ်. အိၣ်ထဲကိၣ်စီဆှံဧိၤလီၤ. နပှၤတဖၣ်န့ၣ်မ့ၢ်တမံဃုာ်ဂဲၤဃုာ် ဒီးပိာ်မုၣ်ဖဲအပူၤကွံာ်တစဲးဘၣ်ဒီးနဟံးန့ၢ်အီၤသ့လီၤ.”",
			"5": "<sup>5</sup> စီၤဒၤဝံးစံးဆၢဝဲ, “မ့ၢ်လီၤ, အဝဲသ့ၣ်တမၤဝဲဘၣ်. ယပှၤတဖၣ်န့ၣ်ပာ်ကဆှီအသးဒ်တၢ်ဘူၣ်တၢ်ဘါအလုၢ်အလၢ်အသိး, ဖဲလၢပဟးထီၣ်လၢတၢ်ဖံးတၢ်မၤမုၢ်ဆ့ၣ်မုၢ်ဂီၤအဂီၢ်ဒၣ်လဲာ် န့ၣ်လီၤ. မ့မ့ၢ်လၢပအိၣ်ဒီးမူဒါလီၤဆီဒ်အံၤတကလုာ်န့ၣ်ကပာ်ကဆှီအသး ဒိၣ်န့ၢ်အန့ၣ်တက့ၢ်ဆံးအါလဲၣ်.”",
			"6": "<sup>6</sup> မၤသးဒ်န့ၣ်ဒီး, ပှၤလုၢ်တၢ်အခိၣ်ဟ့ၣ်လီၤစီၤဒၤဝံးလၢကိၣ်စီဆှံလီၤ. အဂ့ၢ်ဒ်အံၤ, ကိၣ်လၢအအိၣ်ဒီးအီၤန့ၣ် မ့ၢ်ဒၣ်ထဲကိၣ်လၢဘၣ်တၢ်လုၢ်ထီၣ်အီၤဆူကစၢ်ယွၤအအိၣ်, လၢအဘၣ်တၢ်သုးကွံာ်လံအီၤလၢစီၢ်နီၤခိၣ်စီဆှံအလိၤဒီးလၢ အလီၢ်န့ၣ်ကိၣ်အသီဘၣ်တၢ်ပာ်ထီၣ်အီၤလံန့ၣ်လီၤ.",
			"7": "<sup>7</sup> (စီၤစီလူးအပှၤကွၢ်ဂီၤဖံးတဖၣ်အခိၣ်စီၤဒိအ့းလၢအမ့ၢ်ပှၤကီၢ်အဒိၣ်ဖိ, လဲၤတုၤဖဲန့ၣ်သတူၢ်ကလာ်လၢအနံၤဝဲန့ၣ်လီၤ. အဂ့ၢ်ဒ်အံၤ, အဝဲကဘၣ်မၤပှဲၤတၢ်ဘူၣ်တၢ်ဘါအမူအဒါအိၣ်ဝဲတမံၤလီၤ.)",
			"8": "<sup>8</sup> စီၤဒၤဝံးစံးဘၣ်စီၤအဃံၤမ့လ့း, “နအိၣ်ဒီးနးမ့ၢ်ဂ့ၤ ဘီမ့ၢ်ဂ့ၤတခါခါလၢနဟ့ၣ်ယၤကသ့ဧါ. စီၤပၤအကလုၢ်လီၤဝဲတုၤဒၣ်လဲာ်ယဘၣ်ဟးထီၣ်လၢအချ့ဒီးတၢ်ဆၢကတီၢ်လၢ ယကဟံးန့ၣ်ယနးမ့ၢ်ဂ့ၤတၢ်စုကဝဲၤအဂၤတမံၤမံၤမ့ၢ် ဂ့ၤတအိၣ်ဘၣ်န့ၣ်လီၤ.”",
			"9": "<sup>9</sup> စီၤအဃံၤမ့လ့းစံးဆၢဝဲ, “ယအိၣ်ဒီးပှၤဖလ့ၡသးဖိစီၤကၤလယး လၢနမၤသံတ့ၢ်အီၤလၢအ့လၤတၢ်တြီၤန့ၣ်အနးလီၤ. အိၣ်လၢအ့ဖိးအလီၢ်ခံ, တၢ်ဘိၣ်ဘံဃးအီၤလၢတၢ်ကံးယာ်လီၤ. နမ့ၢ်သးလီအီၤဒီးဟံးန့ၢ်တက့ၢ်. တၢ်န့ၣ်မ့ၢ်တၢ်စုကဝဲၤထဲတမံၤဧိၤ လၢအအိၣ်ဖဲအံၤန့ၣ်လီၤ.” စီၤဒၤဝံးစံးဝဲ, “ဟ့ၣ်ယၤတၢ်န့ၣ်တက့ၢ်. နးလၢဂ့ၤဒိၣ်န့ၢ်ဒံးနးအဝဲအံၤတအိၣ်လၢတၢ်လီၢ်နီတပူၤဘၣ်.”",
			"10": "<sup>10</sup> မၤသးဒ်န့ၣ်ဒီး, စီၤဒၤဝံးထွးထီၣ်ဃ့ၢ်လၢစီၤစီလူးအအိၣ် ဒီးလဲၤဆူဝ့ၢ်ကၤသးအစီၤပၤစီၤအၤကံၣ်အအိၣ်လီၤ.",
			"11": "<sup>11</sup> စီၤပၤအသုးခိၣ်သုးနၢ်တဖၣ်တဲဘၣ်စီၤအၤကံၣ်, “တၢ်အံၤတမ့ၢ်စီၤဒၤဝံး, စီၤပၤတဂၤလၢအထံအကီၢ်န့ၣ်ဘၣ်ဧါ. ပှၤတဂၤအံၤမ့ၢ်ပှၤလၢပိာ်မုၣ်တဖၣ်သးဝံၣ်တၢ်လၢအဂ့ၢ်, ဖဲအဂဲၤကလံာ်အခါဒီးစံး, စီၤစီလူးမၤသံတ့ၢ်ပှၤအကထိတဖၣ် လီၤ. မ့မ့ၢ်စီၤဒၤဝံးမၤသံတ့ၢ်ပှၤအကလးတဖၣ်လီၤ.”",
			"12": "<sup>12</sup> အဝဲသ့ၣ်အတၢ်ကတိၤအိၣ်စဲထီမးလၢစီၤဒၤဝံးအသးပူၤဒီး အဝဲပျံၤဘၣ်စီၤပၤအၤကံၣ်ဒိၣ်မးလီၤ.",
			"13": "<sup>13</sup> လၢတၢ်န့ၣ်အဃိဖဲစီၤဒၤဝံးအိၣ်လၢအဝဲသ့ၣ်အကျါန့ၣ်ပာ်မၤ အသးဒ်ပှၤအသးတထံဘၣ်ဒီးဖဲအဝဲသ့ၣ်သါကဖီၣ်အီၤန့ၣ်မၤအသးဒ် ပှၤအပျုၢ်တဂၤအသိးလီၤ. အဝဲကွဲးတၢ်လၢနူၢ်ဧိၤစီၤဧိၤအတြဲၤတဖၣ်အလိၤဒီးဒုးယွၤ လီၤအထူၣ်ပျ့ၤထံလၢအခၣ်ဆူၣ်အလိၤလီၤ.",
			"14": "<sup>14</sup> မၤသးဒ်န့ၣ်ဒီးစီၤအၤကံၣ်စံးဘၣ်အပဒိၣ်ပပှၢ်တဖၣ်, “ကွၢ်တက့ၢ်. ပှၤတဂၤအံၤမ့ၢ်တၢ်ပျုၢ်လီၤ. ဘၣ်မနုၤသုဟဲကိးအီၤဆူယအိၣ်လဲၣ်.",
			"15": "<sup>15</sup> တၢ်ပျုၢ်တဖၣ်လၢအအိၣ်ပာ်စၢၤဒီးယၤန့ၣ်တလၢဒံးဘၣ်ဧါ. ဘၣ်မနုၤအဃိတၢ်ပျုၢ်အဂၤတဂၤဘၣ်တၢ်ဟဲကိးအီၤလၢကမၤတံာ်တာ်ယၤ ဒီးအတၢ်သးတထံတဆးအတၢ်မၤတဖၣ်ဖဲအံၤလၢယကစၢ်ဒၣ်ယဲအဟံၣ် ပူၤန့ၣ်လဲၣ်.”"
		},
		"22": {
			"1": "<sup>1</sup> စီၤဒၤဝံးဃ့ၢ်ထီၣ်ကွံာ်လၢကီၢ်ကၤသးအဝ့ၢ်ပူၤဒီးလဲၤဆူ လ့ကအိတခါလၢအဘူးဒီးဝ့ၢ်ဧးဒူးလၣ်လီၤ. ဖဲအဒီပုၢ်ဝဲၢ်တဖၣ်ဒီးအဟံၣ်ဖိဃီဖိလၢအအိၣ်လီၤတဲာ်တဖၣ်နၢ်ဟူလၢအအိၣ်ဖဲန့ၣ်ဒီးအဝဲသ့ၣ်လဲၤမၤသကိးတၢ်ဒီးအီၤန့ၣ်လီၤ.",
			"2": "<sup>2</sup> ပှၤဂီၢ်မုၢ်လၢဘၣ်တၢ်မၤနးမၤဖှီၣ်အီၤတဖၣ်မ့ၢ်ဂ့ၤ, အဒ့ၣ်ကမၣ်အိၣ်မ့ၢ်ဂ့ၤ, အသးတမံတဖၣ်မ့ၢ်ဂ့ၤလဲၤဆူအအိၣ်, ပှၤခဲလၢာ်အဂၤလွံၢ်ကယၤဃၣ်ဃၣ်ဒီးအဝဲကဲထီၣ်အဝဲသ့ၣ်အခိၣ်အနၢ် လီၤ.",
			"3": "<sup>3</sup> စီၤဒၤဝံးဟးထီၣ်ဆူညါစးထီၣ်ဖဲန့ၣ်တုၤလၢဝ့ၢ်မံးစပၤလၢ ကီၢ်မိၤအးအပူၤဒီးစံးဘၣ်ကီၢ်မိၤအးအစီၤပၤ, “ဝံသးစူၤပျဲယမိၢ်ယပၢ်ဟဲအိၣ်ဒီးနၤတုၤလၢယထံၣ်တၢ်လၢကစၢ် ယွၤကမၤဝဲလၢယဂီၢ်န့ၣ်တက့ၢ်.”",
			"4": "<sup>4</sup> လၢတၢ်န့ၣ်အဃိ, စီၤဒၤဝံးပာ်တ့ၢ်အမိၢ်အပၢ်ဒီးကီၢ်မိၤအး အစီၤပၤဒီးအဝဲသ့ၣ်အိၣ်ဖဲန့ၣ်ဖဲလၢစီၤဒၤဝံးအိၣ်ခူသူၣ် လၢလ့ကအိအပူၤအဆၢကတီၢ်တဖၣ်အခါန့ၣ်လီၤ.",
			"5": "<sup>5</sup> တုၤနုၤတစုဝံစီၤကးဟဲဆူစီၤဒၤဝံးအအိၣ်ဒီးစံး, “အိၣ်ဖဲအံၤတဂ့ၤ. လဲၤတဘျီဃီဆူကီၢ်ယူဒၤအပူၤတက့ၢ်.” မၤသးဒ်န့ၣ်ဒီး, စီၤဒၤဝံးဟးထီၣ်ဖဲန့ၣ်ဒီးလဲၤဆူဃ့ၤရ့း အပှၢ်လၢ်ကျါန့ၣ်လီၤ.",
			"6": "<sup>6</sup> ဘၣ်မုၢ်တနံၤန့ၣ်စီၤစီလူးအိၣ်လၢဝ့ၢ်ကံဘဧၤဒီးဆ့ၣ်နီၤလၢ သ့ၣ်ဒိၣ်ဃံဒိၣ်ကမီာ်ဖိတထံးအဖီလာ်လၢတၢ်လူၢ်ဒီခိၣ်ဒီးစိာ် ဃာ်ဝဲဘီလၢအစုပူၤဒီးအသုးခိၣ်သုးနၢ်တဖၣ်ဆၢထၢၣ်ဝးတရံး အီၤန့ၣ်လီၤ. အဝဲဘၣ်တၢ်တဲဘၣ်အီၤလၢစီၤဒၤဝံး ဒီးအပှၤတဖၣ်ဘၣ်တၢ်ထံၣ်န့ၢ်အီၤလံန့ၣ်လီၤ.",
			"7": "<sup>7</sup> ဒီးအဝဲစံးဘၣ်အသုးနၢ်တဖၣ်, “ဒိကနၣ်တၢ်တက့ၢ်, စီၤဘံၣ်ယၤမံၣ်အပှၤကညီဧၢ, မ့ၢ်သုဆိကမိၣ်လၢစီၤဒၤဝံး ကဟ့ၣ်စံၣ်ပျီဒီးစပံးအလီၢ်တဖၣ် ဆူသုဝဲခဲလၢာ်အအိၣ်ဒီးဒုးကဲသု လၢသုးခိၣ်သုးနၢ်လၢအသုးမုၢ်ပူၤန့ၣ်ဧါ.",
			"8": "<sup>8</sup> တၢ်န့ၣ်မ့ၢ်တၢ်ဂ့ၢ်လၢသုကူၣ်ထီၣ်ဖးလီၤထီဒါယၤန့ၣ်ဧါ. ယဖိခွါဒၣ်ယဲမၤတၢ်ဒီသိၣ်ဒီမှံၤဒီးစီၤဒၤဝံးန့ၣ် သုတတဲဘၣ်ယၤ နီတဂၤဘၣ်. ပှၤတသူၣ်အိၣ်သးအိၣ်ယၤမ့ၢ်ဂ့ၤ, တဲဘၣ်ယၤလၢစီၤဒၤဝံး, ပှၤလၢယပှၤဒၣ်ယဲအကျါတဂၤန့ၣ်ခဲအံၤဃုတၢ်အခွဲးအယာ်ဒ်သိး ကမၤသံယၤဒီးယဖိခွါဟ့ၣ်ဂံၢ်ဟ့ၣ်ဘါအီၤအဂ့ၢ်မ့ၢ်ဂ့ၤန့ၣ် နီတဂၤဘၣ်.”",
			"9": "<sup>9</sup> စီၤဒိအ့းအိၣ်ဆၢထၢၣ်ဖဲန့ၣ်ဃုာ်ဒီးစီၤစီလူးအသုးခိၣ်သုး နၢ်တဖၣ်ဒီးစံးဝဲ, “ယထံၣ်တ့ၢ်စီၤဒၤဝံးဖဲအလဲၤဆူစီၤအဃံးတူာ် အဖိခွါစီၤအဃံၤမ့လ့းလၢအအိၣ်လၢဝ့ၢ်နိဘးန့ၣ်လီၤ.",
			"10": "<sup>10</sup> စီၤအဃံၤမ့လ့းသံကွၢ်ယွၤလၢစီၤဒၤဝံး ကြၢးမၤတၢ်မနုၤဝံၤဒီးဟ့ၣ်လီၤစီၤဒၤဝံးလၢတၢ်အီၣ်တနီၤ ဒီးပှၤဖလ့ၡသးဖိစီၤကၤလယးအနးန့ၣ်လီၤ.”",
			"11": "<sup>11</sup> မၤသးဒ်န့ၣ်ဒီး, စီၤစီလူးမၢပှၤကိးန့ၢ်အီၤလၢပှၤလုၢ်တၢ် အခိၣ်စီၤအဃံၤမ့လ့းဒီးအဘူးအတံၢ်ခဲလၢာ်လၢအအိၣ်စ့ၢ်ကီးလၢ ဝ့ၢ်နိဘးအပူၤဒီးအဝဲသ့ၣ်ဟဲဝဲဆူအအိၣ်လီၤ.",
			"12": "<sup>12</sup> စီၤစီလူးစံးဘၣ်စီၤအဃံၤမ့လ့း, “စီၤအဃံၤမ့လ့းဧၢ, ဒိကနၣ်တက့ၢ်.” စီၤအဃံၤမ့လ့းစံးဆၢဝဲ, “တၢ်ဒိၣ်ဧၢ, ယမ့ၢ်နခ့နပှလီၤ.”",
			"13": "<sup>13</sup> စီၤစီလူးသံကွၢ်အီၤ, “ဘၣ်မနုၤလၢနၤဒီးစီၤဒၤဝံးကူၣ် ထီၣ်ဖးလီၤတၢ်ထီဒါယၤန့ၣ်လဲၣ်. ဘၣ်မနုၤလၢနဟ့ၣ်အီၤတၢ်အီၣ်တနီၤဒီးနးတဘ့ၣ်ဒီးသံကွၢ်တၢ်လၢ ကစၢ်ယွၤလၢအဂီၢ်န့ၣ်လဲၣ်. ခဲအံၤအဝဲဃၣ်အသးထီဒါယၤဒီးအိၣ်ခိးဝဲတၢ်အခွဲးဂ့ၤယာ်ဘၣ် လၢကမၤသံယၤလီၤ.”",
			"14": "<sup>14</sup> စီၤအဃံၤမ့လ့းစံးဆၢဝဲဒၣ်, “စီၤဒၤဝံးမ့ၢ်သုးခိၣ်သုး နၢ်တဂၤလၢအသူၣ်တီသးလိၤဒီးနၤလၢနဒိးန့ၢ်ဘၣ်အီၤန့ၣ်လီၤ. အဝဲမ့ၢ်နမာ်ဒၣ်နဲဒီးပှၤပၢၤနသးသမူတဖၣ်အခိၣ်, ဒီးဘၣ်တၢ်ပာ်ကဲအီၤဒိၣ်မးလၢပှၤကိးဂၤလၢအအိၣ်လၢစီၤပၤအနူၢ်ပူၤစီၤပူၤလီၤ.",
			"15": "<sup>15</sup> မ့ၢ်လီၤ. ယသံကွၢ်တၢ်ဒီးကစၢ်ယွၤလၢအဝဲအဂီၢ်, ဒီးတၢ်န့ၣ်တမ့ၢ်အဆိကတၢၢ်တဘျီဘၣ်. လၢတၢ်ကူၣ်ထီၣ်ဖးလီၤထီဒါနၤ အဂ့ၢ်န့ၣ်, တၢ်ဒိၣ်စီၤပၤဖးဒိၣ်တကြၢးဆှိးကမၣ်ယၤမ့ၢ်ဂ့ၤ, ပှၤအဂၤလၢယဟံၣ်ဖိဃီဖိအပူၤမ့ၢ်ဂ့ၤနီတဂၤဘၣ်. ဘၣ်ဃးဒီးတၢ်ဂ့ၢ်အံၤန့ၣ်ယတသ့ၣ်ညါတ့ၢ်တၢ်နီတမံၤဘၣ်.”",
			"16": "<sup>16</sup> စီၤပၤစံးဝဲဒၣ်, “စီၤအဃံၤမ့လ့းဧၢ, နၤဒီးနဘူးနတံၢ်ခဲလၢာ်ကဘၣ်သံဝဲလီၤ.”",
			"17": "<sup>17</sup> အန့ၣ်ဝံၤဒီးစီၤစီလူးစံးဘၣ်ပှၤပၢၤအသးသမူတဖၣ်လၢအဆၢထၢၣ် ဖဲအဃၢၤန့ၣ်, “မၤသံကွံာ်ယွၤအပှၤလုၢ်တၢ်အခိၣ်တဖၣ်တက့ၢ်. အဝဲသ့ၣ်ကူၣ်ထီၣ်ဖးလီၤသကိးတၢ်အၢတမံၤဃီဒီးစီၤဒၤဝံးဒီး သ့ၣ်ညါဝဲတၢ်ဂ့ၢ်ခဲလၢာ်ဘၣ်ဆၣ်ဒီး တတဲဘၣ်ယၤလၢအဝဲထွးထီၣ်ဃ့ၢ် အဂ့ၢ်န့ၣ်ဘၣ်.” ဘၣ်ဆၣ်ဒီးပှၤပၢၤအသးသမူတဖၣ် ဂ့ၢ်လိာ်ဝဲလၢကယူာ်ထီၣ်အစုဒ်သိးကမၤသံ ယွၤအပှၤလုၢ်တၢ်အခိၣ်တဖၣ် န့ၣ်လီၤ.",
			"18": "<sup>18</sup> မၤသးဒ်န့ၣ်ဒီး, စီၤစီလူးစံးဘၣ်စီၤဒိအ့း, “မၤသံကွံာ်အဝဲသ့ၣ်တဖၣ်, နဲဒၣ်တက့ၢ်.” ဒီးစီၤဒိအ့းမၤသံကွံာ်အဝဲသ့ၣ်ခဲလၢာ်လီၤ. လၢမုၢ်နံၤအဝဲန့ၣ်အပူၤ, အဝဲမၤသံကွံာ်ပှၤလုၢ်တၢ်အခိၣ်တဖၣ်လၢအထီၣ်ဘးဝဲလၢ ကသိးအ့ဖိးတဖၣ်န့ၣ်ခဲလၢာ်ဃိးဆံယဲၢ်ဂၤန့ၣ်လီၤ.",
			"19": "<sup>19</sup> စီၤစီလူးဟ့ၣ်လီၤစ့ၢ်ကီးအကလုၢ်လၢပှၤမၤသံစ့ၢ်ကီးကယဲၢ်ပှၤတဖၣ်လၢ အအိၣ်ဝဲဆိးဝဲလၢပှၤလုၢ်တၢ်အခိၣ်အဝ့ၢ်, ဝ့ၢ်နိဘးအပူၤ, ပိာ်ခွါတဖၣ်, ပိာ်မုၣ်တဖၣ်, ဖိသၣ်တဖၣ်, ဖိသၣ်အီၣ်နူၢ်တဖၣ်, ဂီၤဘုၣ်ဂီၤဖံးတဖၣ်, ကသ့ၣ်ယီၤတဖၣ်, ခဲလၢာ်န့ၣ်လီၤ. ဒီးသိဖိတဖၣ်အဝဲသ့ၣ်ခဲလၢာ်ဘၣ်တၢ်မၤသံကွံာ်အီၤန့ၣ်လီၤ.",
			"20": "<sup>20</sup> ဘၣ်ဆၣ်ဒီးစီၤအဃံၤမ့လ့းအဖိခွါတဖၣ်အကျါတဂၤ, စီၤအ့ဘယၤသၣ်ပူၤဖျဲးဝဲဒီးလဲၤပာ်ဖှိၣ်အသးဒီးစီၤဒၤဝံး န့ၣ်လီၤ.",
			"21": "<sup>21</sup> အဝဲတဲဘၣ်စီၤဒၤဝံးလၢစီၤစီလူးမၤသံကွံာ်ယွၤအပှၤလုၢ်တၢ် အခိၣ်တဖၣ်ဒ်လဲၣ်အဂ့ၢ်န့ၣ်လီၤ.",
			"22": "<sup>22</sup> စီၤဒၤဝံးစံးဘၣ်အီၤ, “ဖဲယထံၣ်စီၤဒိအ့းဖဲန့ၣ်လၢမုၢ် တနံၤန့ၣ်ယသ့ၣ်ညါလၢအဝဲကက့ၤတဲစီၤစီလူးသပှၢ်ကတၢၢ်န့ၣ်လီၤ. မၤသးဒ်န့ၣ်ဒီးယမူယဒါအိၣ်လၢနဘူးနတံၢ်တဖၣ်အတၢ်သံအဂ့ၢ်န့ၣ်လီၤ.",
			"23": "<sup>23</sup> အိၣ်ဒီးယၤဒီးဘၣ်ယိာ်ဘၣ်ဘီတၢ်တဂ့ၤ. စီၤစီလူးအဲၣ်ဒိးမၤသံယၤဒီးနၤ, ပဝဲခံဂၤလိာ်လီၤ. ဘၣ်ဆၣ်ဒီးနကပူၤဖျဲးဃုာ်ဒီးယၤလီၤ.”"
		},
		"23": {
			"1": "<sup>1</sup> စီၤဒၤဝံးနၢ်ဟူဝဲလၢပှၤလဖ့ၡသးဖိတဖၣ်ဒုးဝ့ၢ်ကံလၤဒီး ဟုၣ်န့ၣ်ဘုဧိၤဟုဧိၤလၢတၢ်ကူးဝံၤတ့ၢ်အီၤသီသီတဖၣ်န့ၣ်လီၤ.",
			"2": "<sup>2</sup> မၤသးဒ်န့ၣ်ဒီးအဝဲသံကွၢ်တၢ်လၢယွၤ, “မ့ၢ်ယကဘၣ်လဲၤဒုး ပှၤဖလ့ၡသးဖိတဖၣ်န့ၣ်ဧါ.” ယွၤစံးဆၢအီၤ, “မ့ၢ်လီၤ, လဲၤဒုးအဝဲသ့ၣ်ဒီးမၤပူၤမၤဖျဲးက့ၤဝ့ၢ်ကံလၤ တက့ၢ်.”",
			"3": "<sup>3</sup> ဘၣ်ဆၣ်ဒီးစီၤဒၤဝံးအပှၤတဖၣ်စံးဘၣ်အီၤ, “ပအိၣ်လၢကီၢ်ယူ ဒၤအပူၤအံၤတၢ်ပျံၤတၢ်ဖုးလၢဝဲလၢပဂီၢ်လံ. ပမ့ၢ်လဲၤဆူဝ့ၢ်ကံလၤဒီးဒုးပှၤဖလ့ၡသးဖိအသုးမုၢ်န့ၣ်ကအၢ န့ၢ်အလီၢ်တက့ၢ်လီၤ.”",
			"4": "<sup>4</sup> မၤသးဒ်န့ၣ်ဒီး, စီၤဒၤဝံးသံကွၢ်ကဒီးတၢ်လၢကစၢ်ယွၤဒီးယွၤ စံးဘၣ်အီၤ, “လဲၤဒီးဒုးဝ့ၢ်ကံလၤတက့ၢ်. အဂ့ၢ်ဒ်အံၤ, ယဟ့ၣ်လီၤသုတၢ်မၤနၢၤလၢပှၤဖလ့ၡသးဖိတဖၣ်အဖီ ခိၣ်လီၤ.”",
			"5": "<sup>5</sup> လၢတၢ်န့ၣ်အဃိ, စီၤဒၤဝံးဒီးအပှၤတဖၣ်လဲၤဆူဝ့ၢ်ကံလၤဒီး ဒုးပှၤဖလ့ၡသးဖိတဖၣ်လီၤ. အဝဲသ့ၣ်မၤသံကွံာ်ပှၤဖလ့ ၡသးဖိအါဂၤဒီးဟဲက့ၤစိာ်အဆၣ်ဖိကီၢ်ဖိ လၢအဘုၣ်ဝဲတဖၣ်န့ၣ်လီၤ. ဒီးစီၤဒၤဝံးမၤပူၤဖျဲးဝ့ၢ်န့ၣ်လီၤ.",
			"6": "<sup>6</sup> ဖဲစီၤအဃံၤမ့လ့းအဖိခွါစီၤအ့ဘယၤသၣ်ပူၤဖျဲးဒီးလဲၤမၤဃုာ်တၢ်ဒီး စီၤဒၤဝံးလၢဝ့ၢ်ကံလၤန့ၣ်အဝဲလဲၤစိာ်အ့ဖိး ဃုာ်ဒီးအီၤန့ၣ်လီၤ.",
			"7": "<sup>7</sup> စီၤစီလူးဘၣ်တၢ်တဲဘၣ်အီၤလၢစီၤဒၤဝံးလဲၤလံဝဲဆူဝ့ၢ်ကံ လၤဒီးအဝဲဒၣ်စံး, “ကစၢ်ယွၤပာ်လီၤအီၤလၢယစိကမီၤအဖီလာ်လံ. စီၤဒၤဝံးပာ်လီၤထုလၢအဂီၢ်ဒၣ်ဝဲခီဖျိအတၢ်လဲၤနုာ်လီၤဆူ ဝ့ၢ်တဝ့ၢ်လၢအအိၣ်ဒီးအခိၣ်ဒူဃုာ်ဒီးတြဲၤအဂၢၢ်အကျၢၤတဖၣ်အဃိ န့ၣ်လီၤ.”",
			"8": "<sup>8</sup> မၤသးဒ်န့ၣ်ဒီး, စီၤစီလူးကိးအပှၤသုးဖိတဖၣ်ဆူတၢ်ဒုးလၢ အကလဲၤထီၣ်ထီဒါဝ့ၢ်ကံလၤဒီးကဝီၤဃာ် စီၤဒၤဝံးဒီးအပှၤတဖၣ်အဂီၢ်လီၤ.",
			"9": "<sup>9</sup> ဖဲစီၤဒၤဝံးနၢ်ဟူဝဲလၢစီၤစီလူးကူၣ်ထီၣ်ကျဲၤလီၤတၢ်လၢ ကဟဲဒုးအီၤဒီး, အဝဲစံးဘၣ်ပှၤလုၢ်တၢ်အခိၣ်စီၤအ့ဘယၤသၣ်, “ဟဲစိာ်အ့ဖိးဆူအံၤတက့ၢ်.”",
			"10": "<sup>10</sup> တုၤနုၤတစုစီၤဒၤဝံးစံးဝဲ, “ယွၤ, ကီၢ်အံၣ်စရ့လးအကစၢ်ယွၤဧၢ, ယနၢ်ဟူလၢစီၤစီလူးကူၣ်ထီၣ်ကျဲၤလီၤတၢ်လၢအကဟဲဆူ ဝ့ၢ်ကံလၤဒီးမၤဟးဂီၤအီၤလၢနခ့နပှၤယၤအံၤအဃိလီၤ.",
			"11": "<sup>11</sup> မ့ၢ်ဝ့ၢ်ကံလၤအခူဖိဝ့ၢ်ဖိတဖၣ်ကဟ့ၣ်လီၤကွံာ်ယၤဆူစီၤစီ လူးအစုပူၤဧါ. မ့ၢ်စီၤစီလူးကဟဲသပှၢ်တၢၢ်ဒ်ယနၢ်ဟူတ့ၢ်အသိးဧါ. ယွၤ, ကီၢ်အံၣ်စရ့လးအကစၢ်ယွၤဧၢ, ယဃ့ကညးနၤလၢနကစံးဆၢယၤ လီၤ.” ယွၤစံးဆၢဝဲဒၣ်, “စီၤစီလူးကဟဲဝဲဒၣ်လီၤ.”",
			"12": "<sup>12</sup> စီၤဒၤဝံးသံကွၢ်ကဒီးဝဲ, “ဒီးမ့ၢ်ဝ့ၢ်ကံလၤအခူဖိဝ့ၢ် ဖိတဖၣ်ကဟ့ၣ်လီၤယၤဒီးယပှၤတဖၣ်ဆူစီၤစီလူးအစုပူၤဧါ.” ယွၤစံးဆၢဝဲဒၣ်, “အဝဲသ့ၣ်ကဟ့ၣ်လီၤဝဲလီၤ.”",
			"13": "<sup>13</sup> မၤသးဒ်န့ၣ်ဒီး, စီၤဒၤဝံးဒီးအပှၤခဲလၢာ်အဂၤဃုကယၤဃၣ်ဃၣ်န့ၣ် ဟးထီၣ်လၢဝ့ၢ်ကံလၤအပူၤ တဘျီဃီဒီးလဲၤဆူညါကွ့ၢ်ကွ့ၢ်လီၤ. ဖဲစီၤစီလူးနၢ်ဟူလၢစီၤဒၤဝံးဃ့ၢ်ပူၤဖျဲးကွံာ်လၢဝ့ၢ်ကံလၤ ဒီးအဝဲပာ်တီၢ်ကွံာ်အတၢ်ကူၣ်တၢ်ကျဲၤလီၤ.",
			"14": "<sup>14</sup> စီၤဒၤဝံးအိၣ်ခူသူၣ်လၢတၢ်လူၢ်တၢ်တြီၤအထံအကီၢ်ပူၤ လၢပှၢ်မုၢ်ကနၢဘူးဒီးဝ့ၢ်စံဖးန့ၣ်လီၤ. စီၤစီလူးတခီကျဲးစၢးတဘိယူၢ်ဃီဒ်သိးအကထံၣ်န့ၢ်အီၤန့ၣ်လီၤ. ဘၣ်ဆၣ်ဒီးကစၢ်ယွၤတဟ့ၣ်လီၤကွံာ်အီၤဆူအစုပူၤဘၣ်.",
			"15": "<sup>15</sup> စီၤဒၤဝံးထံၣ်လၢစီၤစီလူးဟးထီၣ်ဒ်သိးကမၤသံအီၤအဂီၢ် လီၤ. စီၤဒၤဝံးအိၣ်ဝဲလၢဃိရဲးလၢပှၢ်မုၢ်ကနၢဘူးဒီးဝ့ၢ်စံဖးန့ၣ်လီၤ.",
			"16": "<sup>16</sup> စီၤယိၤနၤသၣ်လဲၤဆူအအိၣ်ဖဲန့ၣ်ဒီးဟ့ၣ်ဂံၢ်ဟ့ၣ်ဘါအီၤလၢ ကစၢ်ယွၤအတၢ်ဒီဒၣ်အိၣ်ပှိၤအီၤသပှၢ်တၢၢ်အဂ့ၢ်န့ၣ်လီၤ.",
			"17": "<sup>17</sup> ဒီးစံးဘၣ်အီၤ, “ပျံၤတၢ်တဂ့ၤ. ယပၢ်စီၤစီလူးမၤဆါနၤ တန့ၢ်ဘၣ်. အဝဲသ့ၣ်ညါဝဲဂ့ၤဂ့ၤကလဲာ်လၢနမ့ၢ်ပှၤတဂၤလၢကကဲထီၣ်ကီၢ်အံၣ် စရ့လးအစီၤပၤဒီးယကမ့ၢ်ပှၤအလီၢ်ဖုၣ်န့ၣ်နၤတဂၤလီၤ.”",
			"18": "<sup>18</sup> ပှၤခံဂၤန့ၣ်မၤတၢ်ဒီတံၤဒီသကိးလိာ်အတၢ်အၢၣ်လီၤအီလီၤအစီအဆှံတမံၤလီၤ. စီၤဒၤဝံးအိၣ်ဝဲဖဲဃိရဲးဒီးစီၤယိၤနၤသၣ်က့ၤဆူအဟံၣ် လီၤ.",
			"19": "<sup>19</sup> ပှၤတနီၤအိၣ်လၢဝ့ၢ်စံဖးလဲၤဆူစီၤစီလူးအအိၣ်လၢဝ့ၢ်ကံ ဘဧၤဒီးစံးဝဲ, “စီၤဒၤဝံးအိၣ်ခူသူၣ်လၢပလီၢ်ကဝီၤအပူၤဖဲဃိရဲးလၢ ကစၢၢ်ဃကံလၤအဒီခိၣ်လၢကီၢ်ယူဒၤအပှၤမုၢ်ကနၢန့ၣ်ကလံၤထံး တကပၤလီၤ.",
			"20": "<sup>20</sup> နဲဒၣ်စီၤပၤဖးဒိၣ်ဧၢ, ပသ့ၣ်ညါလၢနအဲၣ်ဒိးဖီၣ်န့ၢ်အီၤနးနးကလဲာ်အဂ့ၢ်န့ၣ်လီၤ. လၢတၢ်န့ၣ်အဃိဟဲဆူပကီၢ်ဒီးပကမၤလီၤတံၢ်န့ၣ်နၤလၢနကဖီၣ်န့ၢ်အီၤ အဂီၢ်လီၤ.”",
			"21": "<sup>21</sup> စီၤစီလူးစံးဆၢဝဲဒၣ်, “မ်ယွၤဆိၣ်ဂ့ၤသုလၢသုတၢ်သူၣ်အိၣ်သးအိၣ်ယၤအဃိတက့ၢ်.",
			"22": "<sup>22</sup> လဲၤဒီးမၤလီၤတံၢ်ကဒီးလၢခံတဘျီတက့ၢ်. ဃုသ့ၣ်ညါလီၤတံၢ်လၢအိၣ်ဝဲဖဲလဲၣ်ဒီးမတၤထံၣ်အီၤဖဲလဲၣ် န့ၣ်တက့ၢ်. ယနၢ်ဟူလၢအဝဲမ့ၢ်ပှၤကူၣ်တၢ်ကဘျံးကဘျၣ်သ့ ဒိၣ်မးန့ၣ်လီၤ.",
			"23": "<sup>23</sup> ဃုထံၣ်တၢ်လီၢ်လၢအအိၣ်ခူသူၣ်ဝဲန့ၣ်လီၤတံၢ်လီၤဆဲးဒီးမၤ လီၤတံၢ်လၢသုကဟဲစိာ်က့ၤတၢ်ပာ်ဖျါက့ၤဆူယအိၣ်တဘျီ ဃီန့ၣ်တက့ၢ်. အန့ၣ်တစု, ယကလဲၤဃုာ်ဒီးသုဒီးအဝဲမ့ၢ်အိၣ်ဒံးဖဲန့ၣ် လၢလီၢ်ကဝီၤန့ၣ်ဒီးယကလဲၤဃုန့ၢ်အီၤဒီးယမ့ၢ်ဘၣ်ဃုန့ၢ်အီၤလၢကီၢ်ယူဒၤဒီကီၢ်ညါဒၣ်လဲာ်န့ၣ်ယကဃုထံၣ်န့ၢ်အီၤလီၤ.”",
			"24": "<sup>24</sup> မၤသးဒ်န့ၣ်ဒီး, အဝဲသ့ၣ်ဟးထီၣ်ကွံာ်ဒီးက့ၤကဒါက့ၤဆူ ဝ့ၢ်စံဖးလၢစီၤစီလူးအမဲာ်ညါန့ၣ်လီၤ. စီၤဒၤဝံးဒီးအပှၤတဖၣ်အိၣ်လၢပှၢ်မုၢ်ကနၢမၤဧိၣ်လၢတၢ်တြီၤ တခါလၢအိၣ်လီၤဃီဝဲလၢကီၢ်ယူဒၤအပှၢ်မုၢ်ကနၢအကလံၤထံးတကပၤ န့ၣ်လီၤ.",
			"25": "<sup>25</sup> စီၤစီလူးဒီးအပှၤတဖၣ်ဂဲၤဂီၤထီၣ်အသးလၢကလဲၤဃုထံၣ်စီၤဒၤ ဝံးန့ၣ်လီၤ. ဘၣ်ဆၣ်ဒီးအဝဲနၢ်ဟူတၢ်ဂ့ၢ်န့ၣ်ဒီး, အဝဲလဲၤဆူတၢ်လူၢ်ခိၣ်ပှဲၤဒီးလၢၢ်ဧိၤလ့ဧိၤလၢပှၢ်မုၢ်ကနၢ မၤဧိၣ်အပူၤန့ၣ်လီၤ. ဖဲစီၤစီလူးနၢ်ဟူတၢ်ဂ့ၢ်အံၤန့ၣ်အဝဲလူၤထွဲ စီၤဒၤဝံးအခံလီၤ.",
			"26": "<sup>26</sup> စီၤစီလူးဒီးအပှၤတဖၣ်အိၣ်ဝဲလၢတၢ်လူၢ်ခိၣ်တကပၤအိၣ်လီၤဖး ဒီးစီၤဒၤဝံးဒီးအပှၤတဖၣ်လၢအအိၣ်လၢတၢ်လူၢ်ခိၣ်အဂၤတကပၤ န့ၣ်လီၤ. အဝဲသ့ၣ်မၤချ့ချ့ဒ်သိးကဟးထီၣ်ကွံာ်လၢစီၤစီလူးဒီးအပှၤ တဖၣ်အအိၣ်လီၤ. အဂ့ၢ်ဒ်အံၤ, ပှၤတဖၣ်န့ၣ်ဘူးထီၣ်ဒီးအဝဲသ့ၣ်ဒီးဘူးကဖီၣ်န့ၢ်အဝဲသ့ၣ်န့ၣ်လီၤ.",
			"27": "<sup>27</sup> ဖဲအကတီၢ်န့ၣ်အပူၤ, ပှၤစိာ်တၢ်ကစီၣ်တဂၤဟဲတုၤဒီးစံးဘၣ်စီၤ စီလူး, “ဟဲက့ၤတဘျီဃီတက့ၢ်. ပှၤဖလ့ၡသးဖိတဖၣ်ဟဲနုာ်လီၤဒုးပကီၢ်လံ.”",
			"28": "<sup>28</sup> လၢတၢ်န့ၣ်အဃိစီၤစီလူးဆိကတီၢ်အတၢ်လူၤဖီၣ်စီၤဒၤဝံး ဒီးက့ၤက့ၤဝဲဒ်သိးအကဒုးပှၤဖလ့ၡသးဖိတဖၣ်အဂီၢ်န့ၣ်လီၤ. မၤသးဒ်န့ၣ်ဒီး, တၢ်လီၢ်န့ၣ်တၢ်ကိးအီၤလၢ “စ့လၤဟးမၤဃလကိး” အခီပညီတၢ်လူၢ်ခိၣ်အိၣ်လီၤဖးန့ၣ်လီၤ.",
			"29": "<sup>29</sup> စီၤဒၤဝံးဟးထီၣ်ကွံာ်ဒီးလဲၤဆူတၢ်ပၢၤခိၣ်ဧ့ၣ်က့ဒံၤအကီၢ် ဒီးအိၣ်ဝဲဖဲန့ၣ်လၢတၢ်ခူသူၣ်အပူၤန့ၣ်လီၤ."
		},
		"24": {
			"1": "<sup>1</sup> ဖဲစီၤစီလူးဟဲက့ၤလၢတၢ်ဒုးပှၤဖလ့ၡသးဖိတဖၣ်န့ၣ်, ဘၣ်တၢ်တဲအီၤလၢစီၤဒၤဝံးအိၣ်လၢပှၢ်မုၢ်ကနၢပူၤဘူးဒီးထံ ထီၣ်ပၢၢ်ဧ့ၣ်က့ဒံၤန့ၣ်လီၤ.",
			"2": "<sup>2</sup> စီၤစီလူးကိးန့ၣ်ပှၤသုးဖိအဂ့ၤကတၢၢ်အကျါပှၤအဂၤသၢကထိ လၢကီၢ်အံၣ်စရ့လးအပူၤဒီးလဲၤဃုစီၤဒၤဝံးဒီးအပှၤတဖၣ်လၢ လ့မဲာ်တဲးလဲးမံၤအမုၢ်ထီၣ်န့ၣ်လီၤ.",
			"3": "<sup>3</sup> အဝဲတုၤဃီၤဖဲလ့ကအိတခါ ဘူးဒီးသိအကရၢတဖၣ်လၢကျဲအကပၤ ဒီးလဲၤနုာ်ဆူလ့ကအိအပူၤဒ်သိးအကမၤဖှံထီၣ်အတၢ်ဝံတၢ်ယိးလီၤ. တၢ်န့ၣ်ဘၣ်အတီၤလၢအမ့ၢ်လ့ကအိတခါဃီဖဲစီၤဒၤဝံး ဒီးအပှၤတဖၣ်အိၣ်ခူသူၣ်ဝဲလၢလ့ကအိအလီၢ်ခံကတၢၢ်န့ၣ်လီၤ.",
			"4": "<sup>4</sup> ပှၤတဖၣ်စံးဘၣ်အီၤ, “တၢ်အံၤမ့ၢ်နခွဲးနယာ်လီၤ. ယွၤစံးတ့ၢ်ဝဲလၢကပာ်နဒုၣ်နဒါလၢနစိကမီၤအဖီလာ်ဒီးနမၤအီၤ ဒ်နသးအိၣ်မၤအီၤအသိးန့ၣ်သ့ဝဲဒၣ်လီၤ.” စီၤဒၤဝံးလဲၤစွါဝဲဒီးကူးတဲာ်န့ၣ်စီၤစီလူးအဆ့ကၤဖးထီတက့လီၤ. တၢ်န့ၣ်စီၤစီလူးတသ့ၣ်ညါဝဲဘၣ်.",
			"5": "<sup>5</sup> ဘၣ်ဆၣ်ဒီးစးထီၣ်ဖဲန့ၣ်, စီၤဒၤဝံးအခီၣ်ၡ့ၣ်စးထီၣ်မၤတံာ်တာ်အီၤ,",
			"6": "<sup>6</sup> ဒီးအဝဲစံးဘၣ်အပှၤတဖၣ်, “မ်ယွၤပၢၤဃးယၤလၢတၢ်မၤဆါဘၣ် ယကစၢ်, လၢယွၤဃုထၢအီၤဒ်စီၤပၤတဂၤအသိးန့ၣ်တက့ၢ်. တစဲးဖိဒၣ်လဲာ်ယတဘၣ်မၤဆါဘၣ်အီၤဘၣ်. အဂ့ၢ်ဒ်အံၤ, အဝဲမ့ၢ်စီၤပၤလၢအဘၣ်တၢ်ဃုထၢအီၤလၢယွၤလီၤ.”",
			"7": "<sup>7</sup> မၤသးဒ်န့ၣ်ဒီး, စီၤဒၤဝံးတဲနၢ်ပၢၢ်အပှၤတဖၣ်ဒ်သိးအဝဲသ့ၣ် သုတမၤအၢစီၤစီလူးတဂ့ၤလီၤ. စီၤစီလူးဂဲၤဆၢထၢၣ်ဒီးဟးထီၣ်လၢလၢၢ်ကအိပူၤဒီးစးထီၣ် အတၢ်လဲၤန့ၣ်လီၤ.",
			"8": "<sup>8</sup> အန့ၣ်ဝံၤဒီးစီၤဒၤဝံးဟးထီၣ်လၢအလီၢ်ဒီးကိးအီၤလီၤ, “နဲဒၣ်စီၤပၤဖးဒိၣ်ဧၢ” ဒီးစီၤစီလူးဃၣ်တရံးအသးဒီး စီၤဒၤဝံးတီၤလီၤဆူဟီၣ်ခိၣ်လိၤအိၣ်ဒီးတၢ်ယူးယီၣ်,",
			"9": "<sup>9</sup> ဒီးစံး, “ဘၣ်မနုၤလၢနဒိကနၣ်ပှၤဂီၢ်မုၢ်လၢအစံးဝဲလၢ ယကျဲးစၢးမၤဆါနၤန့ၣ်လဲၣ်.",
			"10": "<sup>10</sup> ခဲအံၤအတီၢ်ပူၤဖိဒၣ်လဲာ်ယွၤပာ်နၤလၢယတၢ်စိကမီၤအဖီလာ်န့ၣ် နထံၣ်ဘၣ်အီၤလၢနနီၢ်ကစၢ်ဒၣ်နဲသ့လီၤ. ယပှၤတနီၤစံးယၤလၢယကမၤသံနၤဘၣ်ဆၣ်ဒီးယသးအုးလၢနဂီၢ်ဒီး စံးလၢယတမၤဆါနၤထဲတစဲးဖိဧိၤဘၣ်. အဂ့ၢ်ဒ်အံၤ, နမ့ၢ်ပှၤတဂၤလၢယွၤဃုထၢအီၤဒ်သိးနကကဲထီၣ်စီၤပၤလီၤ.",
			"11": "<sup>11</sup> ကွၢ်တက့ၢ်, ယပၢ်ဧၢ, ကွၢ်ဃီၤနဆ့ကၤဖးထီအက့တက့လၢယဖီၣ်ဃး အီၤအံၤတက့ၢ်. ယမၤသံနၤသ့လီၤ. ဘၣ်ဆၣ်ဒီး, အခိၣ်တလိာ်န့ၣ်, ယကူးတဲာ်ထဲတၢ်အံၤဧိၤလီၤ. တၢ်အံၤဒုးနၢ်ပၢၢ်လီၤတံၢ်နၤလၢယတအိၣ်ဒၣ်လဲာ်ဒီးတၢ်ဆိကမိၣ် လၢတၢ်ပူထီၣ်ထီဒါနၤမ့ၢ်ဂ့ၤမၤဆါနၤမ့ၢ်ဂ့ၤဘၣ်. နလူၤဖီၣ်န့ၢ်ယၤလၢနကမၤသံယၤအဂီၢ်ဖဲယတမၤကမၣ်ဘၣ်နၤနီတမံၤ ဘၣ်ဒၣ်လဲာ်န့ၣ်လီၤ.",
			"12": "<sup>12</sup> မ်ယွၤစံၣ်ညီၣ်တဲာ်တၢ်လၢနၤဒီးယၤအံၤမ့ၢ်မတၤတဂၤကမၣ်လဲၣ် န့ၣ်တက့ၢ်. မ်အဝဲသိၣ်ဃီၣ်နၤလၢနတၢ်မၤထီဒါယၤအဃိတက့ၢ်. အဂ့ၢ်ဒ်အံၤ, တမ့ၢ်ယကမၤဆါနၤဆံးကိာ်ဖိဒၣ်လဲာ်ဘၣ်.",
			"13": "<sup>13</sup> နသ့ၣ်ညါတၢ်ကတိၤဒိလၢပျၢၤ, တၢ်အၢတၢ်သီန့ၣ် ဘၣ်တၢ်မၤဒၣ်အီၤလၢပှၤအၢပှၤသီလီၤ. လၢတၢ်န့ၣ်အဃိဒီးယတမၤဆါနၤဘၣ်.",
			"14": "<sup>14</sup> ကွၢ်ဃီၤတၢ်လၢကီၢ်အံၣ်စရ့လးအစီၤပၤကျဲးစၢးမၤဝဲဒ်သိးကမၤ သံဝဲန့ၣ်တဖၣ်တက့ၢ်. ကွၢ်တၢ်လၢအလူၤဖီၣ်န့ၢ်ဝဲတက့ၢ်. မ့ၢ်ထွံၣ်အသံတဒု, ထွံၣ်အကျံတဘ့ၣ်လီၤ.",
			"15": "<sup>15</sup> ယွၤကစံၣ်ညီၣ်တၢ်လီၤ. ဒီးအဝဲကနီၤဖးတၢ်လၢနၤဒီးယၤအံၤ မ့ၢ်မတၤကမၣ်လဲၣ်န့ၣ်လီၤ. မ်အကွၢ်နုာ်ဃီၤဆူတၢ်ဂ့ၢ်ပူၤ, ဒီဒၣ်အိၣ်ပှိၤယၤဒီးအုၣ်က့ၤခီၣ်က့ၤယၤလၢနစုပူၤတက့ၢ်.”",
			"16": "<sup>16</sup> ဖဲစီၤဒၤဝံးမၤဝံၤအတၢ်ကတိၤန့ၣ်စီၤစီလူးစံးဝဲ, “တၢ်န့ၣ်မ့ၢ်နၤသပှၢ်တၢၢ်ဧါ. အိ, စီၤဒၤဝံး, ယဖိခွါဧၢ,” ဒီးအဝဲစးထီၣ်ဟီၣ်ဝဲလီၤ.",
			"17": "<sup>17</sup> အန့ၣ်ဝံၤဒီးအဝဲစံးဘၣ်စီၤဒၤဝံး, “နတၢ်ဘၣ်ဒီးယတၢ်ကမၣ် လီၤ. နဂ့ၤလၢယဖီခိၣ်ဒိၣ်မး, ဖဲယမၤတ့ၢ်တၢ်ကမၣ်လၢနဖီခိၣ်ဒ်န့ၣ် အသိးအခါလီၤ.",
			"18": "<sup>18</sup> တနံၤအံၤ, နပာ်ဖျါတ့ၢ်နမၤဂ့ၤတၢ်လၢယဂီၢ်ဆံးအါဆံးအါအဂ့ၢ် န့ၣ်လီၤ. အဂ့ၢ်ဒ်အံၤ, ယွၤပာ်ယၤလၢနတၢ်စိတၢ်က မီၤအဖီလာ်ဒၣ်လဲာ်န့ၣ်နတမၤသံတ့ၢ်ဘၣ်ယၤဘၣ်.",
			"19": "<sup>19</sup> ပှၤတဂၤကဖီၣ်န့ၢ်အဒုၣ်အဒါဒီးပျဲအဟးထီၣ်ပူၤဖျဲးကွံာ်တအိၣ် ဒီးတၢ်မၤဘၣ်အီၤန့ၣ်ကသ့ဧါ. မ်ယွၤဆိၣ်ဂ့ၤနၤလၢတၢ်လၢနမၤဘၣ်ယၤတနံၤအံၤ, အဃိန့ၣ်တက့ၢ်.",
			"20": "<sup>20</sup> ခဲကနံၣ်အံၤ, ယသ့ၣ်ညါသပှၢ်ကတၢၢ်လၢနကကဲထီၣ်ဘၣ်အံၣ်စရ့လးအစီၤပၤဒီး ဘီမုၢ်ကအိၣ်ဂၢၢ်ဆိးကျၢၤလၢ နတၢ်ပၢအပူၤလီၤ.",
			"21": "<sup>21</sup> ဘၣ်ဆၣ်ဒီးအၢၣ်လီၤယၤလၢယွၤအမံၤလၢနကပျဲပူၤယစၢၤယသွဲၣ်တဖၣ် ဒ်သိးဒီးယမံၤဒီးယဒူၣ်ဖိထၢဖိအမံၤ အသုတဘၣ်တၢ်သးပ့ၤနီၣ်ကွံာ်အီၤတဂ့ၤန့ၣ်တက့ၢ်.”",
			"22": "<sup>22</sup> စီၤဒၤဝံးအၢၣ်လီၤဝဲလီၤ. အန့ၣ်ဝံၤဒီးစီၤစီလူးက့ၤကဒါ က့ၤဆူအဟံၣ်ဒီးစီၤဒၤဝံးဒီးအပှၤတဖၣ်က့ၤကဒါက့ၤဆူ အတၢ်အိၣ်ခူသူၣ်အလီၢ်န့ၣ်လီၤ."
		},
		"25": {
			"1": "<sup>1</sup> စီၤၡမူၤအ့လးသံဝဲဒီးကယဲၢ်ပှၤအံၣ်စရ့လးဖိတဖၣ်ဟဲသကိး ဒီးဟီၣ်တၢ်ယၢၤတၢ်လၢအဃိလီၤ. အန့ၣ်ဝံၤဒီးအဝဲသ့ၣ်ခူၣ်လီၤအီၤလၢအဟံၣ်လၢဝ့ၢ်ရၤမါအပူၤ န့ၣ်လီၤ.",
			"2": "<sup>2</sup> တၢ်န့ၣ်အလီၢ်ခံစီၤဒၤဝံးလဲၤဆူပှၢ်မုၢ်ကနၢပၤရၣ်လီၤ.",
			"3": "<sup>3</sup> ပှၤအိၣ်ဝဲတဂၤလၢစီၤကၤလ့းအဒူၣ်ထၢပူၤဒီးအမံၤမ့ၢ်စီၤနၤ ဘလး, ပှၤအိၣ်လၢဝ့ၢ်မၤဧိၣ်ဒီးမ့ၢ်ပှၤအိၣ်ဒီးဟီၣ်ခိၣ်ကဝီၤဘူးဒီး ဝ့ၢ်ကၤမ့လးလီၤ. အဝဲမ့ၢ်ပှၤထူးပှၤတီၤဖးဒိၣ်တဂၤလၢ အမ့ၢ်ပှၤအိၣ်ဒီးသိအဒုသၢကထိဒီးမဲာ်တဲးလဲးအဒုတကထိလီၤ. အမါနီၢ်အဘံၤကယံးလးမ့ၢ်ပှၤဒိၣ်တၢ်ဃံလၤဒီးအသူၣ်ဆးအသးဆး တဂၤလီၤ. မ့မ့ၢ်အဝဲဒၣ်မ့ၢ်ပှၤအသူၣ်အၢပှၤအသးသီ ဒီးပှၤကတိၤတၢ်ဆူၣ်ဆူၣ်ကိၤကိၤတဂၤလီၤ. စီၤနၤဘလးတံာ်အသိအဆူၣ်လၢဝ့ၢ်ကၤမ့လးအပူၤ,",
			"4": "<sup>4</sup> ဒီးစီၤဒၤဝံးအိၣ်လၢပှၢ်မုၢ်ကနၢအပူၤန့ၣ်နၢ်ဟူတၢ်ဂ့ၢ်န့ၣ်လီၤ.",
			"5": "<sup>5</sup> မၤသးဒ်န့ၣ်ဒီးအဝဲဆှၢလီၤပှၤသးစၢ်အဂၤတဆံဃုာ်ဒီးတၢ်ကလုၢ် လၢကလဲၤဆူဝ့ၢ်ကၤမ့လး, ဒီးဃုထံၣ်စီၤနၤဘလးဒီးတဲဘၣ်အီၤလၢအဝဲအတၢ်ဆၢဂ့ၤဆၢဝါ န့ၣ်လီၤ.",
			"6": "<sup>6</sup> အဝဲမၤလိာ်ပှၤသးစၢ်တဖၣ်လၢကတဲဘၣ်စီၤနၤဘလး, “ယတံၤသကိးဧၢ, စီၤဒၤဝံးဆှၢလီၤန့ၢ်နၤတၢ်ဆၢဂ့ၤဆၢဝါတ ဖၣ်, အိၣ်ဒီးအတၢ်ဆၢဂ့ၤဆၢဝါအဂ့ၤကတၢၢ်တဖၣ်လၢနဂီၢ်, နဟံၣ်ဖိဃီဖိအဂီၢ်ဒီးကယဲၢ်ပှၤဘၣ်ဃးဒီးနၤခဲလၢာ်အဂီၢ်လီၤ.",
			"7": "<sup>7</sup> အဝဲနၢ်ဟူတ့ၢ်ဝဲလၢနတံာ်နသိအဆူၣ်ဒီးအဝဲအဲၣ်ဒိးနသ့ၣ်ညါဝဲလၢ, နပှၤကွၢ်သိတဖၣ်အိၣ်ဒီးပှၤဒီးပတမၤဆါဘၣ်အဝဲသ့ၣ်ဘၣ်န့ၣ်လီၤ. တၢ်လၢအဘၣ်ဃးဒီးအဝဲသ့ၣ်န့ၣ်, ဖဲအဝဲသ့ၣ်အိၣ်ဖဲဝ့ၢ်ကၤမ့လး ဒီတကတီၢ်န့ၣ်, တဘၣ်တၢ်ဟုၣ်န့ၣ်အီၤနီတမံၤဘၣ်.",
			"8": "<sup>8</sup> ထဲဒၣ်သံကွၢ်ကွၢ်အဝဲသ့ၣ်, ဒီးအဝဲသ့ၣ်ကတဲနၤလီၤ. ပဟဲပဝဲဒၣ်လၢမူးဖးဒိၣ်အမုၢ်တနံၤ, ဒီးစီၤဒၤဝံးဃ့ကညး နၤလၢနကတူၢ်လိာ်ပဝဲသ့ၣ်တဖၣ်လၢတၢ်သူၣ်အိၣ်သးအိၣ်လီၤ. ဝံသးစူၤဟ့ၣ်ပှၤတၢ်လၢနဟ့ၣ်နခ့နပှၤပဝဲဒၣ်ဒီးနတံၤသကိးစီၤ ဒၤဝံးသ့ဝဲဒၣ်တဖၣ်တက့ၢ်.”",
			"9": "<sup>9</sup> စီၤဒၤဝံးအပှၤတဖၣ်ဟ့ၣ်လီၤတၢ်ကစီၣ်အံၤဆူစီၤနၤဘလးအအိၣ်လၢ စီၤဒၤဝံးအမံၤန့ၣ်လီၤ. ဝံၤဒီးအဝဲသ့ၣ်အိၣ်ခိးဝဲဖဲန့ၣ်လီၤ.",
			"10": "<sup>10</sup> ဒီးလၢခံကတၢၢ်န့ၣ်, စီၤနၤဘလးစံးဆၢဝဲဒၣ်, “စီၤဒၤဝံး, အဝဲမ့ၢ်မတၤလဲၣ်ယတနၢ်ဟူအဂ့ၢ်နီတစုဘၣ်. ထံကီၢ်အံၤပှဲၤဝဲဒၣ်ဒီးကုၢ်တဖၣ်လၢအဃ့ၢ်ဟးထီၣ်လၢအကစၢ်အအိၣ် လၢမုၢ်နံၤတဖၣ်အံၤအပူၤလီၤ.",
			"11": "<sup>11</sup> ယတဟံးန့ၢ်ဘၣ်ယကိၣ်, ဒီးထံ, ဒီးဆၣ်ဖိကီၢ်ဖိတဖၣ်လၢယမၤသံ အီၤလၢယပှၤတံာ်ယယသိအဆူၣ်တဖၣ်အဂီၢ်, ဒီးဟ့ၣ်လီၤအီၤဆူပှၤတဖၣ်လၢအဟဲလၢလဲၣ်လၢယတသ့ၣ်ညါဘၣ်အီၤ အဂီၢ်န့ၣ်ဘၣ်.”",
			"12": "<sup>12</sup> စီၤဒၤဝံးအပှၤတဖၣ်က့ၤကဒါက့ၤဆူအအိၣ်ဒီးတဲဘၣ်အီၤတၢ်လၢ စီၤနၤဘလးစံးဘၣ်တ့ၢ်အဝဲသ့ၣ်တဖၣ်န့ၣ်လီၤ.",
			"13": "<sup>13</sup> စီၤဒၤဝံးဟ့ၣ်လီၤအကလုၢ်စံးဝဲ, “ကံာ်ထီၣ်သုနးတဖၣ်တ က့ၢ်.” ဒီးအဝဲသ့ၣ်မၤဝဲလီၤ. စီၤဒၤဝံးစ့ၢ်ကီးကံာ်ထီၣ်အနးဒီး ဟးထီၣ်ဃုာ်ဒီးအပှၤအဂၤလွံၢ်ကယၤဃၣ်ဃၣ်ဒီးပာ်တ့ၢ်ဝဲပှၤအဂၤ ခံကယၤလၢလီၢ်ခံဒ်သိးကဆှၢထီၣ်တၢ်အီၣ်တၢ်အီ တၢ်ဖိတၢ်လံၤ တဖၣ်အဂီၢ်လီၤ.",
			"14": "<sup>14</sup> စီၤနၤဘလးအခ့အပှၤတဖၣ်အကျါတဂၤစံးဘၣ်စီၤနၤဘလးအမါနီၢ် အဘံၤကယံးလး, “နနၢ်ဟူလံဧါ. စီၤဒၤဝံးဆှၢလီၤပှၤစိာ်တၢ်ကစီၣ် တနီၤလၢပှၢ်မုၢ်ကနၢအပူၤဃုာ်ဒီးအတၢ်ဆၢဂ့ၤဆၢဝါတဖၣ်လၢ ပကစၢ်အဂီၢ်လီၤ. ဘၣ်ဆၣ်ဒီးအဝဲကတိၤတရီတပါအဝဲသ့ၣ်တဖၣ်န့ၣ်လီၤ.",
			"15": "<sup>15</sup> ဘၣ်ဆၣ်သနာ်က့အဝဲသ့ၣ်ဂ့ၤလၢပဖီခိၣ်ဒိၣ်မးလီၤ. အဝဲသ့ၣ်တမၤတံာ်တာ်ပှၤဘၣ်နီတစုဘၣ်. ဒီးဖဲပအိၣ်ဒီးအဝဲသ့ၣ်ဒီတကတီၢ်ညါလၢပျီပူၤန့ၣ်, တၢ်ဘၣ်ဃးဒီးပှၤတဖၣ်တဘၣ်တၢ်ဟုၣ်န့ၢ်အီၤနီတမံၤဘၣ်.",
			"16": "<sup>16</sup> အဝဲသ့ၣ်ဒီဒၣ်အိၣ်ပှိၤပှၤမုၢ်နၤနၤမုၢ်ဆါဆါဒီကတီၢ်ညါဖဲ ပအိၣ်ဒီးအဝဲသ့ၣ်, ဒီးအံးထွဲကွၢ်ထွဲစၢၤပသိတဖၣ်န့ၣ်လီၤ.",
			"17": "<sup>17</sup> ဆိကမိၣ်ကွၢ်တၢ်အံၤဒီးစံၣ်ညီၣ်တဲာ်တၢ်လၢနကဘၣ်မၤအီၤတက့ၢ်. တၢ်အံၤကဲထီၣ်တၢ်တတၢးတနါလၢပကစၢ်အဂီၢ်ဒီးအဒူၣ်ဖိ ထၢဖိခဲလၢာ်အဂီၢ်သ့ဝဲလီၤ. အဝဲဒၣ်အခိၣ်ကိၤအၢသီတုၤဒၣ်လဲာ်တကနၣ်ဘၣ်ပှၤနီတဂၤဘၣ်န့ၣ်လီၤ.”",
			"18": "<sup>18</sup> နီၢ်အဘံၤကါယံးလးမၤချ့ချ့ဒီးဟံးန့ၢ်ကိၣ်အဖျၢၣ်ခံကယၤ, ထၢၣ်တၢ်ဖံးခံဖျၢၣ်ပှဲၤဒီးစပံးထံ, သိယဲၢ်ဒုအညၣ်ဖီမံတ့ၢ် အသး, ဘုဧိၤဟုဧိၤဝဲာ်မံဃာ်အသးခံနာ်, ဒီးစပံးသၣ်ဆၢအဃ့အကူၤတကယၤဒီး ကိၣ်လၢတၢ်မၤအီၤလၢချၢၣ်ဒၢသၣ်အဃ့အဖျၢၣ်တကယၤ, ဒီးပာ်ထီၣ်အီၤလၢကသ့ၣ်ယီၤတဖၣ်အလိၤန့ၣ်လီၤ.",
			"19": "<sup>19</sup> အန့ၣ်ဝံၤဒီးအဝဲစံးဘၣ်အခ့အပှၤတဖၣ်, “လဲၤပာ်သုဝဲလၢညါဒီးယကပိာ်ထီၣ်သုခံလီၤ.” မ့မ့ၢ်အဝၤန့ၣ်တတဲဘၣ်ဝဲတၢ်နီတမံၤဘၣ်.",
			"20": "<sup>20</sup> နီၢ်အဘံၤကါယံးလးဒိးထီၣ်အကသ့ၣ်ယီၤလၢကျဲလဲၤတရံးအသး တတီၤလၢတၢ်လူၢ်တဖျၢၣ်အကပၤဖဲသတူၢ်ကလာ်သဂၢၢ်လိာ်အသးဒီးစီၤ ဒၤဝံးဒီးအပှၤတဖၣ်လၢအဟဲလိၤလိၤဆူအအိၣ်န့ၣ်လီၤ.",
			"21": "<sup>21</sup> စီၤဒၤဝံးဆိကမိၣ်တ့ၢ်ဝဲ, “ဘၣ်မနုၤယဒီဒၣ်အိၣ်ပှိၤတ့ၢ်ပှၤတဂၤန့ၣ် အတၢ်စုလီၢ်ခီၣ်ခိၣ်လၢပှၢ်မုၢ်ကနၢအပူၤအံၤထီဘိန့ၣ်လဲၣ်. တၢ်ဘၣ်ဃးဒီးအီၤတဘၣ်တၢ်ဟုၣ်အီၤနီတမံၤမံၤဘၣ်. ဒီးတၢ်အံၤမ့ၢ်တၢ်အဘူးအလဲလၢအဟ့ၣ်ဆၢက့ၤဝဲလၢတၢ်မၤစၢၤလၢ ယဟ့ၣ်တ့ၢ်အီၤအဂီၢ်န့ၣ်ဧါ.",
			"22": "<sup>22</sup> တချုးမုၢ်ဆ့ၣ်ထီၣ်အံၤန့ၣ်ယမ့ၢ်တမၤသံဘၣ်ပှၤပိာ်ခွါတဖၣ်အံၤ တုၤလၢအလီၢ်ခံကတၢၢ်တဂၤဘၣ်ဒီး မ်ကစၢ်ယွၤတီၢ်ယၤတုၤယသံတက့ၢ်.”",
			"23": "<sup>23</sup> ဖဲနီၢ်အဘံၤကါယံးလးထံၣ်ဘၣ်စီၤဒၤဝံးန့ၣ် အဝဲစံၣ်လီၤဝဲချ့ချ့ဒီးကွံာ်လီၤအသးလၢဟီၣ်ခိၣ်လိၤ.",
			"24": "<sup>24</sup> ဖဲစီၤဒၤဝံးအခီၣ်ထံးဒီးစံးဘၣ်အီၤ, “တၢ်ဒိၣ်ဧၢ, ဝံသးစူၤဒိကနၣ်လၢ်ယၤတက့ၢ်. မ်ယဒိးဘၣ်တၢ်ပာ်ဒ့ၣ်ပာ်ကမၣ်တက့ၢ်.",
			"25": "<sup>25</sup> ဝံသးစူၤပာ်သူၣ်ပာ်သးဒီးကနၣ်ဃုာ်စီၤနၤဘလးန့ၣ်တဂ့ၤ. အဝဲတဂ့ၤလၢတၢ်နီတမံၤအဂီၢ်ဘၣ်. ဒ်အမံၤအခီပညီလၢအမ့ၢ်တၢ်ပျုၢ်အသိးန့ၣ်အဝဲမ့ၢ်နီၢ်နီၢ်ပှၤ အမၢးတဂၤလီၤ. တၢ်ဒိၣ်ဧၢ, ဖဲနခ့နပှၤတဖၣ်ဟဲတုၤန့ၣ်ယတအိၣ်ဘၣ်ဖဲန့ၣ်ဘၣ်.",
			"26": "<sup>26</sup> ပှၤလၢအပၢၤဃာ်နၤလၢတၢ်ဟ့ၣ်ကၣ်က့ၤဒီးမၤသံကွံာ်နဒုၣ်နဒါ တဖၣ်န့ၣ်မ့ၢ်ယွၤလီၤ. ဒီးခဲအံၤယဆိၣ်တၢ်ဒီးနၤလၢယွၤလၢအမူဝဲတဂၤအမံၤအပူၤ, လၢနဒုၣ်နဒါတဖၣ်ဒီးကယဲၢ်ပှၤသးအိၣ်မၤအၢမၤသီနၤဒ်စီၤနၤ ဘလးအသိးန့ၣ်, မ်အဘၣ်တၢ်စံၣ်ညီၣ်တက့ၢ်.",
			"27": "<sup>27</sup> တၢ်ဒိၣ်ဧၢ, ဝံသးစူၤတူၢ်လိာ်တၢ်ဟ့ၣ်ကနၢၤလၢယဟဲစိာ်ဆူန အိၣ်, ဒီးဟ့ၣ်လီၤနပှၤတဖၣ်တက့ၢ်.",
			"28": "<sup>28</sup> တၢ်ဒိၣ်ဧၢ, ဝံသးစူၤပျၢ်ကယဲၢ်တၢ်လၢယမၤကမၣ်ဘၣ်တ့ၢ်အီၤတမံၤလၢ်လၢ်န့ၣ်တက့ၢ်. ယွၤကဒုးကဲထီၣ်နၤဒီးနစၢၤနသွဲၣ်တဖၣ်စ့ၢ်ကီးလၢစီၤပၤလီၤ. အဂ့ၢ်ဒ်အံၤ, နဒုးအတၢ်ဒုးတဖၣ်ဒီးလၢနအိၣ်မူဒံးအမုၢ်နံၤတဖၣ် န့ၣ်နတဘၣ်မၤတၢ်အၢတၢ်သီနီတမံၤဘၣ်လီၤ.",
			"29": "<sup>29</sup> ပှၤတဂၤဂၤမ့ၢ်ကဘၣ်ဒုးနၤဒီးကျဲးစၢးလၢကမၤသံနၤန့ၣ်ယွၤ, နကစၢ်ယွၤကမၤပူၤဖျဲးနၤ, ဒ်ပှၤတဂၤကဟုကယာ်တၢ်စုလီၢ်ခီၣ်ခိၣ် လုၢ်ဒိၣ်ပှ့ၤဒိၣ်တမံၤအသိးန့ၣ်လီၤ. ဘၣ်ဆၣ်ဒီးလၢနဒုၣ်နဒါတဖၣ်အဂီၢ်န့ၣ်, ယွၤကစူးကွံာ်အဝဲသ့ၣ်ဆူအယံၤ, ဒ်ပှၤတဂၤဘျုးထီၣ်ကွံာ်လၢၢ်တဖၣ်လၢအနီၣ်ဘျုးအသိးန့ၣ်လီၤ.",
			"30": "<sup>30</sup> ဒီးဖဲယွၤမၤတ့ၢ်ကယဲၢ်တၢ်အဂ့ၤခဲလၢာ်လၢအအၢၣ်လီၤတ့ၢ်နၤဒီး ဒုးကဲထီၣ်နၤလၢကီၢ်အံၣ်စရ့လးအစီၤပၤန့ၣ်,",
			"31": "<sup>31</sup> အန့ၣ်တစု, တၢ်ဒိၣ်ဧၢ, နတဘၣ်ပီၢ်ယၢ်လီၤက့ၤနသးမ့ၢ်ဂ့ၤ, သးတမုာ်မ့ၢ်ဂ့ၤလၢနတမၤသံဘၣ်ပှၤလၢတၢ်ဂ့ၢ်တၢ်ကျိၤတအိၣ်ဘၣ် မ့ၢ်ဂ့ၤ, လၢတၢ်ဟ့ၣ်ကၣ်က့ၤတၢ်လၢနနီၣ်ကစၢ်ဒၣ်နဲအဂီၢ်မ့ၢ်ဂ့ၤအဃိန့ၣ်ဘၣ်. ဒီးဖဲယွၤဆိၣ်ဂ့ၤတ့ၢ်နၤန့ၣ်, တၢ်ဒိၣ်ဧၢ, ဝံသးစူၤသးပ့ၤနီၣ်ယၤတဂ့ၤ.”",
			"32": "<sup>32</sup> စီၤဒၤဝံးစံးဘၣ်အီၤ, “မ်ယွၤ, ကီၢ်အံၣ်စရ့လးအကစၢ်ယွၤလၢ အဆှၢလီၤနၤဒ်သိးနကထံၣ်လိာ်ဒီးယၤန့ၣ် ဘၣ်တၢ်စံးထီၣ်ပတြၢၤအီၤတက့ၢ်.",
			"33": "<sup>33</sup> ယစံးဘျုးယွၤလၢနအိၣ်ဒီးတၢ်သးဆးဂ့ၤဒီးလၢတၢ်လၢနမၤတ့ၢ်အီၤတနံၤအံၤ ဒ်သိးကတြီဃာ်ယၤလၢတၢ်မၤသံတၢ်အတၢ်ကမၣ်ဒီးလၢ ယကဟ့ၣ်ကၣ်က့ၤတၢ်လၢယကစၢ်ဒၣ်ယဲအဂီၢ်န့ၣ်လီၤ.",
			"34": "<sup>34</sup> ယွၤတြီဃာ်ယၤလၢတၢ်မၤဆါဘၣ်သုလီၤ. ဘၣ်ဆၣ်ဒီးယဆိၣ်တၢ်လၢ ကီၢ်အံၣ်စရ့လးအကစၢ်ယွၤလၢအမူဝဲတဂၤအမံၤလၢနမ့ၢ်တမၤတ့ၢ် နဲချ့ချ့လၢနကထံၣ်လိာ်ယၤဘၣ်ဒီးကယဲၢ်စီၤနၤဘလးအပှၤပိာ် ခွါတဖၣ်န့ၣ်တုၤမုၢ်ဆ့ၣ်ထီၣ်ဒီးကသံဝဲကိးဂၤဒဲးလီၤ.”",
			"35": "<sup>35</sup> အန့ၣ်ဝံၤဒီးစီၤဒၤဝံးတူၢ်လိာ်တၢ်လၢပိာ်မုၣ်န့ၣ်ဟဲစိာ်န့ၢ်အီၤ ဒီးစံးဘၣ်ပိာ်မုၣ်န့ၣ်, “က့ၤဆူဟံၣ်ဒီးဘၣ်ကိၢ်ဘၣ်ဂီၤတဂ့ၤ. ယကမၤတၢ်လၢနသးလီအီၤန့ၣ်လီၤ.”",
			"36": "<sup>36</sup> နီၢ်အဘံၤကါယံးလးက့ၤဆူစီၤနၤဘလးအအိၣ်, ဖဲအမၤတၢ်အီၣ်အမူးဖးဒိၣ်ကြၢးဝဲလၢစီၤပၤတဂၤအဂီၢ်လၢအဟံၣ်န့ၣ်လီၤ. အဝဲအီမူၤအသးလၢသံးဒီးအိၣ်လၢတၢ်သးဖှံအပူၤလီၤ. လၢတၢ်န့ၣ်အဃိတချုးတုၤလၢမုၢ်ဆ့ၣ်ထီၣ်တနံၤဒံးဘၣ်ဒီးပိာ်မုၣ်န့ၣ် တတဲဘၣ်အီၤလၢတၢ်နီတမံၤဘၣ်န့ၣ်လီၤ.",
			"37": "<sup>37</sup> အန့ၣ်ဝံၤဒီး, ဖဲအအိၣ်ဘၣ်လီၢ်ဘၣ်စးက့ၤဝဲန့ၣ်နီၢ်အဘံၤကါ ယံးလးတဲဘၣ်အီၤတၢ်ကိးမံၤဒဲးန့ၣ်လီၤ. အဝဲဘၣ်န့ၢ်ကလံၤဒိဘၣ်အီၤအတၢ်ဆါဒီးအနီၢ်ခိဟူးဂဲၤတန့ၣ်လၢၤနီတစဲးဘၣ်န့ၣ်လီၤ.",
			"38": "<sup>38</sup> လၢခံဆံဆဲၣ်သီဃၣ်ဃၣ်အလီၢ်ခံန့ၣ်ယွၤတီၢ်စီၤနၤဘလးဒီး အဝဲဒၣ်သံကွံာ်ဝဲလီၤ.",
			"39": "<sup>39</sup> တုၤစီၤဒၤဝံးနၢ်ဟူဘၣ်ဝဲလၢစီၤနၤဘလးသံန့ၣ်, အဝဲစံးဝဲ, “စံးထီၣ်ပတြၢၤယွၤတက့ၢ်. အဝဲဟ့ၣ်ကၣ်က့ၤလံ စီၤနၤဘလးလၢအမၤမဲာ်ဆှးယၤအဃိ, ဒီးပၢၤဃာ်ယၤလၢအမ့ၢ်အခ့ အပှၤ, လၢတၢ်မၤကမၣ်န့ၣ်လီၤ. ယွၤစံၣ်ညီၣ်လံစီၤနၤဘလးလၢအတၢ် အၢတၢ်သီအဃိလီၤ.”",
			"40": "<sup>40</sup> အခ့အပှၤတဖၣ်လဲၤဆူနီၢ်အဘံၤကါယံးလးအအိၣ်လၢဝ့ၢ်ကၤမ့လး ဒီးစံးဘၣ်အီၤ, အန့ၣ်ဒီးစီၤဒၤဝံးဆှၢလီၤပှၤဒ်သိးပကက့ၤကိးနၤဆူအအိၣ်လၢ နကကဲထီၣ်အမါလီၤ.”",
			"41": "<sup>41</sup> နီၢ်အဘံၤကါယံးလးဆုးလီၤအခိၣ်ဆူဟီၣ်ခိၣ်ဒီးစံးဝဲ, “ယမ့ၢ်အခ့အပှၤလီၤ. ယအိၣ်ကတဲာ်ကတီၤယသးဒ်သိးယကသ့ အခ့အပှၤတဖၣ်အခီၣ်အဂီၢ်လီၤ.”",
			"42": "<sup>42</sup> ပိာ်မုၣ်န့ၣ်ဂဲၤဆၢထၢၣ်ချ့ချ့ဒီးကတဲာ်ကတီၤအကသ့ၣ်ယီၤန့ၣ် လီၤ. အဝဲပိာ်ထီၣ်စီၤဒၤဝံးအခ့အပှၤတဖၣ်အခံဃုာ်ဒီးအကုၢ်ပိာ်မုၣ် ယဲၢ်ဂၤဒီးအဝဲကဲထီၣ်စီၤဒၤဝံးအမါန့ၣ်လီၤ.",
			"43": "<sup>43</sup> စီၤဒၤဝံးထီၣ်ပှၢ်တ့ၢ်ဒီးနီၢ်အဃံနိၣ်လၢဝ့ၢ်ယံးစရ့လးဒီး ခဲအံၤနီၢ်အဘံၤကါယံးလးစ့ၢ်ကီးကဲထီၣ်အမါလီၤ.",
			"44": "<sup>44</sup> ဖဲတၢ်ဆၢကတီၢ်အံၤအပူၤန့ၣ်, စီၤစီလူးဟ့ၣ်တ့ၢ်လံဝဲအဖိမုၣ် နီၢ်မံကၤလးလၢအမ့ၢ်တ့ၢ်စီၤဒၤဝံးအမါန့ၣ်ဆူစီၤလ့ၡ့ၣ် အဖိခွါစီၤဖးလတံၤလၢအအိၣ်လၢဝ့ၢ်ကးလံၣ်န့ၣ်လီၤ."
		},
		"26": {
			"1": "<sup>1</sup> ပှၤတနီၤလၢဝ့ၢ်စံဖးဟဲဆူစီၤစီလူးအအိၣ်လၢဝ့ၢ်ကံဘဧၤဒီး တဲဘၣ်အီၤလၢစီၤဒၤဝံးအိၣ်ခူသူၣ်လၢကစၢၢ်ဃကံလၤအလိၤဖဲ ကီၢ်ယူဒၤအပှၢ်မုၢ်ကနၢအထိးနါန့ၣ်လီၤ.",
			"2": "<sup>2</sup> စီၤစီလူးလဲၤတဘျီဃီဃုာ်ဒီးပှၤသုးဖိအဂ့ၤကတၢၢ်လၢကီၢ် အံၣ်စရ့လးအပူၤအဂၤသၢကထိဆူဝ့ၢ်စံဖးအပှၢ်မုၢ်ကနၢဒ်သိးကဃု စီၤဒၤဝံးအဂီၢ်န့ၣ်လီၤ.",
			"3": "<sup>3</sup> ဒီးသူၣ်ထီၣ်အဒဲဖဲကျဲကပၤလၢကစၢၢ်ဃကံလၤအဖီခိၣ်န့ၣ်လီၤ. စီၤဒၤဝံးအိၣ်ဒံးလၢပှၢ်မုၢ်ကနၢပူၤအဖၢမုၢ်ဒီးဖဲအသ့ၣ်ညါ ဝဲလၢစီၤစီလူးဟဲဝဲလၢကလူၤဃုအီၤန့ၣ်,",
			"4": "<sup>4</sup> အဝဲဆှၢလီၤပှၤကွၢ်ဟုၣ်ကွၢ်စုးတၢ်တဖၣ်ဒီးသ့ၣ်ညါဝဲလၢ စီၤစီလူးအိၣ်ဖဲန့ၣ်သပှၢ်တၢၢ်န့ၣ်လီၤ.",
			"5": "<sup>5</sup> အဝဲလဲၤတဘျီဃီဒီးကွၢ်တၢ်လီၢ်ဖဲစီၤစီလူးဒီးစီၤန့ၢ်အဖိခွါ စီၤအဘံန့ၢ်လၢအမ့ၢ်သုးခိၣ်ကျၢၢ်လၢစီၤစီလူးအသုးမုၢ်အပူၤ, မံဝဲအလီၢ်လီၤတံၢ်လီၤဆဲးန့ၣ်လီၤ. စီၤစီလူးမံလၢဒဲအအိပူၤဒီးအပှၤတဖၣ်သူၣ်ဒဲဝးတရံးအီၤန့ၣ်လီၤ.",
			"6": "<sup>6</sup> အန့ၣ်ဝံၤဒီးစီၤဒၤဝံးသံကွၢ်ပှၤဃ့ၤသးဖိစီၤအဃံၤမ့လ့း, ဒီးစီၤယိၤအာ်အဒီပုၢ်ဝဲၢ်စီၤအဘံၡဲၤ (အဝဲသ့ၣ်အမိၢ်မ့ၢ်နီၢ်စရူၤယၤလီၤ), “သုဝဲခံဂၤအကျါမ့ၢ်မတၤကလဲၤဃုာ်ဒီးယၤဆူစီၤစီလူးအဒဲ လဲၣ်.” စီၤအဘံၡဲၤစံးဆၢဝဲ, “ယကလဲၤလီၤ.”",
			"7": "<sup>7</sup> မၤသးဒ်န့ၣ်ဒီး, လၢမုၢ်နၤအဝဲန့ၣ်စီၤဒၤဝံးဒီးစီၤအဘံၡဲၤ လဲၤနုာ်ဆူစီၤစီလူးအဒဲပူၤဒီးထံၣ်ဘၣ်စီၤစီလူးမံလၢတၢ်သူၣ်ဒဲ အလီၢ်အခၢၣ်သးဒီးဃုာ်ဒီးအဘီအိၣ်ဆဲးလီၤအသးလၢဟီၣ်ခိၣ်လိၤ ဘူးဒီးအခိၣ်န့ၣ်လီၤ. စီၤအဘံန့ၢ်ဒီးသုးဖိတဖၣ်မံဝးတရံးအီၤန့ၣ်လီၤ.",
			"8": "<sup>8</sup> စီၤအဘံၡဲၤစံးဘၣ်စီၤဒၤဝံး, “တနၤအံၤကစၢ်ယွၤပာ်လီၤ နဒုၣ်နဒါလၢနစိကမီၤအဖီလာ်လီၤ. ခဲအံၤပျဲယဆဲးအကစၢ်ဒၣ်ဝဲဒီးအဘီဖျိကွံာ်အီၤဒီးဆဲးတံၢ် အီၤဖဲဟီၣ်ခိၣ်လိၤထဲတဘီဧိၤတက့ၢ်. ယတဆဲးဘၣ်ခံဘီဘၣ်.”",
			"9": "<sup>9</sup> ဘၣ်ဆၣ်ဒီးစီၤဒၤဝံးစံးဝဲ, “နတဘၣ်မၤဆါအီၤဘၣ်. ပှၤတဂၤလၢ်လၢ်လၢအမၤဆါယွၤအပှၤဃုထၢဖိစီၤပၤန့ၣ်ယွၤကစံၣ် ညီၣ်အီၤသပှၢ်ကတၢၢ်လီၤ.”",
			"10": "<sup>10</sup> စီၤဒၤဝံးစံးကဒီးဝဲဆူညါ, “ခီဖျီယွၤလၢအမူဝဲတဂၤ န့ၣ်, ယသ့ၣ်ညါလၢယွၤအနီၢ်ကစၢ်ဒၣ်ဝဲကမၤသံစီၤစီလူးဖဲအမုၢ်နံၤ တုၤဃီၤဝဲလၢကဘၣ်သံဒ်ပှၤဟီၣ်ခိၣ်ဖိအန့ဆၢၣ်မ့ၢ်ဂ့ၤ, ကဘၣ်သံဝဲလၢတၢ်ဒုးတၢ်ယၤအဃိမ့ၢ်ဂ့ၤန့ၣ်လီၤ.",
			"11": "<sup>11</sup> ယွၤတြီယၤလၢယကကျဲးစၢးမၤဆါပှၤတဂၤလၢယွၤဒုးကဲထီၣ်အီၤ လၢစီၤပၤန့ၣ်လီၤ. မ်ပဟံးန့ၢ်အဘီ, အထံကိဖိဒီးဟးထီၣ်ကွံာ်တက့ၢ်.”",
			"12": "<sup>12</sup> မၤသးဒ်န့ၣ်ဒီးစီၤဒၤဝံးဟံးန့ၣ်ဘီဒီးထံကိဖိလၢစီၤစီ လူးအခိၣ်အကပၤလၢစုထွဲတခီပၤ, ဒီးအဝဲဒီးစီၤအဘံၡဲၤဟးထီၣ်ကွံာ်ဝဲဒၣ်လီၤ. တၢ်မၤအသးန့ၣ်ပှၤထံၣ်မ့ၢ်ဂ့ၤ, သ့ၣ်ညါမ့ၢ်ဂ့ၤ, ဖုးသံနီၣ်ထီၣ်ဒၣ်လဲာ်မ့ၢ်ဂ့ၤတအိၣ်ဘၣ်နီတဂၤဘၣ်. အဝဲသ့ၣ်ကိးဂၤဒဲးမံဘၣ်အသးလၢတၢ်မံယိာ်အပူၤလီၤ. အဂ့ၢ်ဒ်အံၤ, ယွၤဆှၢလီၤတၢ်မံယိာ်လၢအဝဲသ့ၣ်ကိးဂၤဒဲးအလိၤလီၤ.",
			"13": "<sup>13</sup> အန့ၣ်ဝံၤဒီးစီၤဒၤဝံးခီဂာ်ဆူတၢ်တြီၤဘးခီတကပၤဆူတၢ် လူၢ်ဒီခိၣ်, ဖဲတၢ်ဒ့ၣ်စၢၤအယံၤတစဲးလၢအပူၤဖျဲးအလီၢ်န့ၣ်လီၤ.",
			"14": "<sup>14</sup> ဒီးကိးပသူထီၣ်ဝဲဆူစီၤစီလူးအသုးမုၢ်သံၣ်ဘိတဖၣ်အအိၣ် ဒီးဆူစီၤအဘံန့ၢ်အအိၣ်, “စီၤအဘံန့ၢ်ဧၢ, နနၢ်ဟူယၤဧါ.” စီၤအဘံန့ၢ်သံကွၢ်ဝဲ, “မ့ၢ်မတၤကိးပသူဒီးမၤပၢၢ်ထီၣ်စီၤပၤတဂၤလဲၣ်.”",
			"15": "<sup>15</sup> စီၤဒၤဝံးစံးဆၢဝဲ, “စီၤအဘံန့ၢ်ဧၢ, နတမ့ၢ်ဘၣ်ပှၤအဒိၣ်ကတၢၢ်လၢကီၢ်အံၣ်စရ့လးအပူၤဘၣ်ဧါ. မ့မ့ၢ်ဒ်န့ၣ်ဒီးဘၣ်မနုၤလၢနတဒီဒၣ်အိၣ်ပှိၤနကစၢ်စီၤပၤန့ၣ်လဲၣ်. ပှၤတဂၤလဲၤနုာ်တ့ၢ်ဆူဒဲပူၤခဲအံၤဖိဒ်သိးအကမၤသံနကစၢ်လီၤ.",
			"16": "<sup>16</sup> နတမၤလၢပှဲၤနမူနဒါဘၣ်. စီၤအဘံန့ၢ်ဧၢ, ယဆိၣ်တၢ်ခီဖျိယွၤလၢအမူဝဲတဂၤအမံၤ, လၢသုဝဲခဲလၢာ်ကြၢး သုသံလီၤ. အဂ့ၢ်ဒ်အံၤ, သုတဒီဒၣ်အိၣ်ပှိၤတ့ၢ်သုကစၢ်, လၢယွၤဒုးကဲထီၣ်အီၤလၢစီၤပၤန့ၣ်ဘၣ်. ကွၢ်, စီၤပၤအဘီ အိၣ်ဖဲလဲၣ်. ထံကိဖိအိၣ်လၢအခိၣ်ကပၤန့ၣ်အိၣ်ဖဲလဲၣ်.”",
			"17": "<sup>17</sup> စီၤစီလူးတိၢ်နီၣ်စီၤဒၤဝံးအကလုၢ်ဘၣ်ဒီးသံကွၢ်ဝဲ, “စီၤဒၤဝံး, ယဖိခွါဧၢ, မ့ၢ်နၤဧါ.” စီၤဒၤဝံးစံးဆၢဝဲ, “မ့ၢ်, စီၤပၤဖးဒိၣ်ဧၢ.”",
			"18": "<sup>18</sup> ဒီးစံးဝဲဆူညါ, “တၢ်ဒိၣ်ဧၢ, ဘၣ်မနုၤလၢနလူၤဖီၣ်န့ၢ်ဒံးယၤ, နခ့နပှၤယၤအံၤအဖၢမုၢ်လဲၣ်. ယမၤတ့ၢ်တၢ်မနုၤလဲၣ်. တၢ်ကမၣ်ထီဒါတၢ်သိၣ်တၢ်သီန့ၣ်ယမၤကမၣ်မနုၤတမံၤလဲၣ်.",
			"19": "<sup>19</sup> စီၤပၤဖးဒိၣ်ဧၢ, ဒိကနၣ်တၢ်လၢယဘၣ်ကတိၤအီၤန့ၣ်တက့ၢ်. ယွၤမ့မ့ၢ်ပှၤလၢအဒုးဃၣ်နသးထီဒါယၤဒီးတၢ်လုၢ်မၤဘူၣ်တမံၤ ကဒုးလဲလိာ်ကွံာ်အသးလီၤ. ဘၣ်ဆၣ်ဒီးမ့မ့ၢ်တၢ်လၢပှၤကညီ တဖၣ်မၤတ့ၢ်အီၤဒီးမ်ယွၤအတၢ်ဆိၣ်အၢလီၤလၢအဝဲသ့ၣ်အဖီခိၣ်တက့ၢ်. အဂ့ၢ်ဒ်အံၤ, အဝဲသ့ၣ်နီၣ်ထုးထီၣ်ကွံာ်ယၤလၢယွၤအကီၢ်ပူၤ, ဆူကီၢ်တဘ့ၣ်လၢယဘါထီၣ်သ့ထဲပှၤတခီဘီမုၢ်ဖိအကစၢ်တဖၣ်ဧိၤန့ၣ်လီၤ.",
			"20": "<sup>20</sup> တဘၣ်ပျဲယဘၣ်တၢ်မၤသံယၤလၢပှၤတခီဘီမုၢ်ဖိအဟီၣ်ခိၣ်လိၤ, ယံၤဒီးယွၤန့ၣ်တဂ့ၤ. ဘၣ်မနုၤလၢကီၢ်အံၣ်စရ့လးအစီၤပၤဟဲဒ်သိး ကမၤသံတၢ်အကျံတဘ့ၣ်ဒ်ယၤအသိးအံၤန့ၣ်လဲၣ်. ဘၣ်မနုၤလၢအဝဲဘၣ်လူၤခးယၤဒ်ထိၣ်မံၤအသိးန့ၣ်လဲၣ်.”",
			"21": "<sup>21</sup> စီၤစီလူးစံးဆၢဝဲဒၣ်, “ယမၤကမၣ်တ့ၢ်တၢ်လံ. ဟဲက့ၤကဒါက့ၤစီၤဒၤဝံး, ယဖိခွါဧၢ, ယတမၤဆါကဒီးနၤနီတစုလၢၤဘၣ်. အဂ့ၢ်ဒ်အံၤ, နပျဲပူၤဖျဲးယသးသမူလၢတနၤအံၤအဃိလီၤ. ယမ့ၢ်တ့ၢ်ပှၤအမၢးတဂၤလီၤ. ယမၤတ့ၢ်တၢ်အၢတၢ်သီဖးဒိၣ်လီၤ.”",
			"22": "<sup>22</sup> စီၤဒၤဝံးစံးဆၢဝဲဒၣ်, “တၢ်ဒိၣ်စီၤပၤဖးဒိၣ်ဧၢ, နဘီအိၣ်လၢအံၤလီၤ. ပျဲနပှၤတဖၣ်အကျါတဂၤဟဲဆူအံၤဒီးဟံးန့ၢ်အီၤတက့ၢ်.",
			"23": "<sup>23</sup> ယွၤဟ့ၣ်ဘျုးပှၤတဖၣ်လၢအသူၣ်တီအသးလိၤဒီးတီဝဲလိၤဝဲတဖၣ် န့ၣ်လီၤ. တနံၤအံၤန့ၣ်အဝဲပာ်နၤလၢယတၢ်စိကမီၤအဖီ လာ်လီၤ. ဘၣ်ဆၣ်ဒီးယတမၤဆါဘၣ်နၤ, ပှၤလၢယွၤဒုးကဲထီၣ်အီၤ လၢစီၤပၤတဂၤန့ၣ်ဘၣ်.",
			"24": "<sup>24</sup> ဒ်ယပျဲပူၤတ့ၢ်နသးသမူတနံၤအံၤအသိး, မ်ယွၤမၤတၢ်တမံၤဃီ လၢယၤဒီးမၤပူၤမၤဖျဲးယၤလၢကယဲၢ်တၢ်ကီတၢ်ခဲတဖၣ်ခဲလၢာ် န့ၣ်တက့ၢ်.”",
			"25": "<sup>25</sup> စီၤစီလူးစံးဘၣ်စီၤဒၤဝံး, “ကစၢ်ယွၤဆိၣ်ဂ့ၤနၤလီၤ, ယဖိခွါဧၢ. နကမၤနၢၤတၢ်လၢကယဲၢ်တၢ်ကိးမံၤဒဲးလၢနမၤအီၤန့ၣ်လီၤ.” မၤသးဒ်န့ၣ်ဒီးစီၤဒၤဝံးလဲၤဆူညါလၢအကျဲဒၣ်ဝဲဒီးစီၤစီ လူးက့ၤဆူအဟံၣ်လီၤ."
		},
		"27": {
			"1": "<sup>1</sup> စီၤဒၤဝံးစံးလီၤအသး, “လၢမုၢ်နံၤတဖၣ်အံၤအပူၤတနံၤနံၤ န့ၣ်စီၤစီလူးကမၤသံယၤလီၤ. တၢ်အဂ့ၤကတၢၢ်လၢယကြၢးမၤန့ၣ်, မ့ၢ်တၢ်ဃ့ၢ်ပူၤဖျဲးဆူကီၢ်ဖလ့ၡသးအပူၤလီၤ. အန့ၣ်တစု, စီၤစီလူးကဆိကတီၢ်အတၢ်လူၤဃုယၤလၢကီၢ်အံၣ်စရ့လးအပူၤဒီးယကပူၤဖျဲးလီၤ.”",
			"2": "<sup>2</sup> မၤသးဒ်န့ၣ်ဒီးစီၤဒၤဝံးဒီးအပှၤအဂၤဃုကယၤန့ၣ်လဲၤတဘျီဃီ ဆူဝ့ၢ်ကၤသးဆူစီၤမၤဧိးအဖိခွါစီၤပၤစီၤအၤကံၣ်အအိၣ်လီၤ.",
			"3": "<sup>3</sup> စီၤဒၤဝံးဒီးအပှၤအဂၤဃုကယၤသူၣ်လီၤဆီလီၤအသးဖဲန့ၣ်လၢ ဝ့ၢ်ကၤသးဃုာ်ဒီးအဒူၣ်ဖိထၢဖိတဖၣ်လီၤ. စီၤဒၤဝံးအိၣ်ဃုာ်ဒီးအမါခံဂၤလၢအမ့ၢ်, ပှၤယံးစရ့လးမုၣ်နီၢ်အဃံနိၣ်, ဒီးပှၤကၤမ့လးမုၣ်နီၢ်အဘံၤကါယံးလးလၢအမ့ၢ်တ့ၢ်စီၤနၤဘလးအမါန့ၣ်လီၤ.",
			"4": "<sup>4</sup> ဖဲစီၤစီလူးနၢ်ဟူလၢစီၤဒၤဝံးဃ့ၢ်ဆူဝ့ၢ်ကၤသးဒီးအဝဲ ဆိကတီၢ်ကွံာ်အတၢ်ဃုစီၤဒၤဝံးန့ၣ်လီၤ.",
			"5": "<sup>5</sup> စီၤဒၤဝံးစံးဘၣ်စီၤအၤကံၣ်, “နမ့မ့ၢ်ယတံၤသကိးဒီးပျဲ ယဟံးန့ၢ်ဝ့ၢ်ဖိတဝ့ၢ်လၢယကအိၣ်ကဆိးလၢအပူၤတက့ၢ်. တၢ်ဒိၣ်ဧၢ, အတွးတအိၣ်ဘၣ်လၢယဂီၢ်လၢယကအိၣ်ဆိးဒီးနၤလၢဝ့ၢ်ခိၣ်အပူၤဘၣ်.",
			"6": "<sup>6</sup> မၤသးဒ်န့ၣ်ဒီး, စီၤအၤကံၣ်ဟ့ၣ်အီၤဝ့ၢ်ဖိစံးကလးဒီးလၢတၢ် ဂ့ၢ်အံၤအဃိစးထီၣ်ဖဲန့ၣ်ဝ့ၢ်စံးကလးဘၣ်ဃးဒီးကီၢ်ယူဒၤ အစီၤပၤတဖၣ်န့ၣ်လီၤ.",
			"7": "<sup>7</sup> စီၤဒၤဝံးအိၣ်ဆိးလၢကီၢ်ဖလ့ၡသးအပူၤတဆံဃုလါလီၤ.",
			"8": "<sup>8</sup> အကတီၢ်ဖဲန့ၣ်, စီၤဒၤဝံးဒီးအပှၤတဖၣ်လဲၤဒုးပှၤဂီၢ်မုၢ်လၢ ဝ့ၢ်ကၡူၢ်, ဝ့ၢ်က့စ့ၢ်, ဒီးကီၢ်ဧမၤလ့းလၢအအိၣ်ဖဲန့ၣ်ယံာ်တ့ၢ်လံ န့ၣ်လီၤ. စီၤဒၤဝံးဂုာ်ဆူၣ်အဝဲသ့ၣ်အကီၢ်တုၤလၢဝ့ၢ်ၡူၢ်ဒီး ကျဲဒီဘိပၢၢ်လၢကီၢ်အဲၤကူပတူး,",
			"9": "<sup>9</sup> ဒီးမၤသံကွံာ်ဝဲကယဲၢ်ပှၤပိာ်ခွါတဖၣ်, ပိာ်မုၣ်တဖၣ်ဒီးဟံး န့ၢ်ကွံာ်အသိ, ဂီၤဘုၣ်ဂီၤဖံး, ကသ့ၣ်ယီၤ, ကီၤလၤအူးဒီးအတၢ်ကူတၢ်သိးတဖၣ်ဒၣ်လဲာ်လီၤ. အန့ၣ်ဝံၤဒီးအဝဲဟဲက့ၤဆူစီၤအၤကံၣ်အအိၣ်လီၤ.",
			"10": "<sup>10</sup> စီၤအၤကံၣ်သံကွၢ်အီၤ, “ခဲအံၤတဘျီနလဲၤဒုးတၢ်ဂုာ်တၢ်ဖဲလဲၣ်.” စီၤဒၤဝံးစံးဆၢဝဲလၢ, အဝဲလဲၤလီၤဆူကီၢ်ယူဒၤအကလံၤထံး, မ့တမ့ၢ်ဆူပှၤယရၤဃမအ့လးဖိအဒူၣ်ထၢအလီၢ်ကဝီၤ, မ့တမ့ၢ်ပှၤက့ၣ်ဖိအိၣ်ဆိးအလီၢ်ကဝီၤန့ၣ်လီၤ.",
			"11": "<sup>11</sup> စီၤဒၤဝံးမၤသံကွံာ်ဝဲပိာ်ခွါတဖၣ်ဒီးပိာ်မုၣ်တဖၣ်ခဲလၢာ် ဒ်သိးပှၤလဲၤကဒါက့ၤဆူဝ့ၢ်ကၤသးဒီးတဲဖျါထီၣ်တၢ်ဘၣ်ဃးဒီးအဝဲဒၣ်ဒီး အပှၤတဖၣ်မၤတ့ၢ်တၢ်နီၢ်နီၢ်န့ၣ်အသုတအိၣ်နီတဂၤ တဂ့ၤအဂီၢ်လီၤ. တၢ်အံၤမ့ၢ်တၢ်လၢစီၤဒၤဝံးမၤတ့ၢ်ဝဲဒီကတီၢ်ညါဖဲအဝဲအိၣ်လၢ ကီၢ်ဖလ့ၡသးအပူၤအခါန့ၣ်လီၤ.",
			"12": "<sup>12</sup> မ့မ့ၢ်ဒီးစီၤအၤကံၣ်နာ်စီၤဒၤဝံးဒီးစံးလီၤအသး, “အဝဲဘၣ်တၢ်သးဟ့အီၤနးနးကလဲာ်လၢ အပှၤကလုာ်ပှၤအံၣ်စရ့လးဖိဒၣ်ဝဲ ဒီးအဝဲကဘၣ်မၤယခ့ယပှၤအတၢ်မၤလၢအတၢ်အိၣ်မူတစိၤဒၣ်အီၤန့ၣ်လီၤ.”"
		},
		"28": {
			"1": "<sup>1</sup> လၢခံတယံာ်ဘၣ်န့ၣ်, ပှၤဖလ့ၡသးဖိတဖၣ်ပာ်ဖှိၣ်ထီၣ်အသုးမုၢ်သံၣ်ဘိ ဒ်သိးကဒုးပှၤအံၣ်စရ့လးဖိတဖၣ်ဒီးစီၤအၤကံၣ်စံးဘၣ် စီၤဒၤဝံး, “နနၢ်ပၢၢ်လၢနၤဒီးနပှၤတဖၣ်ကဘၣ်ဒုးတၢ်လၢယအိၣ်တကပၤလီၤ.”",
			"2": "<sup>2</sup> စီၤဒၤဝံးစံးဝဲဒၣ်, “မ့ၢ်သၢၣ်. ယမ့ၢ်နခ့နပှၤဒီးနကထံၣ်ဘၣ် တၢ်လၢယမၤအီၤသ့န့ၣ်လၢနနီၢ်ကစၢ်ဒၣ်နဲလီၤ.” စီၤအၤကံၣ်စံးဝဲ, “ဂ့ၤလံ. ယကဒုးကဲထီၣ်နၤလၢပှၤခိးယသးသမူဂၢၢ်ဂၢၢ်ကျၢၤကျၢၤလီၤ.”",
			"3": "<sup>3</sup> ခဲအံၤ, စီၤၡမူၤအ့လးသံဝဲလံ. ဒီးကယဲၢ်ပှၤအံၣ်စရ့လးဖိ ခဲလၢာ်ဟီၣ်တၢ်ယၢၤတၢ်လၢအဂီၢ်ဒီးခူၣ်လီၤကွံာ်အီၤလၢအဟံၣ် အိၣ်အလီၢ်လၢဝ့ၢ်ရၤမါအပူၤလီၤ. စီၤစီလူးမၢဆူၣ်ပှၤဖးတၢ်ဟဲဝံဟဲစိာ်ဒီးပှၤကိးတၢ်အကလၤတဖၣ် လၢကဟးထီၣ်ကွံာ်လၢကီၢ်အံၣ်စရ့လးအပူၤလီၤ.",
			"4": "<sup>4</sup> ပှၤဖလ့ၡသးဖိအသုးမုၢ်တဖၣ်ပာ်ဖှိၣ်ထီၣ်အသးဒီးသူၣ်လီၤအဒဲ ဖဲအဘူးဒီးဝ့ၢ်ၡူန့ၣ်လီၤ. စီၤစီလူးပာ်ဖှိၣ်ပှၤအံၣ်စရ့လးဖိတဖၣ်ဒီးသူၣ်လီၤအဒဲဖဲ ကစၢၢ်ကံးလဘိန့ၣ်လီၤ.",
			"5": "<sup>5</sup> ဖဲစီၤစီလူးထံၣ်ပှၤဖလ့ၡသးဖိတဖၣ်အသုးမုၢ်ဒီးအဝဲပျံၤတၢ် ဖုးတၢ်နးနးကလဲာ်လီၤ.",
			"6": "<sup>6</sup> မၤသးဒ်န့ၣ်ဒီး, အဝဲသံကွၢ်ယွၤလၢကဘၣ်မၤတၢ်မနုၤလဲၣ်န့ၣ်လီၤ. ဘၣ်ဆၣ်ဒီးလၢတၢ်မံမီၢ်မ့ၢ်ဂ့ၤ, လၢအူရံၣ်ဒီးတူမံၢ်မ့ၢ်ဂ့ၤ, ခီဖျိဝံတဖၣ်မ့ၢ်ဂ့ၤန့ၣ်, ယွၤတစံးဆၢအီၤနီတမံၤဘၣ်.",
			"7": "<sup>7</sup> အန့ၣ်ဒီးစီၤစီလူးဟ့ၣ်လီၤအကလုၢ်ဆူအသုးခိၣ်သုးနၢ်တဖၣ် အအိၣ်ဒီးစံးဝဲ, “ဃုန့ၢ်ယၤပှၤပိာ်မုၣ်တဂၤလၢအကိးပှၤအကလၤဒီးယကလဲၤဒီးသံကွၢ်တၢ်ဒီးအီၤန့ၣ်လီၤ.” အဝဲသ့ၣ်စံးဘၣ်အီၤ, “အိၣ်လၢဝ့ၢ်ဧ့ၣ်ဒိၢ်အပူၤတဂၤန့ၣ်လီၤ.”",
			"8": "<sup>8</sup> မၤသးဒ်န့ၣ်ဒီး, စီၤစီလူးပျိာ်လီၤဆီအက့ၢ်အဂီၤ, ဒီးကူထီၣ်သိးထီၣ်တၢ်ကူတၢ်သိးအဂၤ, ဒီးဖဲမုၢ်ခံးလီၤန့ၣ် အဝဲဒီးအပှၤခံဂၤလဲၤတၢ်ဒ်သိးကထံၣ်လိာ်ဒီးပိာ်မုၣ်န့ၣ်လီၤ. စီၤစီလူးစံးဘၣ်ပိာ်မုၣ်န့ၣ်, “ကူၣ်လိာ်တၢ်ဒီးပှၤသံတဖၣ်အကလၤဒီး တဲယၤလၢတၢ်မနုၤကမၤအသးတက့ၢ်. ကိးထီၣ်ပှၤလၢယတဲအမံၤတဂၤအကလၤတက့ၢ်.”",
			"9": "<sup>9</sup> ပိာ်မုၣ်န့ၣ်စံးဆၢအီၤ, “နသ့ၣ်ညါသပှၢ်တၢၢ်လၢစီၤစီလူးမၤတၢ်မနုၤမနုၤန့ၣ်လီၤ. အဝဲမၢဆူၣ်ပှၤဖးတၢ်ဟဲဝံဟဲစိာ်တဖၣ်ဒီးပှၤကိးတၢ်အကလၤတဖၣ် လၢအကဟးထီၣ်ကွံာ်လၢကီၢ်အံၣ်စရ့လးအပူၤလီၤ. အန့ၣ်သတးဒီး, နဂဲၤလိာ်ပာ်ပျံၤသကွီၤလၢယဂီၢ်ဒီးလၢတၢ်ကမၤသံယၤအဂီၢ်န့ၣ်ဘၣ်မနုၤလဲၣ်.”",
			"10": "<sup>10</sup> တုၤနုၤတစုစီၤစီလူးမၤတၢ်ဆိၣ်စီဆှံတခါစံးဝဲ, “ယအၢၣ်လီၤခီဖျိယွၤလၢအမူဝဲတဂၤအမံၤ, လၢနမၤတၢ်အံၤအဃိဒီးနတဘၣ်တၢ်စံၣ်ညီၣ်နၤဘၣ်န့ၣ်လီၤ.”",
			"11": "<sup>11</sup> ပိာ်မုၣ်န့ၣ်သံကွၢ်အီၤ, “ယကဘၣ်ကိးန့ၢ်နၤလၢမတၤတဂၤလဲၣ်.” စီၤစီလူးစံးဝဲ, “စီၤၡမူၤအ့လးလီၤ.”",
			"12": "<sup>12</sup> ဖဲပိာ်မုၣ်န့ၣ်ထံၣ်ဘၣ်စီၤၡမူၤအ့လးဒီးကိးကလူဝဲဒီးစံး ဘၣ်စီၤစီလူး, “ဘၣ်မနုၤလၢနလံၣ်အီၣ်လီအီၣ်ယၤလဲၣ်. နမ့ၢ်စီၤပၤစီၤစီလူးလီၤ.”",
			"13": "<sup>13</sup> စီၤစီလူးစံးဘၣ်ပိာ်မုၣ်န့ၣ်, “ပျံၤတၢ်တဂ့ၤ. နထံၣ်တၢ်မနုၤလဲၣ်.” ပိာ်မုၣ်စံးဆၢဝဲ, “ယထံၣ်ဘၣ်ပှၤအကလၤတဂၤဟဲထီၣ်လၢဟီၣ်ခိၣ်လာ်လီၤ.”",
			"14": "<sup>14</sup> စီၤစီလူးသံကွၢ်ဝဲ “တၢ်န့ၣ်လီၤဂာ်ဒီးမနုၤလဲၣ်.” ဒီးပိာ်မုၣ်န့ၣ်စံးဆၢဝဲ, “တၢ်န့ၣ်မ့ၢ်ပှၤပိာ်ခွါသးပှၢ် တဂၤဟဲထီၣ်ဝဲလီၤ. အဝဲသိးဃာ်ဆ့ကၤဖးထီတဘ့ၣ်လီၤ.” တုၤနုၤတစု, စီၤစီလူးသ့ၣ်ညါဝဲလၢအမ့ၢ်စီၤၡမူၤအ့လး ဒီးတီၤလီၤဝဲဒၣ်ဆူဟီၣ်ခိၣ်လိၤလၢတၢ်ယူးယီၣ်ပာ်ကဲအပူၤလီၤ.",
			"15": "<sup>15</sup> စီၤၡမူၤအ့လးစံးဘၣ်စီၤစီလူး, “ဘၣ်မနုၤနမၤတံာ်တာ်ယၤလဲၣ်. ဘၣ်မနုၤနမၢယဟဲက့ၤလဲၣ်.” စီၤစီလူးစံးဆၢဝဲဒၣ်, “ယအိၣ်လၢတၢ်ကီတၢ်ခဲဖးဒိၣ်အပူၤလီၤ. ပှၤဖလ့ၡသးဖိတဖၣ်ဒုးတၢ်ဒီးယၤလီၤ. ဒီးကစၢ်ယွၤတကနၣ်ဃုာ်ယၤဘၣ်. အဝဲတစံးဆၢယၤခီဖျိ ဝံမ့ၢ်ဂ့ၤ, တၢ်မံမီၢ်မ့ၢ်ဂ့ၤနီတစဲးလၢၤဘၣ်. လၢတၢ်န့ၣ်အဃိ ယကိးနၤလၢနကတဲဘၣ်ယၤ, လၢကဘၣ်မၤမနုၤလဲၣ်အဂ့ၢ်န့ၣ်လီၤ.”",
			"16": "<sup>16</sup> စီၤၡမူၤအ့လးစံးဝဲဒၣ်, “တုၤကစၢ်ယွၤကဲထီၣ်နဒုၣ်နဒါဒီး တကနၣ်ဃုာ်နၤန့ၣ်ဘၣ်မနုၤနကိးယၤလဲၣ်.",
			"17": "<sup>17</sup> ယွၤမၤဘၣ်တ့ၢ်နၤဒ်အစံးတ့ၢ်ဝဲခီဖျိယၤအသိးန့ၣ်လီၤ. အဝဲဟံးထီၣ်ကွံာ်ဘီမုၢ်လၢနစုပူၤဒီးလၢနလီၢ်န့ၣ်ဟ့ၣ်လီၤ ဝဲဆူစီၤဒၤဝံးအအိၣ်လၢနလီၢ်လံ.",
			"18": "<sup>18</sup> နတစူၢ်ဘၣ်ယွၤအကလုၢ်ဒီးနတမၤဟးဂီၤတ့ၢ်ပှၤဧမၤလ့းဖိဒီး ကယဲၢ်တၢ်အိၣ်ဒီးအဝဲသ့ၣ်ခဲလၢာ်န့ၣ်ဘၣ်. တၢ်န့ၣ်မ့ၢ်တၢ်ဂ့ၢ်လၢယွၤမၤတၢ်အံၤလၢနၤလၢမုၢ်မဆါတမံၤအံၤလီၤ.",
			"19": "<sup>19</sup> အဝဲကဟ့ၣ်လီၤနၤဒီးကီၢ်အံၣ်စရ့လးဆူပှၤဖလ့ၡသးဖိတဖၣ်အစု ပူၤလီၤ. ခဲမုၢ်ဆ့ၣ်န့ၣ်နၤဒီးနဖိခွါတဖၣ်ကလဲၤသကိးဒီးယၤ ဒီးယွၤကဟ့ၣ်လီၤကီၢ်အံၣ်စရ့လးအသုးမုၢ်ဆူပှၤဖလ့ၡသးဖိတဖၣ်အစုပူၤလီၤ.”",
			"20": "<sup>20</sup> တဘျီဃီန့ၣ်စီၤစီလူးဒါလီၤအသးဘျၢယူာ်ကလာ်လၢဟီၣ်ခိၣ်လိၤ, ပျံၤတၢ်နးနးကလဲာ်ခီဖျိစီၤၡမူၤအ့လးအတၢ်ကတိၤအဃိ န့ၣ်လီၤ. အဝဲဒၣ်အဂံၢ်ဘါစၢ်ဝဲ, မ့ၢ်လၢ, သ့တနံၤကျၢၤသီတနၤကျၢၤန့ၣ်တအီၣ်တၢ်နီတမံၤဘၣ်အဃိလီၤ.",
			"21": "<sup>21</sup> ပိာ်မုၣ်တဂၤန့ၣ်လဲၤဆူအအိၣ်ဒီးထံၣ်လၢအဝဲပျံၤတၢ်နးနးကလဲာ်အဃိစံးဘၣ်အီၤ, “တၢ်ဒိၣ်ဧၢ, ဝံသးစူၤတက့ၢ်. ယဟ့ၣ်လီၤယသးသမူခီဖျိယညိကွံာ်ယသးဒ်နဃ့တၢ်အသိးန့ၣ်လီၤ.",
			"22": "<sup>22</sup> ခဲအံၤဝံသးစူၤမၤဒ်ယဃ့ကညးနၤအသိးတက့ၢ်. ပျဲယကတဲာ်ကတီၤတၢ်အီၣ်တနီၤလၢနဂီၢ်တက့ၢ်. နဘၣ်အီၣ်တၢ်ဒ်သိးနဂံၢ်နဘါကအိၣ်လၢတၢ်လဲၤတၢ်က့ၤအဂီၢ်လီၤ.”",
			"23": "<sup>23</sup> စီၤစီလူးဂ့ၢ်လိာ်ဝဲဒီးစံးလၢအဝဲတအီၣ်တၢ်နီတမံၤဘၣ်. ဘၣ်ဆၣ်ဒီးအသုးခိၣ်သုးနၢ်တဖၣ်မၢဆူၣ်အီၤဒ်သိးကအီၣ်တၢ်အဂီၢ်လီၤ. လၢခံကတၢၢ်န့ၣ်အဝဲတူၢ်လိာ်ဝဲဒီးဂဲၤဆၢထၢၣ်လၢဟီၣ်ခိၣ်ဒီး ဆ့ၣ်နီၤလၢလီၢ်မံခးအလိၤလီၤ.",
			"24": "<sup>24</sup> ပိာ်မုၣ်န့ၣ်မၤချ့ချ့ဒီးမၤသံဂီၤဖံးတဒုလၢအဘုၣ်ဘီၣ်ထီၣ် တ့ၢ်ဃာ်ဝဲန့ၣ်လီၤ. အန့ၣ်ဝံၤဒီးဟံးန့ၢ်ဝဲကိၣ်ကမူၣ်တနီၤ, ကတဲာ်ကတီၤအီၤဒီးဘၢမံကိၣ်လၢတအိၣ်ဒီးကိၣ်မံၣ်ဘၣ်န့ၣ်လီၤ.",
			"25": "<sup>25</sup> အဝဲပာ်လီၤတၢ်အီၣ်တၢ်အီလၢစီၤစီလူးဒီးအသုးခိၣ်သုးနၢ် တဖၣ်အမဲာ်ညါဒီးအဝဲသ့ၣ်အီၣ်ဝဲလီၤ. ဒီးလၢတနၤဃီအပူၤန့ၣ်အဝဲသ့ၣ်ဟးထီၣ်ကွံာ်ဝဲဒၣ်လီၤ."
		},
		"29": {
			"1": "<sup>1</sup> ပှၤဖလ့ၡသးဖိတဖၣ်ဟဲပာ်ဖှိၣ်ထီၣ်အသုးမုၢ်သံၣ်ဘိခဲလၢာ်ဖဲ ဝ့ၢ်အဖ့းဖဲပှၤအံၣ်စရ့လးဖိတဖၣ်သူၣ်အဒဲဖဲတၢ်တြီၤယံးစရ့ လးအထံထီၣ်ပၢၢ်န့ၣ်လီၤ.",
			"2": "<sup>2</sup> ပှၤဖလ့ၡသးဖိအစီၤပၤယဲၢ်ဂၤဟဲထီၣ်ဃုာ်ဒီးအပှၤအဂၤတကယၤဒီး အဂၤတကထိအကရူၢ်တဖၣ်လီၤ. စီၤဒၤဝံးဒီးအပှၤတဖၣ်လဲၤထီၣ်လၢတၢ်လီၢ်ခံဒီးစီၤပၤအၤ ကံၣ်လီၤ.",
			"3": "<sup>3</sup> ပှၤဖလ့ၡသးဖိအသုးခိၣ်ကျၢၢ်တဖၣ်ထံၣ်အဝဲသ့ၣ်ဒီးသံကွၢ်ဝဲ, “ပှၤဧ့ၤဘြံၤဖိတဖၣ်အံၤမၤတၢ်မနုၤဖဲအံၤန့ၣ်လဲၣ်.” စီၤအၤကံၣ်စံးဆၢဝဲဒၣ်, “အဝဲအံၤမ့ၢ်စီၤဒၤဝံး, ကီၢ်အံၣ်စရ့လးအစီၤပၤစီၤစီလူးအသုးခိၣ်တဂၤန့ၣ်လီၤ. အဝဲအိၣ်ဒီးယၤခဲအံၤယံာ်ထီၣ်တစဲးလံ. စးထီၣ်မုၢ်တနံၤလၢအဟဲအိၣ်ဒီးယၤန့ၣ်ယတထံၣ်န့ၢ်တၢ်ကမၣ်လၢ အမၤဝဲနီတမံၤဘၣ်.”",
			"4": "<sup>4</sup> ဘၣ်ဆၣ်ဒီးပှၤဖလ့ၡသးဖိအသုးခိၣ်သုးနၢ်တဖၣ်အသးဒိၣ် စီၤအၤကံၣ်ဒီးစံးဘၣ်အီၤ, “ဆှၢလီၤကဒါက့ၤပှၤဝဲန့ၣ်ဆူ ဝ့ၢ်လၢနဟ့ၣ်သါအီၤန့ၣ်တက့ၢ်. ပျဲအလဲၤနုာ်ဆူတၢ်ဒုးပျီပူၤဃုာ်ဒီးပှၤတဂ့ၤ, အဝဲကယိးကဒါက့ၤဘီထီဒါပှၤဖဲတၢ်ဒုးတၢ်ယၤအပူၤသ့ၣ်သ့ၣ်လီၤ. ကျဲအဂ့ၤကတၢၢ်လၢကမၤအိၣ်က့ၤအမဲာ်သၣ်ဒီးအကစၢ်န့ၣ်, လၢတၢ်မၤသံကွံာ်ပပှၤတဖၣ်အမဲာ်ညါ, မနုၤကအိၣ်ဒံးလၢအဂီၢ်လဲၣ်.",
			"5": "<sup>5</sup> လၢတၢ်ခဲလၢာ်အဖီခိၣ်န့ၣ်, အဝဲအံၤမ့ၢ်စီၤဒၤဝံးလၢပှၤပိာ်မုၣ်တဖၣ်သးဝံၣ်တၢ်လၢအဂ့ၢ် ဖဲအဝဲသ့ၣ်ဂဲၤကလံာ်အဖၢမုၢ်ဒီးစံးဝဲလၢ, စီၤစီလူးမၤသံပှၤအကထိတဖၣ်လီၤ. မ့မ့ၢ်စီၤဒၤဝံးမၤသံပှၤအကလးတဖၣ်န့ၣ်လီၤ.”",
			"6": "<sup>6</sup> စီၤအၤကံၣ်ကိးစီၤဒၤဝံးဒီးစံးဘၣ်အီၤ, “ယဆိၣ်တၢ်ခီဖျိကီၢ်အံၣ်စရ့လးအကစၢ်ယွၤလၢအမူဝဲတဂၤအမံၤ လၢနသူၣ်တီသးလိၤတ့ၢ်ဒီးယၤ ဒီးယဘၣ်သူၣ်ဘၣ်သးလၢနကလဲၤဃုာ်ဒီးယၤဒီးဒုးတၢ်လၢတၢ်ဒုးအံၤအပူၤန့ၣ်လီၤ. စးထီၣ်မုၢ်တနံၤလၢနဟဲဆူယအိၣ်န့ၣ်ယတထံၣ်န့ၣ်တ့ၢ်တၢ်ကမၣ်လၢ နပူၤနီတမံၤဘၣ်. ဘၣ်ဆၣ်ဒီးစီၤပၤအဂၤတဖၣ်န့ၣ်တဘၣ်သူၣ်ဘၣ်သးလၢနၤဘၣ်.",
			"7": "<sup>7</sup> မၤသးဒ်န့ၣ်ဒီး, က့ၤကဒါက့ၤဆူဟံၣ်မုာ်မုာ်ဒီးမၤတၢ်လၢအတမၤမုာ် အဝဲသ့ၣ်အသးန့ၣ်နီတမံၤတဂ့ၤ.”",
			"8": "<sup>8</sup> စီၤဒၤဝံးစံးဆၢဝဲဒၣ်, “ယမၤကမၣ်တၢ်မနုၤတမံၤလဲၣ်, တၢ်ဒိၣ်ဧၢ. မ့မ့ၢ်ဒ်နစံးတ့ၢ်အသိး, စးထီၣ်မုၢ်တနံၤလၢယစးထီၣ်မၤနတၢ်မၤန့ၣ် နမ့ၢ်တထံၣ်ဘၣ်တၢ်ကမၣ်နီတမံၤဘၣ်လၢယပူၤဘၣ် ဒီးဘၣ်မနုၤယတကြၢးလဲၤဃုာ်ဒီးနၤ, ယကစၢ်ဒီးယစီၤပၤ, ဒီးဒုးနဒုၣ်အဒါတဖၣ်န့ၣ်လဲၣ်.”",
			"9": "<sup>9</sup> စီၤအၤကံၣ်စံးဝဲ, “ယအၢၣ်လီၤလီၤ. ယပာ်ကဲနၤဒ်ပှၤသူၣ်တီသးလိၤထဲသိးကစၢ်ယွၤအကလူးတဂၤန့ၣ်လီၤ. ဘၣ်ဆၣ်ဒီးစီၤပၤအဂၤတဖၣ်စံးဝဲလၢနလဲၤဒီးပှၤဆူတၢ်ဒုးပူၤ တသ့ဘၣ်လီၤ.",
			"10": "<sup>10</sup> မၤသးဒ်န့ၣ်ဒီး, စီၤဒၤဝံးဧၢ, ခဲမုၢ်ဆ့ၣ်ဂီၤခီန့ၣ်ကယဲၢ်သုဝဲ ခဲလၢာ်လၢအပာ်တ့ၢ်စီၤစီလူးဒီးဟဲဆူယအိၣ်တဖၣ် ကဘၣ်ဂဲၤဆၢထၢၣ်ဂီၤဂီၤဒီးဟးထီၣ်ကွံာ်တဘျီဃီဖဲတၢ်ကပီၤထီၣ်န့ၣ်တက့ၢ်.”",
			"11": "<sup>11</sup> မၤသးဒ်န့ၣ်ဒီး, လၢခံတနံၤမုၢ်ဆ့ၣ်ထီၣ်ဂီၤဂီၤန့ၣ် စီၤဒၤဝံးဒီးအပှၤတဖၣ်က့ၤကဒါက့ၤဆူကီၢ်ဖလ့ၡသးဒီးပှၤဖလ့ၡသးဖိ တဖၣ်လဲၤဆူညါဆူတၢ်တြီၤယံးစရ့လးန့ၣ်လီၤ."
		},
		"30": {
			"1": "<sup>1</sup> ခံသီပူၤကွံာ်အလီၢ်ခံစီၤဒၤဝံးဒီးအပှၤတဖၣ် က့ၤတုၤကဒါက့ၤဆူဝ့ၢ်စံကလးလီၤ. ပှၤဧမၤလ့းဖိတဖၣ်ဟဲဂုာ်ဆူၣ်ပျိဆူၣ်ကီၢ်ယူဒၤ ကလံၤထံးဒီးဒုးဝ့ၢ်စံကလးလီၤ. အဝဲသ့ၣ်ဆူးကဲၤထီၣ်ကွံာ်ဝ့ၢ်န့ၣ်လၢမ့ၣ်အူ,",
			"2": "<sup>2</sup> ဒီးဖီၣ်န့ၢ်ပှၤပိာ်မုၣ်ပိာ်မၢၤတဖၣ်လီၤ. တမၤသံကွံာ်ပှၤနီ တဂၤဘၣ်. ဘၣ်ဆၣ်ဒီးအဝဲသ့ၣ်က့ၤကိးပှၤကိးဂၤဒဲးဖဲအက့ၤကဒါက့ၤဝဲအခါန့ၣ်လီၤ.",
			"3": "<sup>3</sup> ဖဲစီၤဒၤဝံးဒီးအပှၤတဖၣ်ဟဲက့ၤတုၤဝဲဒၣ်န့ၣ်, အဝဲသ့ၣ်ထံၣ်လၢဝ့ၢ်န့ၣ်ဘၣ်တၢ်ဆူးကဲၤထီၣ်ကွံာ်အီၤဒီးအမါတဖၣ် ဒီးအဖိခွါတဖၣ်ဒီးအဖိမုၣ်တဖၣ်န့ၣ်ဘၣ်တၢ်က့ၤကိးကွံာ်အီၤန့ၣ်လီၤ.",
			"4": "<sup>4</sup> စီၤဒၤဝံးဒီးအပှၤတဖၣ်ဟီၣ်ဝဲယၢၤဝဲဒီး တုၤလၢအလီၤဘှံးလီၤဘှါလၢာ်လၢာ်ဆ့ဆ့တစုန့ၣ်တဆိကတီၢ်ဘၣ်ဝဲဘၣ်.",
			"5": "<sup>5</sup> စီၤဒၤဝံးအမါခံဂၤ, နီၢ်အဃံနိၣ်ဒီးနီၢ်အဘံၤကါယံးလးဒၣ်လဲာ်ဘၣ်တၢ်စိာ်ကွံာ်အီၤန့ၣ်လီၤ.",
			"6": "<sup>6</sup> ခဲအံၤစီၤဒၤဝံးန့ၣ်အိၣ်လၢတၢ်ကီတၢ်ခဲဖးဒိၣ်အပူၤလီၤ. အဂ့ၢ်ဒ်အံၤ, အပှၤခဲလၢာ်အသးဆါခၣ်ဒိၣ်ဒိၣ်ကလဲာ်လၢအဖိအမါတဖၣ် လီၤမၢ်ကွံာ်အဃိန့ၣ်လီၤ. ဒီးအဝဲသ့ၣ်မၤပျံၤမၤဖုးစီၤဒၤဝံးလၢကကွံာ်သံအီၤလၢလၢၢ်လီၤ. ဘၣ်ဆၣ်ဒီးယွၤ, အကစၢ်ယွၤဟ့ၣ်အီၤလၢတၢ်သူၣ်ဒူသးဒူန့ၣ်လီၤ.",
			"7": "<sup>7</sup> စီၤဒၤဝံးစံးဘၣ်ပှၤလုၢ်တၢ်အခိၣ်, စီၤအဃံၤမ့လ့းအဖိခွါ စီၤအ့ဘယၤသၢ်, “ဟဲစိာ်န့ၢ်ယၤအ့ဖိးတက့ၢ်.” ဒီးစီၤအ့ဘယၤသၢ်ဟဲစိာ်တၢ်န့ၣ်ဆူအအိၣ်န့ၣ်လီၤ.",
			"8": "<sup>8</sup> စီၤဒၤဝံးသံကွၢ်ကစၢ်ယွၤ, “မ့ၢ်ယဘၣ်လဲၤလူၤပှၤဂုာ်ဆူၣ်တၢ်တဖၣ်ဒီးမ့ၢ်ယကဘၣ်ဖီၣ်န့ၣ်အဝဲသ့ၣ်ဧါ.” ယွၤစံးဆၢဝဲဒၣ်, “လဲၤလူၤအဝဲသ့ၣ်ဒီးမၤပူၤမၤဖျဲးပှၤဘၣ်တၢ်စိာ်မၢကဲကုၢ်အီၤတဖၣ်တက့ၢ်.”",
			"9": "<sup>9</sup> မၤသးဒ်န့ၣ်ဒီး, စီၤဒၤဝံးဒီးအပှၤဃုကယၤဂၤဟးထီၣ်လဲၤတၢ် ဒီးဖဲအဝဲသ့ၣ်တုၤဃီၤထံကျိဖိအကၢၢ်နံၤန့ၣ် ပှၤတနီၤအိၣ်တ့ၢ်ဖဲန့ၣ်လီၤ.",
			"10": "<sup>10</sup> စီၤဒၤဝံးလဲၤဆူညါဃုာ်ဒီးပှၤအဂၤလွံၢ်ကယၤလီၤ. ပှၤအဂၤခံကယၤန့ၣ်လီၤဘှံးတုၤဒၣ်လဲာ်ခီတကဲလၢၤခီထံကျိဖိသတးဒီး အိၣ်တ့ၢ်ဝဲလၢတၢ်လီၢ်ခံန့ၣ်လီၤ.",
			"11": "<sup>11</sup> ပှၤလၢအလဲၤဃုာ်ဒီးစီၤဒၤဝံးတဖၣ်ထံၣ်န့ၢ်ပှၤကီၢ်အဲၤကူပတူး ဖိသၣ်ပိာ်ခွါတဂၤလၢဝ့ၢ်အချၢဒီး ဟဲက့ၤကိးအီၤဆူ စီၤဒၤဝံးအအိၣ်လီၤ. အဝဲသ့ၣ်ဟ့ၣ်အီၤလၢကိၣ်တနီၤဒီးထံ,",
			"12": "<sup>12</sup> ဒီးချၢၣ်ဒၢသၣ်အဃ့တနီၤ, ဒီးစပံးသၣ်အခ့ခံကဒိၣ်န့ၣ်လီၤ. ဖဲအဝဲအီၣ်တၢ်ဝံၤန့ၣ်အဂံၢ်ဟဲက့ၤထီၣ်က့ၤဝဲလီၤ. အဝဲတအီၣ်တအီတ့ၢ်တၢ်သၢသီညါလီၤ.",
			"13": "<sup>13</sup> စီၤဒၤဝံးသံကွၢ်အီၤ, “နကစၢ်မ့ၢ်မတၤလဲၣ်. ဒီးနဟဲလၢလဲၣ်ခီလဲၣ်.” အဝဲစံးဆၢဝဲဒၣ်, “ယမ့ၢ်ပှၤကီၢ်အဲၤကူပတူးဖိတဂၤလီၤ. ဒီးယမ့ၢ်ပှၤဧမၤလ့းဖိတဂၤအကုၢ်လီၤ. မ့ၢ်လၢယဆူးယဆါထီၣ်အဃိအပူၤကွံာ်သၢသီန့ၣ်ယကစၢ်ပာ်တီၢ်ကွံာ်ယၤလီၤ.",
			"14": "<sup>14</sup> ပလဲၤဂုာ်ဆူၣ်ပှၤကရံးသးဖိအလီၢ်ကဝီၤလၢကီၢ်ယူဒၤအကလံၤထံး ဒီးစီၤကၤလ့းအဒူၣ်ထၢတဖၣ်အလီၢ်ကဝီၤဒီးပဆူးကဲၤထီၣ်ကွံာ် ဝ့ၢ်စံကလးလီၤ.”",
			"15": "<sup>15</sup> စီၤဒၤဝံးသံကွၢ်အီၤ, “နကဆှၢပှၤဆူပှၤဂုာ်ဆူၣ်ပျိဆူၣ်တၢ်တဖၣ်န့ၣ်အအိၣ်ဧါ.” ဒီးအဝဲဒၣ်စံးဆၢဝဲ, “နမ့ၢ်အၢၣ်လီၤလၢကစၢ်ယွၤအမံၤအပူၤ လၢနတမၤသံယၤဘၣ်မ့ၢ်ဂ့ၤဟ့ၣ်လီၤကဒါက့ၤယၤဆူယကစၢ်အစုပူၤ မ့ၢ်ဂ့ၤဘၣ်ဒီးယကဆှၢနၤလီၤ.”",
			"16": "<sup>16</sup> ဒီးအဝဲဆှၢစီၤဒၤဝံးဆူအဝဲသ့ၣ်အအိၣ်လီၤ. ပှၤဂုာ်ဆူၣ်ပျိဆူၣ်တၢ်တဖၣ်ရၤလီၤအသးသကုၤတၢ်လီၢ်ကိးပူၤဒဲး, အီၣ်တၢ်အီတၢ်ဒီးမၤမူးလၢအဂုာ်န့ၢ်တၢ်အါအါကလဲာ်လၢကီၢ်ဖလ့ၡသး ဒီးကီၢ်ယူဒၤအဃိန့ၣ်လီၤ.",
			"17": "<sup>17</sup> လၢမုၢ်ဆ့ၣ်ထီၣ်ဂီၤဂီၤန့ၣ်, စီၤဒၤဝံးဒုးအဝဲသ့ၣ်တုၤလၢ မုၢ်ဟါလီၤတစုန့ၣ်လီၤ. မ့တမ့ၢ်ဘၣ်လၢပှၤသးစၢ်အဂၤလွံၢ်ကယၤဒိးထီၣ်ကီၤလၤအူးဒီး ဃ့ၢ်ကွံာ်အဃိန့ၣ်ပှၤပူၤဖျဲးတအိၣ်ဘၣ်နီတဂၤဘၣ်.",
			"18": "<sup>18</sup> စီၤဒၤဝံးမၤပူၤမၤဖျဲးက့ၤပှၤကိးဂၤဒဲးဒီးတၢ်ကိးမံၤဒဲးလၢ ပှၤဧမၤလ့းဖိတဖၣ်စိာ်ကွံာ်ဝဲ, ဃုာ်ဒီးအမါခံဂၤန့ၣ်လီၤ.",
			"19": "<sup>19</sup> တၢ်လီၤမၢ်တအိၣ်ဘၣ်နီတမံၤဘၣ်. စီၤဒၤဝံးမၤန့ၢ်က့ၤကယဲၢ်အပှၤတဖၣ်အဖိခွါအဖိမုၣ်တဖၣ်ခဲလၢာ် ဒီးကယဲၢ်တၢ်လၢပှၤဧမၤလ့းဖိဂုာ်ဆူၣ် ပျိဆူၣ်တ့ၢ်ဝဲတဖၣ်န့ၣ်လီၤ.",
			"20": "<sup>20</sup> အဝဲမၤန့ၢ်ကဒါက့ၤစ့ၢ်ကီး, သိအဖုတဖၣ်, ဂီၤဘုၣ်ဂီၤဖံးတဖၣ်လီၤ. အပှၤတဖၣ်နီၣ်ထီၣ်ဆၣ်ဖိကီၢ်ဖိအဒၢတဖၣ်လၢအဝဲသ့ၣ်အမဲာ်ညါဒီးစံးဝဲ, “အဝဲအံၤဘၣ်ဃးဒီးစီၤဒၤဝံးလီၤ.”",
			"21": "<sup>21</sup> အန့ၣ်ဝံၤဒီး, စီၤဒၤဝံးက့ၤကဒါက့ၤဆူပှၤအဂၤခံကယၤလၢ အဂံၢ်အဘါစၢ်ဒိၣ်မးလၢအကလဲၤပိာ်အခံအဂီၢ်အဃိ, အိၣ်လီၤတဲာ်လၢထံကျိဖိအကၢၢ်ခိၣ်တဖၣ်အအိၣ်န့ၣ်လီၤ. အဝဲသ့ၣ်ဟဲထီၣ်ဆူညါဒ်သိးကသဂၢၢ်စီၤဒၤဝံးဒီးအပှၤတဖၣ်ဒီး စီၤဒၤဝံးလဲၤဆူအဝဲသ့ၣ်အအိၣ်ဒီးဆၢဂ့ၤဆၢဝါအဝဲသ့ၣ် ပှဲၤဒီးတၢ်သူၣ်အိၣ်သးအိၣ်န့ၣ်လီၤ.",
			"22": "<sup>22</sup> ဘၣ်ဆၣ်ဒီးပှၤအအၢအသီဒီးပှၤအလုၢ်အပှ့ၤတအိၣ်တဖၣ် လၢအလဲၤပိာ်တ့ၢ်စီၤဒၤဝံးအခံန့ၣ်စံးဝဲ, “အဝဲသ့ၣ်တလဲၤဃုာ်ဒီးပှၤဘၣ်. အဃိဒီးပတဟ့ၣ်အဝဲသ့ၣ်တၢ်ဂုာ်ဆူၣ်ပျိဆူၣ်တဖၣ်လၢပဒိးန့ၢ်အီၤန့ၣ်ဘၣ်. အဝဲသ့ၣ်ဟံးန့ၢ်က့ၤအဖိအမါတဖၣ်ဒီးဟးထီၣ်ကွံာ်ဝဲသ့လီၤ.”",
			"23": "<sup>23</sup> ဘၣ်ဆၣ်ဒီးစီၤဒၤဝံးစံးဝဲဒၣ်, “ယဒီပုၢ်ဝဲၢ်သ့ၣ်ဧၢ, တၢ်လၢယွၤဟ့ၣ်ပှၤန့ၣ်သုမၤအီၤဒ်အံၤတသ့ဘၣ်. အဝဲကဟုဘံၣ်ကယာ်ဘၢပှၤဒီးဟ့ၣ်ပှၤတၢ်မၤနၢၤလၢ ပှၤဂုာ်ဆူၣ်ပျိဆူၣ်တၢ်တဖၣ်အဖီခိၣ်လီၤ.",
			"24": "<sup>24</sup> တၢ်လၢသုစံးတ့ၢ်တဖၣ်န့ၣ်ပှၤဘၣ်သူၣ်ဘၣ်သးတသ့နီတဂၤဘၣ်. ပှၤကိးဂၤဒဲးကဘၣ်ဒိးန့ၢ်အတၢ်နီၤဖးဒ်သိးသိးလီၤ. ပှၤတဂၤလၢ်လၢ်လၢအိၣ်လီၤတဲာ်ဃုာ်ဒီးတၢ်အီၣ်တၢ်အီ, တဖၣ်န့ၣ်, ကဘၣ်မၤန့ၢ်တၢ်ဒ်သိးသိးဒီးပှၤလၢအလဲၤဆူ တၢ်ဒုးတၢ်ယၤအပူၤတဖၣ်န့ၣ်လီၤ.”",
			"25": "<sup>25</sup> စီၤဒၤဝံးဒုးကဲထီၣ်တၢ်အံၤလၢတၢ်သိၣ်တၢ်ဘျၢတခါ, ဒီးတၢ်န့ၣ်ဘၣ်တၢ်မၤထွဲအီၤလၢကီၢ်အံၣ်စရ့လးအပူၤ စးထီၣ်ဖဲတနံၤန့ၣ်လံၤလံၤလီၤ.",
			"26": "<sup>26</sup> ဖဲစီၤဒၤဝံးဟဲက့ၤဆူဝ့ၢ်စံကလးန့ၣ်အဝဲဆှၢလီၤ, တၢ်ဂုာ်န့ၢ်တနီၤဆူအတံၤသကိးပှၤခိၣ်ပှၤနၢ်တဖၣ်လၢကီၢ်ယူဒၤ အအိၣ်ဃုာ်ဒီးတၢ်ကစီၣ်စံးဝဲ, “အအံၤမ့ၢ်တၢ်ဟ့ၣ်တမံၤလၢသုဂီၢ်လၢပဟဲက့ၤစိာ်အီၤလၢ ယွၤအဒုၣ်အဒါတဖၣ်အအိၣ်န့ၣ်လီၤ.”",
			"27": "<sup>27</sup> အဝဲဆှၢလီၤတၢ်န့ၣ်ဆူပှၤဂီၢ်မုၢ်အိၣ်လၢဝ့ၢ်ဘ့ၤသ့လး, ဆူပှၤဂီၢ်မုၢ်လၢဝ့ၢ်ရၤမါ, ဆူပှၤဂီၢ်မုၢ်လၢအအိၣ်လၢကီၢ်ယူဒၤအကလံၤထံးတခီ, ဒီးဆူပှၤဂီၢ်မုၢ်လၢကီၢ်ယးတံၢ်အဝ့ၢ်တဖၣ်အပူၤ,",
			"28": "<sup>28</sup> လၢအမ့ၢ်ဝ့ၢ်ဧရိၤဧ့ၢ်, ဝ့ၢ်စံးဖမိးဒီးဝ့ၢ်လအ့ၡကမိး",
			"29": "<sup>29</sup> ဒီးဝ့ၢ်ရၤဃ့လးအအိၣ်, ဒီးဆူစီၤယရၤဃမအ့လးအဒူၣ်, ဒီးဆူပှၤဂီၢ်မုၢ်လၢဝ့ၢ်က့ၣ်,",
			"30": "<sup>30</sup> ဒီးဆူပှၤဂီၢ်မုၢ်လၢဝ့ၢ်ဃိၢ်မါ, ဒီးဆူဝ့ၢ်ဘီၣ်ရၤၡၣ်ဒီး ဝ့ၢ်ဧၤသး,",
			"31": "<sup>31</sup> ဒီးဆူဝ့ၢ်ဃ့ဘြိၣ်လီၤ. အဝဲဆှၢလီၤတၢ်န့ၣ်ဆူကယဲၢ်တၢ်လီၢ်ကိးပူၤဒဲးဖဲအဝဲဒီးအတံၤသကိးတဖၣ်လဲၤဟးညီနူၢ်တ့ၢ်ဝဲ န့ၣ်လီၤ."
		},
		"31": {
			"1": "<sup>1</sup> ပှၤဖလ့ၡသးဖိတဖၣ်ဒုးတၢ်ဒုးတဘျီထီဒါပှၤအံၣ်စရ့လးဖိတဖၣ် လၢကစၢၢ်ကံးလဘိအလိၤလီၤ. ပှၤအံၣ်စရ့လးဖိအါဂၤဘၣ်တၢ်မၤသံကွံာ်အီၤဖဲန့ၣ်ဒီးပှၤ အိၣ်တဲာ်လၢအကျါဃုာ်ဒီးစီၤစီလူးဒီးအဖိခွါတဖၣ်ထွးထီၣ် ဃ့ၢ်ကွံာ်ဝဲဒၣ်လီၤ.",
			"2": "<sup>2</sup> ဘၣ်ဆၣ်ဒီးပှၤဖလ့ၡသးဖိတဖၣ်ချုးန့ၢ်အဝဲသ့ၣ်ဒီးမၤသံကွံာ် စီၤစီလူးအဖိခွါသၢဂၤ, စီၤယိနၤသၣ်, စီၤအဘံနဒာ်ဒီးစီၤမၤလကံၡူၤန့ၣ်လီၤ.",
			"3": "<sup>3</sup> တၢ်ဒုးတၢ်ယၤဆူၣ်ဝဲဒၣ်ဝးတရံးစီၤစီလူးဒီးအနီၢ်ကစၢ်ဒၣ်ဝဲ ဘၣ်ဒိလၢဒုၣ်ဒါအပျၢ်တဖၣ်ဆါဆါကလဲာ်လီၤ.",
			"4": "<sup>4</sup> အဝဲစံးဘၣ်ပှၤသးစၢ်တဂၤလၢအစိာ်အစုကဝဲၤတဖၣ်န့ၣ်, “ထုးထီၣ်နနးဒီးမၤသံယၤဒ်သိးပှၤတစူၢ်တနာ်ယွၤ, ပှၤဖလ့ၡသးဖိတဖၣ်အံၤအသုတကတိၤဒိၣ်လီၤအကိာ်လၢယဖီခိၣ်ဒီး မၤသံယၤတဂ့ၤန့ၣ်တက့ၢ်.” ဘၣ်ဆၣ်ဒီးပှၤသးစၢ်တဂၤန့ၣ်ပျံၤတၢ်နးနးကလဲာ်လၢကမၤတၢ်အံၤ န့ၣ်လီၤ. မၤသးဒ်န့ၣ်ဒီး, စီၤစီလူးထုးထီၣ်အနးဒၣ်ဝဲဒီးဆဲးလီၤက့ၤ အသးလီၤ.",
			"5": "<sup>5</sup> ပှၤသးစၢ်တဂၤထံၣ်ဝဲလၢစီၤစီလူးသံဝဲအဃိဒီးအဝဲစ့ၢ်ကီး ဆဲးလီၤအသးလၢအနးဒၣ်ဝဲဒီးသံဃုာ်ဒီးစီၤစီလူးန့ၣ်လီၤ.",
			"6": "<sup>6</sup> ဒီးတၢ်န့ၣ်မ့ၢ်စီၤစီလူးဒီးအဖိခွါသၢဂၤဒီးပှၤသးစၢ်တဂၤ သံဝဲဒ်လဲၣ်အဂ့ၢ်လီၤ. ကယဲၢ်စီၤစီလူးအပှၤတဖၣ်သံဝဲခဲလၢာ်လၢမုၢ် နံၤအဝဲန့ၣ်လီၤ.",
			"7": "<sup>7</sup> ဖဲပှၤအံၣ်စရ့ဖးဖိတဖၣ်လၢတၢ်တြီၤယံးစရ့လးအဘးခီဒီးထံကျိယၢ်ဒ့ၣ်အမုၢ်ထီၣ်တခီ နၢ်ဟူလၢပှၤအံၣ်စရ့လးဖိအသုးမုၢ်ထွးထီၣ်ဃ့ၢ်ကွံာ်ဒီး စီၤစီလူးဒီးအဖိခွါတဖၣ်ဘၣ်တၢ်မၤသံကွံာ် အီၤန့ၣ်, အဝဲသ့ၣ်ပာ်တ့ၢ်ကွံာ်အခူအဝ့ၢ်ဒီးထွးထီၣ်ဃ့ၢ်ကွံာ်ဝဲဒၣ်လီၤ. တုၤနုၤတစုပှၤဖလ့ၡသးဖိတဖၣ်ဟဲဒီးဟံးန့ၢ်ကွံာ်ဝ့ၢ်တဖၣ် န့ၣ်လီၤ.",
			"8": "<sup>8</sup> ဖဲတၢ်ဒုးတၢ်ယၤဝံၤလၢခံတနံၤန့ၣ်, ပှၤဖလ့ၡသးဖိတဖၣ်လဲၤလၢ ကဂုာ်န့ၢ်ပှၤသံစိၣ်တဖၣ်အတၢ်ဖိတၢ်လံၤဒီးအဝဲသ့ၣ်ထံၣ်ဘၣ်စီၤ စီလူးဒီးအဖိခွါသၢဂၤလီၤဃံၤသံလၢကစၢၢ်ကံးလဘိအလိၤန့ၣ်လီၤ.",
			"9": "<sup>9</sup> အဝဲသ့ၣ်ကူးတဲာ်စီၤစီလူးအခိၣ်ဒီးဘ့ၣ်လီၤကွံာ်ဝဲအသဃိး ဒီးဆှၢလီၤပှၤစိာ်တၢ်ကစီၣ်တဖၣ်သကူၤကီၢ်ဖလ့ၡသးဒ်သိးကတဲ တၢ်သးခုကစီၣ်ဆူအတၢ်ဂီၤတၢ်ဖီၣ်တဖၣ်ဒီးအပှၤဂီၢ်မုၢ်အအိၣ်လီၤ.",
			"10": "<sup>10</sup> အန့ၣ်ဝံၤဒီးအဝဲသ့ၣ်ပာ်စီၤစီလူးအစုကဝဲၤလၢကစၢ်မုၢ်ဧၤၡတြိးအဟံၣ်ပူၤဒီးအဝဲသ့ၣ်ပျၤထီအနီၢ်ခိလၢဝ့ၢ်ဘ့ၤၡၣ်အဝ့ၢ် ခိၣ်ဒူန့ၣ်လီၤ.",
			"11": "<sup>11</sup> ဖဲပှၤဂီၢ်မုၢ်လၢဝ့ၢ်ယၤဘ့ၣ်လၢကီၢ်ကံးလဧးအပူၤနၢ်ဟူ တၢ်လၢပှၤဖလ့ၡသးဖိတဖၣ်မၤစီၤစီလူးအဂ့ၢ်န့ၣ်,",
			"12": "<sup>12</sup> ပှၤအဒူအဃိၤကတၢၢ်တဖၣ်ဟးထီၣ်ဒီးလဲၤထီၣ်သီတနၤကျၢၤဆူဝ့ၢ်ဘ့ၤသၡၣ်လီၤ. အဝဲသ့ၣ်စိာ်လီၤစီၤစီလူးအစိၣ်ဒီးအဖိခွါတဖၣ်အစိၣ် လၢဝ့ၢ်ခိၣ်ဒူဒီးဟဲက့ၤစိာ်ဝဲဆူဝ့ၢ်ယၤဘ့ၣ်ဒီးဆူးကဲၤကွံာ်အီၤ ဖဲန့ၣ်လီၤ.",
			"13": "<sup>13</sup> အန့ၣ်ဝံၤဒီးအဝဲသ့ၣ်ဟံးန့ၢ်အဃံတဖၣ်ဒီးခူၣ်လီၤအဝဲသ့ၣ်ဖဲ သ့ၣ်ဖိတထံးအခီၣ်ထံး, လၢဝ့ၢ်ပူၤဒီးအဝဲသ့ၣ်ဒုၣ်တၢ်အီၣ်နွံသီန့ၣ်လီၤ."
		}
	}
};
module.exports = book;