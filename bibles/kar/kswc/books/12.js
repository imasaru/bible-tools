var book = {
	"name": "လံာ်စီၤပၤခံဘ့ၣ်တဘ့ၣ်",
	"numChapters": 25,
	"chapters": {
		"1": {
			"1": "<sup>1</sup> ကီၢ်အံၣ်စရ့လးအစီၤပၤအၤဃာ်သံဝံၤအလီၢ်ခံန့ၣ်, ကီၢ်မိၤအးပူထီၣ်ထီဒါကီၢ်အံၣ်စရ့လးန့ၣ်လီၤ.",
			"2": "<sup>2</sup> ကီၢ်အံၣ်စရ့လးအစီၤပၤအဃၤစယၤလီၤတဲာ်ကွံာ်ဝဲဒၣ်လၢအနီ အဘျီၣ်ခိၣ်ဒုးဖီခိၣ်လၢဝ့ၢ်ၡၤမရံအပူၤဒီးဘၣ်ဒိဘၣ်ထံးနး နးကလဲာ်န့ၣ်လီၤ. လၢတၢ်န့ၣ်အဃိအဝဲမၢလီၤပှၤစိာ်တၢ်ကစီၣ်တနီၤလၢကလဲၤဃ့တၢ် ဟ့ၣ်ကူၣ်ဒီးပှၤဖလ့ၡသးဖိအဝ့ၢ်ဧ့ကြိၣ်အကစၢ်ဘဧၤလးစဘူာ်, လၢကသ့ၣ်ညါဘၣ်ဝဲဘျါက့ၤသ့, တသ့ဘၣ်အဂ့ၢ်န့ၣ်လီၤ.",
			"3": "<sup>3</sup> ဘၣ်ဆၣ်ဒီးယွၤအကလူးတဂၤမၤလိာ်စီၤအ့ၤလံယၤ, ဝံတဂၤလၢဝ့ၢ်တံးၡဘးဒ်သိးကလဲၤသဂၢၢ်စီၤပၤအဃၤစယၤအပှၤစိာ် တၢ်ကစီၣ်တဖၣ်ဒီးသံကွၢ်အဝဲသ့ၣ်, “ဘၣ်မနုၤလၢသုကဘၣ်လဲၤဃ့တၢ်ဟ့ၣ်ကူၣ်လၢပှၤဧ့ကြိၣ်အကစၢ် ဘဧၤလးစဘူာ်န့ၣ်လဲၣ်. မ့ၢ်သုဆိကမိၣ်လၢကစၢ်တအိၣ်ဘၣ်နီတဂၤလၢကီၢ်အံၣ်စရ့လးအပူၤ အဃိန့ၣ်ဧါ.",
			"4": "<sup>4</sup> တဲဘၣ်စီၤပၤလၢယွၤစံးဝဲဒ်အံၤ, နတဘျါက့ၤလၢနတၢ်ဘၣ်ဒိ ဘၣ်ထံးန့ၣ်ဘၣ်. နကသံလီၤ.” စီၤအ့ၤလံယၤမၤတ့ၢ်ဝဲဒ်ယွၤမၤလိာ်အီၤအသိး,",
			"5": "<sup>5</sup> ဒီးစီၤပၤအပှၤစိာ်တၢ်ကစီၣ်တဖၣ်ဟဲက့ၤကဒါက့ၤဆူစီၤပၤအအိၣ် န့ၣ်လီၤ. စီၤပၤသံကွၢ်အဝဲသ့ၣ်, “ဘၣ်မနုၤလၢသုဟဲက့ၤကဒါက့ၤန့ၣ်လဲၣ်.”",
			"6": "<sup>6</sup> အဝဲသ့ၣ်စံးဆၢဝဲဒၣ်, “ပဘၣ်တၢ်ဟဲသဂၢၢ်ပှၤလၢပှၤတဂၤလၢအတဲ ဘၣ်ပှၤလၢပကဟဲက့ၤကဒါက့ၤဒီးတဲဘၣ်နၤလၢယွၤစံးဘၣ်ဝဲ, ဘၣ်မနုၤလၢနဆှၢလီၤနပှၤစိာ်တၢ်ကစီၣ်တဖၣ်ဆူ ပှၤဧ့ကြိၣ်အကစၢ်ဘဧၤလးစဘူာ်အအိၣ်လၢကဃ့န့ၢ်တၢ်ဟ့ၣ်ကူၣ်န့ၣ် လဲၣ်. တၢ်န့ၣ်မ့ၢ်နဆိကမိၣ်လၢကစၢ်တအိၣ်နီတဂၤလၢကီၢ်အံၣ်စရ့လး အပူၤအဃိန့ၣ်ဧါ. နတဘျါက့ၤဘၣ်လၢနတၢ်ဘၣ်ဒိဘၣ်ထံးန့ၣ်ဘၣ်. နကသံလီၤ.”",
			"7": "<sup>7</sup> စီၤပၤသံကွၢ်ဝဲဒၣ်, “ပှၤတဂၤန့ၣ်ဒိၣ်တၢ်မၤအသးဒ်လဲၣ်.”",
			"8": "<sup>8</sup> အဝဲသ့ၣ်စံးဆၢဝဲဒၣ်, “ပှၤတဂၤန့ၣ်ကူသိးဝဲဆ့ကၤဖးဒိၣ် တဘ့ၣ်လၢအဘၣ်တၢ်ဆးအီၤလၢဆၣ်ဖိကီၢ်ဖိအဖံး, ဒီးကံာ်တူာ်အယီၢ်ဒ့ဒီးယီၢ်တကိးတၢ်ဖံးတဘိန့ၣ်လီၤ.” စီၤပၤကိးထီၣ်ဝဲ, “ပှၤန့ၣ်မ့ၢ်ဒၣ်စီၤအ့ၤလံယၤလီၤ.”",
			"9": "<sup>9</sup> တုၤနုၤတစုအဝဲဆှၢလီၤသုးခိၣ်တဂၤဃုာ်ဒီးပှၤအဂၤယဲၢ်ဆံလၢ ကလဲၤကိးန့ၢ်စီၤအ့ၤလံယၤအဂီၢ်န့ၣ်လီၤ. သုးခိၣ်န့ၣ်ထံၣ်ဘၣ်စီၤအ့ၤလံယၤလၢအဆ့ၣ်နီၤဝဲလၢတၢ်လူၢ်ဒီ ခိၣ်ဒီးစံးဘၣ်အီၤ, “ကစၢ်ယွၤအပှၤကညီဧၢ, စီၤပၤဟ့ၣ်လီၤအကလုၢ်လၢနကဟဲက့ၤလီၤန့ၣ်လီၤ.”",
			"10": "<sup>10</sup> စီၤအ့ၤလံယၤစံးဆၢဝဲဒၣ်, “ယမ့မ့ၢ်ကစၢ်ယွၤအပှၤကညီ တဂၤဒီးမ်မ့ၣ်အူဟဲလီၤလၢမူခိၣ်ဒီးအီၣ်ကွံာ်နၤဒီးနပှၤ ခဲလၢာ်န့ၣ်တက့ၢ်.” ဒီးမ့ၣ်အူဟဲလီၤတကီၢ်ခါဒီးအီၣ်ကွံာ်သုးခိၣ်န့ၣ်ဒီးအပှၤခဲလၢာ်န့ၣ်လီၤ.",
			"11": "<sup>11</sup> စီၤပၤဆှၢလီၤသုးခိၣ်အဂၤတဂၤဃုာ်ဒီးပှၤအဂၤယဲၢ်ဆံလၢအလဲၤ ထီၣ်ဆူတၢ်လူၢ်ဒီခိၣ်ဒီးစံးဘၣ်စီၤအ့ၤလံယၤ, “ကစၢ်ယွၤအပှၤကညီဧၢ, စီၤပၤဟ့ၣ်လီၤအကလုၢ်လၢနကဟဲက့ၤလီၤတဘျီဃီန့ၣ်လီၤ.”",
			"12": "<sup>12</sup> စီၤအ့ၤလံယၤစံးဆၢဝဲဒၣ်, “ယမ့မ့ၢ်ကစၢ်ယွၤအပှၤကညီ တဂၤန့ၣ်ဒီးမ်မ့ၣ်အူဟဲလီၤလၢမူခိၣ်ဒီးအီၣ်ကွံာ်နၤဒီး နပှၤတဖၣ်န့ၣ်တက့ၢ်.” တဘျီဃီဖဲန့ၣ်ကစၢ်ယွၤအမ့ၣ်အူဟဲလီၤဒီးအီၣ်ကွံာ်သုးခိၣ် န့ၣ်ဒီးအပှၤတဖၣ်လီၤ.",
			"13": "<sup>13</sup> မၤကဒီးတဘျီ, စီၤပၤဆှၢလီၤသုးခိၣ်တဂၤဒီးပှၤအဂၤယဲၢ်ဆံ န့ၣ်လီၤ. အဝဲလဲၤထီၣ်ဆူတၢ်လူၢ်ဒီခိၣ်, ဒီးတီၤလီၤကဒွံ ကျိာ်လၢစီၤအ့ၤလံယၤအမဲာ်ညါဒီးဃ့ကညးအီၤဒ်အံၤ, “ကစၢ်ယွၤအပှၤကညီဧၢ, သူၣ်ကညီၤသးကညီၤယၤဒီးယပှၤတဖၣ်န့ၣ်တ က့ၢ်. မၤပူၤဖျဲးပသးသမူတဖၣ်တက့ၢ်.",
			"14": "<sup>14</sup> သုးခိၣ်အဂၤခံဂၤဒီးအဝဲသ့ၣ်အပှၤတဖၣ်ဘၣ်တၢ်အီၣ်သံကွံာ်လၢ မ့ၣ်အူလၢအဟဲလီၤလၢမူခိၣ်န့ၣ်လီၤ. ဘၣ်ဆၣ်ဝံသးစူၤသူၣ်ကညီၤသးကညီၤယၤတက့ၢ်.”",
			"15": "<sup>15</sup> ယွၤအကလူးတဂၤစံးဘၣ်စီၤအ့ၤလံယၤဒ်အံၤ, “လဲၤလီၤဒီးအီၤဒီးပျံၤတၢ်တဂ့ၤ,” လၢတၢ်န့ၣ်အဃိစီၤအ့ၤလံယၤလဲၤတၢ်ဒီးသုးခိၣ်တဂၤန့ၣ်ဆူ စီၤပၤအအိၣ်,",
			"16": "<sup>16</sup> ဒီးစံးဘၣ်အီၤ, “အအံၤမ့ၢ်တၢ်လၢယွၤစံးဝဲလီၤ. မ့ၢ်လၢနဆှၢလီၤပှၤစိာ်တၢ်ကစီၣ်တဖၣ်ဆူပှၤဧ့ကြိၣ်ဖိအကစၢ်ဘဧၤ လးစဘူာ်အအိၣ်လၢကဃ့တၢ်ဟ့ၣ်ကူၣ်အဃိ, တၢ်မၤအသးဒ်သိးကစၢ်တအိၣ်နီတဂၤလၢကီၢ်အံၣ်စရ့လးအပူၤလၢ နကဃ့တၢ်ဟ့ၣ်ကူၣ်ဘၣ်လီၤ. အဃိဒီးနတဘျါက့ၤဘၣ်. နကသံလီၤ.”",
			"17": "<sup>17</sup> စီၤပၤအဃၤစယၤသံဝဲဒ်ယွၤစံးတ့ၢ်ဝဲခီဖျိစီၤအ့ၤလံယၤန့ၣ်လီၤ. စီၤအဃၤစယၤအဖိခွါတအိၣ်နီတဂၤဘၣ်. လၢတၢ်န့ၣ်အဃိအဝဲအဒီပုၢ်ဝဲၢ်ခွါစီၤယဟိရၣ်ကဲထီၣ်စီၤပၤ လၢအဝဲအလီၢ်, ဖဲစီၤယဟိၡၤဖးအဖိခွါ, ကီၢ်ယူဒၤအစီၤပၤ, စီၤယဟိရၣ်ကဲစီၤပၤပှဲၤထီၣ်ခံနံၣ်တနံၣ်အကတီၢ်န့ၣ်လီၤ.",
			"18": "<sup>18</sup> ကယဲၢ်တၢ်အဂၤလၢစီၤပၤအဃၤစယၤမၤဝဲန့ၣ်, ဘၣ်တၢ်ကွဲးနီၣ်ကွဲးဃါအီၤလၢကီၢ်အံၣ်စရ့လး အစီၤပၤတဖၣ်အလံာ်တၢ်စံၣ်စိၤတဲစိၤအပူၤန့ၣ်လီၤ."
		},
		"2": {
			"1": "<sup>1</sup> အကတီၢ်တုၤဃီၤဝဲဒၣ်လၢယွၤကစိာ်ထီၣ်ကွံာ်စီၤအ့ၤလံယၤဆူမူ ခိၣ်လၢကလံၤသဝံးတခါအပူၤန့ၣ်လီၤ. စီၤအ့ၤလံယၤဒီးစီၤအလံၤၡါဟးထီၣ်ဝဲလၢဝ့ၢ်ကံးလကၤလး,",
			"2": "<sup>2</sup> ဒီးဖဲအလဲၤတၢ်အခါန့ၣ်, စီၤအ့ၤလံယၤစံးဘၣ်စီၤအလံၤၡါ, “ခဲအံၤအိၣ်တ့ၢ်ဖဲအံၤတက့ၢ်. ယွၤမၤလိာ်တ့ၢ်ယၤလၢယကဘၣ်လဲၤဆူဝ့ၢ်ဘ့ၤသ့လးန့ၣ်လီၤ.” ဘၣ်ဆၣ်စီၤအလံၤၡါစံးဆၢဝဲဒၣ်, “လၢယတၢ်သးတီအပူၤ, ယဆိၣ်တၢ်ဒီးယွၤလၢအမူဝဲတဂၤဒီးနၤလၢယတဟးဖးဒီးနၤဘၣ်.” လၢတၢ်န့ၣ်အဃိအဝဲသ့ၣ်လဲၤသကိးဝဲဆူဝ့ၢ်ဘ့ၤသ့လးန့ၣ်လီၤ.",
			"3": "<sup>3</sup> ဝံလၢအအိၣ်ဆိးဖဲန့ၣ်တဖုလဲၤဆူစီၤအလံၤၡါအအိၣ်ဒီးသံကွၢ် အီၤ, “တနံၤညါအံၤယွၤကဟံးထီၣ်ကွံာ်နကစၢ်လၢနအိၣ်န့ၣ်, မ့ၢ်နသ့ၣ်ညါကစီဒီဧါ.” စီၤအလံၤၡါစံးဆၢဝဲ, “မ့ၢ်, ယသ့ၣ်ညါယဲလီၤ. ဘၣ်ဆၣ်မ်ပသုတကတိၤတၢ်ဂ့ၢ်န့ၣ်တဂ့ၤ.”",
			"4": "<sup>4</sup> အန့ၣ်ဝံၤဒီး, စီၤအ့ၤလံယၤစံးဘၣ်စီၤအလံၤၡါ, “ခဲအံၤအိၣ်တ့ၢ်ဖဲအံၤတက့ၢ်. ယွၤမၤလိာ်တ့ၢ်ယၤလၢယကဘၣ် လဲၤဆူဝ့ၢ်ယရံၤဃိန့ၣ်လီၤ.” ဘၣ်ဆၣ်စီၤအလံၤၡါစံးဆၢဝဲဒၣ်, “လၢယတၢ်သးတီအပူၤယဆိၣ်တၢ်ဒီးယွၤလၢအမူဝဲတဂၤဒီးနၤလၢ ယတဟးဖးဒီးနၤဘၣ်.” လၢတၢ်န့ၣ်အဃိလဲၤသကိးဝဲဆူဝ့ၢ်ယရံၤဃိန့ၣ်လီၤ.",
			"5": "<sup>5</sup> ဝံတဖုလၢအအိၣ်ဆိးဖဲန့ၣ်လဲၤဆူစီၤအလံၤၡါအအိၣ်ဒီးသံကွၢ် အီၤ, “တနံၤညါအံၤယွၤကဟံးထီၣ်ကွံာ်နကစၢ်လၢနအိၣ်န့ၣ်မ့ၢ်နသ့ၣ် ညါကစီၤဒီဧါ.” စီၤအလံၤၡါစံးဆၢဝဲဒၣ်, “မ့ၢ်, ဘၣ်ဆၣ်မ်ပသုတကတိၤတၢ်ဂ့ၢ် န့ၣ်တဂ့ၤ.”",
			"6": "<sup>6</sup> အန့ၣ်ဝံၤဒီး, စီၤအ့ၤလံယၤစံးဘၣ်စီၤအလံၤၡါ, “ခဲအံၤအိၣ်တ့ၢ်ဖဲအံၤတက့ၢ်, ယွၤမၤလိာ်တ့ၢ်ယၤလၢယကဘၣ် လဲၤဆူထံကျိယၢ်ဒ့ၣ်န့ၣ်လီၤ.” ဘၣ်ဆၣ်စီၤအလံၤၡါစံးဆၢအီၤ, “လၢယတၢ်သးတီအပူၤယဆိၣ်တၢ် ဒီးယွၤလၢအမူဝဲတဂၤဒီးနၤလၢယတဟးဖးဒီးနၤန့ၣ်ဘၣ်.” လၢတၢ်န့ၣ်အဃိအဝဲသ့ၣ်လဲၤတၢ်ဆူညါ,",
			"7": "<sup>7</sup> ဒီးဝံအဂၤယဲၢ်ဆံပိာ်ထီၣ်အဝဲသ့ၣ်အခံဆူထံကျိယၢ်ဒ့ၣ်န့ၣ် လီၤ. စီၤအ့ၤလံယၤဒီးစီၤအလံၤၡါအိၣ်ကတီၢ်ဝဲဖဲထံကျိယၢ်ဒ့ၣ်အနံၤ, ဒီးဝံအဂၤယဲၢ်ဆံအိၣ်ကတီၢ်ဝဲတယံၤတဘူးဒီးအဝဲသ့ၣ်န့ၣ်လီၤ.",
			"8": "<sup>8</sup> အန့ၣ်ဒီး, စီၤအ့ၤလံယၤဘ့ၣ်လီၤအဆ့ကၤဖးဒိၣ်ဒီးထူထီၣ်ဝဲ ဒီးတီၢ်ထံလၢဆ့ကၤန့ၣ်, ဒီးထံသ့ၣ်ဖးကွံာ်ဝဲနီၤဖးကွံာ်အသးခံခီဒီးအဝဲဒီးစီၤ အလံၤၡါခီဂာ်ဝဲဆူထံကျိအဝၢ်ဘးခီလၢခိန့ၣ်လီၤ.",
			"9": "<sup>9</sup> ဖဲန့ၣ်စီၤအ့ၤလံယၤစံးဘၣ်စီၤအလံၤၡါ, “တချုးလၢယဘၣ်တၢ် စိာ်ထီၣ်ကွံာ်ဒံးယၤန့ၣ်, တဲယၤတၢ်လၢယကဘၣ်မၤလၢနဂီၢ်န့ၣ်တ က့ၢ်.” စီၤအလံၤၡါစံးဆၢဝဲဒၣ်, “မ်နသးအတၢ်စိတၢ်ကမီၤခံစး ကလီၤဘၣ်လၢယလိၤတက့ၢ်.”",
			"10": "<sup>10</sup> စီၤအ့ၤလံယၤစံးဆၢဝဲဒၣ်, “တၢ်အံၤမ့ၢ်တၢ်သကွံၢ်ကညးအကီ တမံၤလၢယကဟ့ၣ်နၤအဂီၢ်န့ၣ်လီၤ. ဘၣ်ဆၣ်ဖဲယဘၣ်တၢ်စိာ်ထီၣ်ကွံာ်ယၤလၢနအိၣ်န့ၣ်, နမ့ၢ်ထံၣ်ယၤဒီးနကဒိးန့ၢ်ဘၣ်အီၤလီၤ. နမ့ၢ်တထံၣ်ယၤဘၣ်ဒီး နတဒိးန့ၢ်ဘၣ်အီၤဘၣ်.”",
			"11": "<sup>11</sup> အဝဲသ့ၣ်လဲၤတၢ်တခီခီကတိၤသကိးတၢ်တခီခီန့ၣ်လီၤ. သတူၢ်ကလာ်, လ့ၣ်ကဟၣ်မ့ၣ်အူလၢအဘၣ်တၢ်ထုးအီၤလၢကသ့ၣ်မ့ၣ်အူ တဖၣ်ဟဲလီၤသတူၢ်ကလာ်လၢအဝဲသ့ၣ်အဘၢၣ်စၢၤ, ဒီးစီၤအ့ၤလံယၤဘၣ်တၢ်စိာ်ထီၣ်ကွံာ်အီၤဆူမူခိၣ်လၢကလံၤ သဝံးအပူၤန့ၣ်လီၤ.",
			"12": "<sup>12</sup> စီၤအလံၤၡါထံၣ်တၢ်အံၤဒီးကိးထီၣ်ဝဲဆူစီၤအ့ၤလံယၤအ အိၣ်, “ယပၢ်ဧၢ, ယပၢ်ဧၢ, ပှၤအဆူၣ်တဂၤလၢအကဟုကယာ်တ့ၢ်ကီၢ်အံၣ်စရ့ လးဧၢ, နဘၣ်တၢ်ဟံးထီၣ်ကွံာ်နၤလံ.” ဒီးစီၤအလံၤၡါတထံၣ်ဘၣ်ကဒီးလၢၤစီၤအ့ၤလံယၤနီတစုလၢၤဘၣ်. လၢတၢ်သူၣ်အုးသးအုးအပူၤန့ၣ်စီၤအလံၤၡါဖှီယာ်ကွံာ်အဆ့ဖး ဒိၣ်ခံခီန့ၣ်လီၤ.",
			"13": "<sup>13</sup> အန့ၣ်ဝံၤဒီး, အဝဲထၢထီၣ်စီၤအ့ၤလံယၤအဆ့ကၤဖးဒိၣ်လၢအဟဲ လီၤတဲာ်လၢအအိၣ်, ဒီးက့ၤကဒါက့ၤဝဲဒီးဆၢထၢၣ်ဝဲဖဲ ထံကျိယၢ်ဒ့ၣ်အနံၤန့ၣ်လီၤ.",
			"14": "<sup>14</sup> အဝဲတီၢ်ထံလၢစီၤအ့ၤလံယၤအဆ့ကၤဖးဒိၣ်န့ၣ်ဒီးစံးဝဲဒၣ်, “ယွၤ, စီၤအ့ၤလံယၤအကစၢ်ယွၤန့ၣ်အိၣ်ဖဲလဲၣ်.” အန့ၣ်ဝံၤဒီးအဝဲတီၢ်ကဒီးထံဒီးထံန့ၣ်နီၤဖးကွံာ်အသးခံ ခီဒီးအဝဲလဲၤခီဂာ်ဝဲဆူထံကျိအဝၢ်ဘးခီန့ၣ်လီၤ.",
			"15": "<sup>15</sup> ဝံအဂၤယဲၢ်ဆံလၢဝ့ၢ်ယရံၤဃိထံၣ်အီၤဒီးစံးဝဲဒၣ်, “စီၤအ့ၤလံယၤအသးအစိကမီၤလီၤဘၣ်လၢစီၤအလံၤၡါအလိၤန့ၣ် လံ.” အဝဲသ့ၣ်လဲၤဒ်သိးကသဂၢၢ်အီၤဒီးတီၤလီၤဝဲလၢအမဲာ်ညါ,",
			"16": "<sup>16</sup> ဒီးစံးဝဲဒၣ်, “ဖဲအံၤပအိၣ်ပဝဲပှၤအဂၤယဲၢ်ဆံ, ခဲလၢာ်ထဲပှၤအဂံၢ်ဆူၣ်ဘါဆူၣ်တဖၣ်န့ၣ်လီၤ. မ်ပလဲၤဒီးဃုထံၣ်န့ၢ်က့ၤနကစၢ်တက့ၢ်. ဘၣ်သ့ၣ်သ့ၣ်ယွၤအသး စိာ်ထီၣ်အီၤဒီးကပာ်တီၢ်အီၤလၢကစၢၢ်ကလိအဒီခိၣ်တတီၤတီၤမ့ တမ့ၢ်တပူၤပူၤလၢတြီၤလာ်န့ၣ်လီၤ.” စီၤအလံၤၡါစံးဆၢဝဲဒၣ်, “တမ့ၢ်ဘၣ်. သုတဘၣ်လဲၤဘၣ်.”",
			"17": "<sup>17</sup> ဘၣ်ဆၣ်အဝဲသ့ၣ်တဲအီၤသပှၢ်ပှၢ်တုၤစီၤအလံၤၡါဟ့ၣ်အဝဲသ့ၣ်တၢ် ပျဲလၢကလဲၤဝဲဒၣ်န့ၣ်လီၤ. ပှၤအဂၤယဲၢ်ဆံန့ၣ်လဲၤဒီးဃုတၢ်လၢကစၢၢ်ကလိအဒီခိၣ်မ့ၢ်ဂ့ၤ, လၢတြီၤခိၣ်တြီၤလာ်မ့ၢ်ဂ့ၤလၢသၢသီအတီၢ်ပူၤဘၣ်ဆၣ်ဒီးတထံၣ် ဘၣ်စီၤအ့ၤလံယၤန့ၣ်ဘၣ်.",
			"18": "<sup>18</sup> ဝံၤဒီး, အဝဲသ့ၣ်ဟဲက့ၤကဒါက့ၤဆူစီၤအလံၤၡါအအိၣ်, လၢအအိၣ်ခိးအဝဲသ့ၣ်ဖဲဝ့ၢ်ယရံၤဃိန့ၣ်လီၤ. ဒီးစီၤအလံၤၡါစံးဘၣ်အဝဲသ့ၣ်, “ယတဲသုလၢလဲၤတဂ့ၤ, တမ့ၢ်ဘၣ်ဧါ.”",
			"19": "<sup>19</sup> ပှၤတနီၤလၢဝ့ၢ်ယရံၤဃိလဲၤဆူစီၤအလံၤၡါအအိၣ်ဒီးစံးဝဲ ဒၣ်, “တၢ်ဒိၣ်ဧၢ, ဒ်နသ့ၣ်ညါနဲအသိးဝ့ၢ်အံၤမ့ၢ်ဝ့ၢ်လၢအဂ့ၤ တဖျၢၣ်လီၤ. ဘၣ်ဆၣ်ထံတဂ့ၤဘၣ်ဒီးဒုးအိၣ်ထီၣ်တၢ်တကဲထီၣ်ကဲထီမ့ၢ်ဂ့ၤ, ပိာ်မုၣ်တဖၣ်အတၢ်ဟုးဟးဂီၤမ့ၢ်ဂ့ၤန့ၣ်လီၤ.",
			"20": "<sup>20</sup> စီၤအလံၤၡါမၤလိာ်ဝဲ, “တ့ၢ်နုာ်အံသၣ်တစဲးလၢလီခီအသီ တဖျၢၣ်အပူၤဒီးဟဲစိာ်အီၤဆူယအိၣ်တက့ၢ်.” ဒီးအဝဲသ့ၣ်ဟဲစိာ်ဆူအအိၣ်,",
			"21": "<sup>21</sup> ဒီးအဝဲလဲၤဝဲဆူထံထီၣ်ပၢၢ်, တ့ၢ်လီၤအံသၣ်ဆူထံကျါဒီး စံးဝဲဒၣ်, “အအံၤမ့ၢ်တၢ်လၢယွၤစံးဝဲလီၤ. ယမၤကဆှီထီၣ်ထံလံ, တဒုးအိၣ်ထီၣ်လၢၤတၢ်သံမ့ၢ်ဂ့ၤ, ပိာ်မုၣ်တဖၣ်အတၢ်ဟုးဟးဂီၤမ့ၢ်ဂ့ၤနီတစုလၢၤဘၣ်.”",
			"22": "<sup>22</sup> ဒီးစးထီၣ်လၢန့ၣ်လံၤလံၤထံန့ၣ်ကဆှီထီၣ်ဝဲဒ်စီၤအလံၤၡါ စံးတ့ၢ်လၢကမ့ၢ်ဝဲအသိးန့ၣ်လီၤ.",
			"23": "<sup>23</sup> စီၤအလံၤၡါဟးထီၣ်လၢဝ့ၢ်ယရံၤဃိဒ်သိးကလဲၤဝဲဆူဝ့ၢ်ဘ့ၤသ့ လးဒီးလၢကျဲန့ၣ်ဖိသၣ်ပိာ်ခွါတနီၤဟဲထီၣ်လၢဝ့ၢ်ပူၤ, ဒီးမၤကလိာ်ကလာ်အီၤဒီးကိးထီၣ်ဝဲဒၣ်, “ပှၤကျၤခိၣ်ဧၢ, ဟးထီၣ်ကွံာ်ဖဲအံၤတက့ၢ်,” န့ၣ်လီၤ.",
			"24": "<sup>24</sup> စီၤအလံၤၡါဃၣ်တရံးအသးဒီးကွၢ်ဒီးဆိၣ်အၢအီၤလၢယွၤအမံၤ အပူၤန့ၣ်လီၤ. တုၤနုၤတစု, တၤသူမိၢ်ခံဒုဟဲထီၣ်လၢသ့ၣ်ပှၢ်အကျါဒီးအ့ၣ် ဖှီလီၤကလဲကွံာ်ဖိသၣ်ပိာ်ခွါလွံၢ်ဆံခံဂၤန့ၣ်လီၤ.",
			"25": "<sup>25</sup> စီၤအလံၤၡါလဲၤဆူညါဆူကစၢၢ်ကၢ်မ့ၤလးအလိၤ, ဒီးလၢခံဟဲက့ၤကဒါက့ၤဆူၡၤမရံန့ၣ်လီၤ."
		},
		"3": {
			"1": "<sup>1</sup> လၢကီၢ်ယူဒၤအစီၤပၤစီၤယဟိၡၤဖးပၢတၢ်တဆံဃိးနံၣ်တနံၣ် အပူၤန့ၣ်, စီၤအၤဃာ်အဖိခွါစီၤယဟိရၣ်, ကဲထီၣ်ကီၢ်အံၣ်စရ့လးအစီၤပၤ ဒီးအဝဲပၢတၢ်လၢဝ့ၢ်ၡၤမရံအပူၤတဆံခံနံၣ်န့ၣ်လီၤ.",
			"2": "<sup>2</sup> အဝဲမၤတ့ၢ်တၢ်ဒဲးဘးထီဒါယွၤဘၣ်ဆၣ်, အဝဲတအၢထဲသိးဒီးအပၢ် မ့ၢ်ဂ့ၤ, အမိၢ်နီၢ်အံၤစ့ဘ့ၤလးမ့ၢ်ဂ့ၤန့ၣ်ဘၣ်. အဝဲထုးလီၤပှီၢ်ကွံာ်တၢ်ဂီၤတၢ်ဖီၣ်လၢအပၢ်ပာ်ထီၣ်တ့ၢ်ဝဲလၢ တၢ်ကဘါထီၣ်ဘဧၤလးအဂီၢ်န့ၣ်လီၤ.",
			"3": "<sup>3</sup> မ့ၢ်နာ်သက့ဒ်န့ၣ်ဒီး, ဒ်စီၤနဘးအဖိခွါစီၤပၤယၤရၤဘၣ်လၢအ ကဲစီၤပၤလၢအဝဲအမဲာ်ညါတဂၤအသိးန့ၣ်, အဝဲဆှၢဃီၤကီၢ်အံၣ်စရ့ လးဆူတၢ်ဒဲးဘးအပူၤဒီးတဆိကတီၢ်ဘၣ်ဝဲဘၣ်.",
			"4": "<sup>4</sup> ကီၢ်မိၤအးအစီၤပၤမ့ၡၤဘုၣ်ဝဲသိ, ဒီးကိးနံၣ်ဒဲးဟ့ၣ်ဝဲ သိဖိအဒုတကလီၢ်ဒီးသိအဒုတကလီၢ်အဆူၣ်ဆူကီၢ်အံၣ်စရ့လး အစီၤပၤအအိၣ်, ဒ်တၢ်ခိတၢ်သွဲအသိးန့ၣ်လီၤ.",
			"5": "<sup>5</sup> ဘၣ်ဆၣ်တုၤကီၢ်အံၣ်စရ့လးအစီၤပၤစီၤအၤဃာ်သံဝဲန့ၣ်စီၤမ့ ၡၤပူထီၣ်တၢ်ထီဒါကီၢ်အံၣ်စရ့လးလီၤ.",
			"6": "<sup>6</sup> တစုဃီဖဲန့ၣ်, စီၤပၤယဟိရၣ်ဟးထီၣ်လၢဝ့ၢ်ၡၤမရံဒီးပာ် ဖှိၣ်ထီၣ်ကယဲၢ်အသုးဖိသံၣ်ဖိခဲလၢာ်န့ၣ်လီၤ.",
			"7": "<sup>7</sup> အဝဲဆှၢလီၤတၢ်ကစီၣ်ဆူကီၢ်ယူဒၤအစီၤပၤယဟိၡၤဖးအအိၣ်ဒီး စံးဝဲဒၣ်, “ကီၢ်မိၤအးအစီၤပၤပူထီၣ်တၢ်ထီဒါယၤလံ. မ့ၢ်နကလဲၤသကိးတၢ်ဒီးယၤလၢတၢ်ဒုးထီဒါအီၤအဂီၢ်န့ၣ်ဧါ.” စီၤပၤယဟိၡၤဖးစံးဆၢဝဲဒၣ်, “ယကလဲၤလီၤ. ယအိၣ်လၢနတၢ်သုးတၢ်ကျဲၤအပူၤလီၤ. ယပှၤဂီၢ်မုၢ်ဒီးယကသ့ၣ်တဖၣ် မ့ၢ်ဒ်န့ၣ်အသိးစ့ၢ်ကီးလီၤ.",
			"8": "<sup>8</sup> ပကဃုထၢလဲၤကျဲဖဲလဲၣ်တဘိလၢပကလဲၤထီၣ်ဒုးတၢ်အဂီၢ်န့ၣ်လဲၣ်.” စီၤယဟိရၣ်စံးဆၢဝဲ, “ပကလဲၤလၢကျဲအယံၤတဘိ, ခီဖျိကီၢ်အဒိၣ်အပှၢ်မုၢ်ကနၢန့ၣ်လီၤ.”",
			"9": "<sup>9</sup> လၢတၢ်န့ၣ်အဃိစီၤပၤယဟိရၣ်ဒီးကီၢ်ယူဒၤအစီၤပၤဒီးကီၢ် အဒိၣ်အစီၤပၤတဖၣ်ဟးထီၣ်ဝဲဒၣ်လီၤ. ဖဲအဝဲသ့ၣ်လဲၤတၢ်နွံသီဝံၤအလီၢ်ခံန့ၣ်, အဝဲသ့ၣ်အထံလၢာ်ကွံာ်န့ၢ်အီၤ, ဒီးထံတအိၣ်တီၢ်နီတစဲးလၢပှၤ ကညီအဂီၢ်မ့ၢ်ဂ့ၤလၢဆၣ်ဖိကီၢ်ဖိတဖၣ်လၢအလဲၤတၢ်ဒီးအဝဲသ့ၣ် အဂီၢ်မ့ၢ်ဂ့ၤန့ၣ်ဘၣ်.",
			"10": "<sup>10</sup> စီၤပၤယဟိရၣ်စံးဝဲဒၣ်, “ဝံၤတၢ်လၢာ်လံ. ယွၤပာ်ဖှိၣ်ပဝဲသၢဂၤအံၤလၢကီၢ်မိၤအးအစီၤပၤအတၢ်သူၣ်ကညီၤ သးကညီၤအပူၤန့ၣ်လီၤ.”",
			"11": "<sup>11</sup> စီၤပၤယဟိၡၤဖးသံကွၢ်ဝဲဒၣ်, “ဖဲအံၤ, မ့ၢ်ဝံအိၣ်ဝဲတဂၤဂၤလၢပကသံကွၢ်တၢ်ဆူယွၤခီဖျိအီၤန့ၣ် ဧါ.” စီၤပၤယဟိရၣ်အသုးမုၢ်အသုးခိၣ်တဂၤစံးဆၢဝဲဒၣ်, “စီၤၡၤဖးအဖိခွါစီၤအလံၤၡါအိၣ်ဖဲအံၤလီၤ. အဝဲမ့ၢ်စီၤအ့ၤလံယၤအပှၤမၤစၢၤတၢ်န့ၣ်လီၤ.”",
			"12": "<sup>12</sup> စီၤပၤယဟိၡၤဖးစံးဆၢဝဲဒၣ်, “အဝဲမ့ၢ်ဒၣ်ဝံအမ့ၢ်အတီတဂၤ လီၤ.” လၢတၢ်န့ၣ်အဃိ, စီၤပၤသၢဂၤလဲၤဝဲဆူစီၤအလံၤၡါအအိၣ်န့ၣ် လီၤ.",
			"13": "<sup>13</sup> စီၤအလံၤၡါစံးဘၣ်ကီၢ်အံၣ်စရ့လးအစီၤပၤ, “ဘၣ်မနုၤလၢယကဘၣ်မၤစၢၤနၤန့ၣ်လဲၣ်. လဲၤဒီးသံကွၢ်တၢ်လၢ ဝံတဖၣ်လၢနပၢ်မ့ၢ်ဂ့ၤ, နမိၢ်မ့ၢ်ဂ့ၤသံကွၢ်တ့ၢ်အီၤတၢ်တက့ၢ်.” စီၤယဟိရၣ်စံးဆၢအီၤ “တမ့ၢ်ဘၣ်, ပှၤလၢအကိးဖှိၣ်ပဝဲ စီၤပၤသၢဂၤဆူကီၢ်မိၤအးအစီၤပၤအတၢ်သူၣ်ကညီၤသးကညီၤအပူၤ န့ၣ်မ့ၢ်ယွၤလီၤ.”",
			"14": "<sup>14</sup> စီၤအလံၤၡါစံးဆၢဝဲဒၣ်, “လၢယွၤလၢအမူဝဲ, လၢယမၤအတၢ်တဂၤအမံၤအပူၤန့ၣ်, ယဆိၣ်လီၤယသးလၢ, မ့တမ့ၢ်ဘၣ်လၢယပာ်ကဲဘၣ်နသိၣ်နမှံၤကီၢ်ယူဒၤအစီၤပၤယဟိၡၤ ဖးအဃိဘၣ်န့ၣ်, ယမၤဘၣ်ဃးယသးဒီးနၤအလီၢ်တအိၣ်နီတမံၤဘၣ်.",
			"15": "<sup>15</sup> ခဲကနံၣ်အံၤဟဲကိးန့ၢ်ယၤပှၤဒ့တၢ်ဖိတဂၤတက့ၢ်.” ဖဲပှၤဒ့တၢ်ဖိဒ့ထီၣ်အသီတူၢ်န့ၣ်ယွၤအစိကမီၤလီၤဘၣ်ဝဲဒၣ် လၢစီၤအလံၤၡါအလိၤ,",
			"16": "<sup>16</sup> ဒီးအဝဲစံးဝဲဒၣ်, “ယွၤစံးဒ်အံၤ, ခူၣ်လီၤတၢ်ကျိၤတဖၣ်လၢ ကယဲၢ်ထံကျိဖိလၢအဃ့ထီတဖၣ်အဖီခိၣ်တက့ၢ်.",
			"17": "<sup>17</sup> နမ့ၢ်တထံၣ်ဘၣ်တၢ်ဟဲစူၤမ့ၢ်ဂ့ၤ, ကလံၤမုၢ်မ့ၢ်ဂ့ၤနီတမံၤဘၣ် ဆၣ်, ထံကျိဖိလၢအဃ့ထီတဖၣ်အံၤကဘၣ်တၢ်မၤပှဲၤအီၤလၢထံ, ဒီးသုဝဲဒၣ်, သုဆၣ်ဖိကီၢ်ဖိလၢသုဘုၣ်အီၤ, သုဆၣ်ဖိကီၢ်ဖိတဖၣ်လၢအဝံတၢ်စိာ်တၢ်န့ၣ်, ကဒိးန့ၢ်ဘၣ်ထံအါအါကလဲာ်န့ၣ်လီၤ.”",
			"18": "<sup>18</sup> ဒီးစီၤအလံၤၡါစံးအါထီၣ်ဝဲ, “ဘၣ်ဆၣ်တၢ်အံၤမ့ၢ်တၢ်အညီ ကဒၣ်တမံၤလၢယွၤအဂီၢ်လၢကမၤဝဲန့ၣ်လီၤ. အဝဲကဟ့ၣ်လီၤစ့ၢ်ကီးသုတၢ်မၤနၢၤလၢပှၤမိၤအးဖိအဖီခိၣ်န့ၣ်လီၤ.",
			"19": "<sup>19</sup> သုကမၤနၢၤကွံာ်အဝဲသ့ၣ်အဝ့ၢ်အဃံအလၤလၢတၢ်မၤခၢၣ်သနၢၣ်အီၤတ ဖၣ်, ဒီးသုကကူာ်လီၤကွံာ်ကယဲၢ်အသ့ၣ်လၢပှၤအီၣ်အသၣ်အထူၣ်တဖၣ်, ဆွံကတံာ်ကွံာ်အထံထီၣ်ပၢၢ်ခဲလၢာ်, ဒီးမၤဟးဂီၤကွံာ်အစံာ်ဧိၤပှဲၤဧိၤလၢဟီၣ်ခိၣ်ညၣ်ထ့ၣ်ဂ့ၤခီဖျိ တၢ်မၤဘၢကွံာ်အီၤလၢလၢၢ်တဖၣ်န့ၣ်လီၤ.”",
			"20": "<sup>20</sup> မုၢ်ဆ့ၣ်ထီၣ်တနံၤ, ဖဲတၢ်ဆၢကတီၢ်လၢညီနုၢ်မုၢ်ဂီၤအတၢ်လုၢ် ထီၣ်ပာ်ထီၣ်ဘၣ်တၢ်မၤအီၤန့ၣ်, ထံဟဲယွၤလီၤဝဲဒၣ်လၢကီၢ်အဒိၣ်တခီဒီးလုၣ်ဘၢကွံာ်ဟီၣ်ခိၣ် န့ၣ်လီၤ.",
			"21": "<sup>21</sup> တုၤပှၤမိၤအးဖိတဖၣ်နၢ်ဟူဘၣ်ဝဲလၢစီၤပၤသၢဂၤဟဲဝဲလၢ ကဒုးအဝဲသ့ၣ်အဂီၢ်န့ၣ်, ကယဲၢ်ပှၤပိာ်ခွါလၢအစိာ်အစုကဝဲၤသ့တဖၣ်, စးထီၣ်လၢပှၤအသးပှၢ်ကတၢၢ်ဒီးတုၤလီၤလၢပှၤအသးစၢ်ကတၢၢ်, ဘၣ်တၢ်ကိးထီၣ်အီၤဒီးဘၣ်တၢ်ပာ်အီၤဖဲကီၢ်အဆၢန့ၣ်လီၤ.",
			"22": "<sup>22</sup> မုၢ်ဆ့ၣ်ထီၣ်တနံၤ, ဖဲအဝဲသ့ၣ်မံပၢၢ်ထီၣ်ဝဲန့ၣ်, မုၢ်အဧူၢ်အတၢ်ဆဲးကပီၤလီၤဝဲလၢထံအဖီခိၣ်န့ၣ်, ဒုးထံၣ်ပှၤမိၤအးဖိတဖၣ်လၢထံန့ၣ်ဂီၤဝဲဒ်တၢ်သွံၣ်အသိးန့ၣ်လီၤ.",
			"23": "<sup>23</sup> အဝဲသ့ၣ်စံးဝဲဒၣ်, “တၢ်အံၤမ့ၢ်တၢ်သွံၣ်လီၤ. ဒုၣ်ဒါသၢဖုအသုးမုၢ်တဖၣ်ကဒုးလိာ်ယၤလိာ်အသးဒီးမၤသံလိာ် အသးလံန့ၣ်လီၤ. မ်ပလဲၤသကိးဒီးဂုာ်န့ၢ်အဝဲသ့ၣ်သူၣ်ဒဲအလီၢ်တဖၣ်န့ၣ် တက့ၢ်.”",
			"24": "<sup>24</sup> ဘၣ်ဆၣ်ဖဲအဝဲသ့ၣ်လဲၤတုၤဝဲဆူသူၣ်ဒဲအလီၢ်န့ၣ်, ပှၤအံၣ်စရ့လးဖိတဖၣ်ဒုးအဝဲသ့ၣ်ဒီးနီၣ်ကဒါက့ၤအဝဲသ့ၣ်န့ၣ် လီၤ. ပှၤအံၣ်စရ့လးတဖၣ်လူၤထွဲအဝဲသ့ၣ်အခံ, မၤသံပှၤမိၤအးဖိ တဖၣ်,",
			"25": "<sup>25</sup> ဒီးမၤဟးဂီၤကွံာ်အဝဲသ့ၣ်အဝ့ၢ်တဖၣ်န့ၣ်လီၤ. တုၤအဝဲသ့ၣ်လဲၤခီဂာ်စံာ်ဧိၤပျီဧိၤလၢဟီၣ်ခိၣ်ညၣ်ထ့ၣ်ဂ့ၤ ဝဲန့ၣ်, ပှၤအံၣ်စရ့လးဖိကိးဂၤဒဲးကကွံာ်လီၤလၢၢ်တဂၤတဖျၢၣ်လၢအဖီ ခိၣ်, တုၤလၢ, လၢခံကတၢၢ်န့ၣ်, ကယဲၢ်စံာ်ဧိၤပှဲၤဧိၤခဲလၢာ်ဘၣ်တၢ် ကးဘၢကွံာ်အီၤန့ၣ်လီၤ. အဝဲသ့ၣ်ဆွံကတံာ်စ့ၢ်ကီးထံထီၣ်ပၢၢ်တဖၣ်ဒီးကူာ်လီၤကွံာ်သ့ၣ် အထူၣ်တဖၣ်န့ၣ်လီၤ. လၢခံကတၢၢ်ထဲဒၣ်ဝ့ၢ်ခိၣ်ကံၢ်ဃရၤၡ့းတဖျၢၣ်ဧိၤအိၣ်တီၢ်ဝဲ ဒီးပှၤခးနီၣ်ဘျုးတဖၣ်ကဝီၤဃာ်အီၤဒီးဒုးအီၤန့ၣ်လီၤ.",
			"26": "<sup>26</sup> တုၤကီၢ်မိၤအးအစီၤပၤသ့ၣ်ညါဝဲဒၣ်လၢအဝဲဃၣ်ကွံာ်လၢတၢ်ဒုး အပူၤလံန့ၣ်, အဝဲကိးထီၣ်ပှၤစိာ်နးအဂၤနွံကယၤဃုာ်ဒီးအီၤ, ဒီးကျဲးစၢးဟးထီၣ်ဆူၣ်လၢဒုၣ်ဒါတဖၣ်အကဆူး, ဒ်သိးကဃ့ၢ်ပူၤဖျဲးထီၣ်ကွံာ်ဆူကီၢ်စူၤရံအစီၤပၤအအိၣ်န့ၣ် လီၤ. ဘၣ်ဆၣ်အဝဲအတၢ်ကျဲးစၢးတကဲထီၣ်ဘၣ်.",
			"27": "<sup>27</sup> လၢတၢ်န့ၣ်အဃိအဝဲဟံးထီၣ်အဖိခွါအဒိၣ်ကတၢၢ်လၢကထီၣ်က့ၤအလီၢ် ဒ်စီၤပၤအသိးဒီးလုၢ်ထီၣ်အီၤလၢဝ့ၢ်အခိၣ်ဒူအဖီခိၣ်ဒ်တၢ်လုၢ် တမံၤအသိးဆူပှၤမိၤအးဖိအကစၢ်အအိၣ်န့ၣ်လီၤ. ပှၤအံၣ်စရ့လးဖိတဖၣ်ပျံၤတၢ်ဖုးတၢ်ဒိၣ်မးအဃိအဝဲသ့ၣ်ဂုၤ က့ၤဆူအလီၢ်ခံလၢဝ့ၢ်ပူၤ, ဒီးက့ၤကဒါက့ၤဆူအဝဲသ့ၣ်အထံကီၢ်ဒၣ်ဝဲန့ၣ်လီၤ."
		},
		"4": {
			"1": "<sup>1</sup> ကရၢဖိတဂၤလၢဝံတဖၣ်အကရူၢ်တကရူၢ်အကျါ, အမါမုၣ်ကမဲတဂၤလဲၤဝဲဆူစီၤအလံၤၡါအအိၣ်ဒီးစံးဝဲဒၣ်, “တၢ်ဒိၣ်ဧၢ, ယဝၤသံလံဝဲလံ. ဒ်နသ့ၣ်ညါနဲအသိးအဝဲမ့ၢ်ပှၤ တဂၤလၢအပျံၤကစၢ်ယွၤန့ၣ်လီၤ. ဘၣ်ဆၣ်ခဲကနံၣ်အံၤပှၤတဂၤလၢအလဲၤဟံးန့ၢ်လိၢ်ဝဲအစ့န့ၣ်, ဟဲဝဲဒ်သိးကဟံးထီၣ်ကွံာ်ယဖိခွါခံဂၤ, ဒ်ကုၢ်တဖၣ်အသိးလၢတၢ် လိးက့ၤယဝၤအဒ့ၣ်ကမၢ်အဂီၢ်န့ၣ်လီၤ.”",
			"2": "<sup>2</sup> စီၤအလံၤၡါသံကွၢ်ဝဲဒၣ်, “ယကဘၣ်မၤန့ၢ်နၤတၢ်မနုၤလဲၣ်. တဲဘၣ်ယၤတက့ၢ်. လၢနဟံၣ်န့ၣ်တၢ်မနုၤအိၣ်လဲၣ်.” ပိာ်မုၣ်စံးဆၢအီၤ, “တၢ်အဂၤတအိၣ်နီတမံၤဘၣ်. အိၣ်ဒၣ်ထဲသ့ၣ်စၤယံးအသိ, အကိဆံးဖိတဖျၢၣ်ဧိၤန့ၣ်လီၤ.”",
			"3": "<sup>3</sup> စီၤအလံၤၡါတဲဘၣ်အီၤ, “လဲၤဆူပှၤလၢနဃၢၤတဖၣ်အအိၣ်ဒီးဃ့ လိၢ်န့ၢ်ကိအိၣ်ကလီတဖၣ်အါဝဲ, တသ့ဖဲအသ့တက့ၢ်.",
			"4": "<sup>4</sup> ဝံၤဒီး, နၤဒီးနဖိခွါတဖၣ်လဲၤနုာ်ဆူဟံၣ်ပူၤ, ကးတံာ်ဃာ်ပဲတြီဒီးစးထီၣ်လူလီၤသိဆူကိတဖၣ်အပူၤတက့ၢ်. တုၤအပှဲၤတဖျၢၣ်ဒီးပာ်ကွံာ်အီၤဆူတၢ်ကပၤပှီၢ်ပှီၢ်တက့ၢ်.”",
			"5": "<sup>5</sup> လၢတၢ်န့ၣ်အဃိ, ပိာ်မုၣ်န့ၣ်လဲၤနုာ်ဆူအဟံၣ်ပူၤဃုာ်ဒီးအဖိ ခွါတဖၣ်, ဒီးကးတံာ်ပဲတြီဒီးဟံးထီၣ်သ့ၣ်စၤယံးအသိကိအဆံးတဖျၢၣ် န့ၣ်ဒီးလူလီၤသိဆူကိတဖၣ်အပူၤ, ဒ်အဖိခွါဟဲက့ၤစိာ်န့ၢ်အီၤအသိးန့ၣ်လီၤ.",
			"6": "<sup>6</sup> တုၤအဝဲသ့ၣ်မၤပှဲၤကိခဲလၢာ်ဝံၤန့ၣ်, ပိာ်မုၣ်န့ၣ်သံကွၢ်ဝဲ မ့ၢ်ကိအဂၤအိၣ်ဒံးဧါ. အဖိခွါအကျါတဂၤစံးဆၢဝဲ, ကိအဝဲန့ၣ်မ့ၢ်ကိလၢခံကတၢၢ်တဖျၢၣ်န့ၣ်လီၤ. ဒီးသ့ၣ်စၤယံးအသိဆိကတီၢ်ယွၤလီၤဝဲဒၣ်န့ၣ်လီၤ.",
			"7": "<sup>7</sup> အဝဲလဲၤကဒါက့ၤဝဲဆူဝံအလံၤၡါအအိၣ်ဒီးဝံအလံၤၡါစံးဘၣ် အီၤ, “ဆါကွံာ်သ့ၣ်စၤယံးအသိန့ၣ်, ဒီးလိးတူာ်ကွံာ်နကမၢ်ခဲလၢာ်, ဒီးစ့ကအိၣ်တ့ၢ်ဒံးလၢကလၢဝဲလၢနၤဒီးနဖိခွါတဖၣ်, ကသူဝဲဆူညါအဂီၢ်န့ၣ်လီၤ.”",
			"8": "<sup>8</sup> ဘၣ်မုၢ်တနံၤ, စီၤအလံၤၡါလဲၤဝဲဒၣ်ဆူဝ့ၢ်ၡူန့ၣ်, ဖဲပိာ်မုၣ်ထူးတီၤတဂၤအိၣ်ဆိးဝဲန့ၣ်လီၤ. ပိာ်မုၣ်န့ၣ်ကွဲဃီၤအီၤဆူတၢ်အီၣ်တဘျီ, ဒီးစးထီၣ်ဖဲန့ၣ်, ဖဲအလဲၤဝဲဆူဝ့ၢ်ၡူန့ၣ်ကိးဘျီဒဲးန့ၣ်, အဝဲကအီၣ်တၢ်ဖဲပိာ်မုၣ်န့ၣ်အဟံၣ်လီၤ.",
			"9": "<sup>9</sup> ပိာ်မုၣ်န့ၣ်စံးဘၣ်အဝၤ, “ယသ့ၣ်ညါသပှၢ်တၢၢ်လၢ, ပှၤလၢအဟဲညီနုၢ်ဖဲအံၤတဂၤန့ၣ်, မ့ၢ်ပှၤစီဆှံတဂၤန့ၣ်လီၤ.",
			"10": "<sup>10</sup> မ်ပဘှီထီၣ်ဒၢးအဆံးဖိတဖျၢၣ်လၢဟံၣ်ခိၣ်ဒုးအဖီခိၣ်, ပာ်လီၤလီၢ်မံခးတဖျၢၣ်, စီၢ်နီၤခိၣ်တဖျၢၣ်ဒီးမ့ၣ်အူဒၢ တဖျၢၣ်လၢအပူၤ, ဒ်သိးဖဲအဝဲဟဲအိၣ်သကိးပှၤတဘျီ လၢ်လၢ်န့ၣ်အိၣ်ဆိးဝဲကသ့အဂီၢ်တက့ၢ်.”",
			"11": "<sup>11</sup> ဘၣ်မုၢ်တနံၤန့ၣ်, စီၤအလံၤၡါဟဲက့ၤကဒါက့ၤဆူဝ့ၢ်ၡူန့ၣ် ဒီးလဲၤထီၣ်ဆူအဒၢးပူၤ, လၢကအိၣ်ဘှံးအိၣ်သါအဂီၢ်န့ၣ်လီၤ.",
			"12": "<sup>12</sup> အဝဲမၢအခ့အပှၤစီၤက့ၤဃစံလၢကလဲၤကိးန့ၢ်အီၤပိာ်မုၣ်အံၤ န့ၣ်လီၤ. ဖဲပိာ်မုၣ်န့ၣ်ဟဲဝဲဒီး,",
			"13": "<sup>13</sup> စီၤအလံၤၡါစံးဘၣ်စီၤက့ၤဃစံ, “သံကွၢ်ပိာ်မုၣ်အံၤလၢ, လၢတၢ်မၤဆၢက့ၤကယဲၢ်တၢ်လၢအဝဲမၤပှဲၤန့ၢ်ပတၢ်လိၣ်တဖၣ်အဂီၢ်, မ့ၢ်ယမၤတၢ်မနုၤသ့လၢအဝဲအဂီၢ်န့ၣ်လဲၣ်. ဘၣ်သ့ၣ်သ့ၣ်အဝဲကအဲၣ်ဒိးဝဲလၢယကလဲၤန့ၢ်အီၤဆူစီၤပၤအအိၣ် မ့ၢ်ဂ့ၤ, ဆူသုးခိၣ်ခိၣ်ကျၢၢ်အအိၣ်မ့ၢ်ဂ့ၤ, လၢတၢ်ကတိၤဂ့ၤအီၤအဂီၢ်န့ၣ်လီၤ.” ပိာ်မုၣ်န့ၣ်စံးဆၢဝဲ, “လၢယပှၤဂီၢ်မုၢ်ဒၣ်ယဲအကျါန့ၣ်, တၢ်လၢပှဲၤလၢယဂီၢ်ခဲလၢာ်လီၤ.”",
			"14": "<sup>14</sup> စီၤအလံၤၡါသံကွၢ်စီၤက့ၤဃစံ, “မ့မ့ၢ်ဒ်န့ၣ်ဒီး, ယမၤတၢ်မနုၤလၢအဝဲအဂီၢ်သ့လဲၣ်.” အဝဲစံးဆၢဝဲဒၣ်, “ဂ့ၤလံ. အဝဲတအိၣ်ဒီးအဖိခွါနီတဂၤဘၣ်. ဒီးအဝၤမ့ၢ်ပှၤတဂၤလၢအသးပှၢ်လံန့ၣ်လီၤ.”",
			"15": "<sup>15</sup> စီၤအလံၤၡါမၤလိာ်ဝဲ, “တဲဘၣ်အီၤလၢအကဟဲဖဲအံၤတက့ၢ်.” ပိာ်မုၣ်န့ၣ်ဟဲဒီးဆၢထၢၣ်လၢကျဲစၢၤအခီၣ်ထံး,",
			"16": "<sup>16</sup> ဒီးစီၤအလံၤၡါစံးဘၣ်အီၤ, “ဆူညါတနံၣ်တုၤအကတီၢ်ဒ်အံၤ န့ၣ်, နကစိာ်ဘၣ်နဖိခွါတဂၤလၢနစုတီၤလိၤန့ၣ်လီၤ.” ပိာ်မုၣ်န့ၣ်စံးဆၢအီၤ, “တၢ်ဒိၣ်ဧၢ, နမ့ၢ်ကစၢ်ယွၤအပှၤကညီ တဂၤလီၤ. ဝံသးစူၤလီယၤတဂ့ၤ.”",
			"17": "<sup>17</sup> ဘၣ်ဆၣ်ဒီးဒ်စီၤအလံၤၡါစံးတ့ၢ်ဝဲအသိးန့ၣ်, ဆူညါတနံၣ်, အကတီၢ်ဒ်သိးအံၤန့ၣ်ပိာ်မုၣ်အံၤဆံးစၢ်န့ၢ်အဖိခွါတဂၤန့ၣ် လီၤ.",
			"18": "<sup>18</sup> စှၤနံၣ်ပူၤကွံာ်ဝံၤအလီၢ်ခံ, ဖဲတၢ်ကူးဘုအခါ, ဘၣ်မုၢ်တဂီၤဖိသၣ်ပိာ်ခွါအံၤဟးထီၣ်ဝဲဒ်သိးကလဲၤဆူအပၢ်အ အိၣ်, ဖဲလၢအအိၣ်ဖဲစံာ်ပျီပူၤဃုာ်ဒီးပှၤကူးဘုဖိတဖၣ်န့ၣ်လီၤ.",
			"19": "<sup>19</sup> သတူၢ်ကလာ်အဝဲကိးထီၣ်ဆူအပၢ်အအိၣ် “ယခိၣ်ဆါ” န့ၣ်လီၤ. အပၢ်စံးဘၣ်အခ့အပှၤတဂၤ, “က့ၤစိာ်ဖိသၣ်ပိာ်ခွါအံၤဆူ အမိၢ်အအိၣ်န့ၣ်တက့ၢ်.”",
			"20": "<sup>20</sup> တၢ်ခ့တၢ်ပှၤန့ၣ်က့ၤစိာ်ဖိသၣ်ပိာ်ခွါအံၤဆူအမိၢ်အအိၣ်, ဒီးအမိၢ်စိာ်အီၤဆူအကံၣ်ဖျၢၣ်ခိၣ်တုၤလီၤလၢမုၢ်ထူၣ်အကတီၢ် ဖဲအဝဲသံဝဲဒၣ်န့ၣ်လီၤ.",
			"21": "<sup>21</sup> ပိာ်မုၣ်အံၤလဲၤစိာ်ထီၣ်ဖိသၣ်ဆူစီၤအလံၤၡါအဒၢးပူၤ, ပာ်လီၤအီၤလၢစီၤအလံၤၡါအလီၢ်မံအဖီခိၣ်, ဒီးဟးထီၣ်ကွံာ်ဝဲကးတံာ်ပဲတြီလၢအလီၢ်ခံန့ၣ်လီၤ.",
			"22": "<sup>22</sup> ဝံၤဒီးအဝဲကိးအဝၤဒီးစံးဘၣ်အီၤ, “ပျဲလီၤန့ၢ်ယၤတၢ်ခ့ တၢ်ပှၤတဂၤဃုာ်ဒီးကသ့ၣ်ယီၤတဒုတက့ၢ်. ယကဘၣ်လဲၤဆူဝံအလံၤၡါအအိၣ်လီၤ. ဒီးယကဟဲက့ၤတချ့ဖဲအချ့ ဖဲယသ့န့ၣ်လီၤ.”",
			"23": "<sup>23</sup> အဝၤသံကွၢ်အီၤ, “ဘၣ်မနုၤလၢနကဘၣ်လဲၤတၢ်တနံၤအံၤန့ၣ်လဲၣ်. တနံၤအံၤတမ့ၢ်မုၢ်အိၣ်ဘှံးနံၤမ့ၢ်ဂ့ၤ, လါထီၣ်သီအနံၤအမူး မ့ၢ်ဂ့ၤန့ၣ်ဘၣ်.” ပိာ်မုၣ်န့ၣ်စံးဆၢအီၤ, “အတွးတအိၣ်ဘၣ်.”",
			"24": "<sup>24</sup> တုၤနုၤတစု, အဝဲမၢတၢ်ဂီၤကၢ်ထီၣ်ကသ့ၣ်ယီၤဝံၤဒီးမၤလိာ် တၢ်ခ့တၢ်ပှၤန့ၣ်, “ဒုးလဲၤကသ့ၣ်ယီၤအတၢ်တချ့ဖဲအချ့တက့ၢ်. ဒီးမ့တမ့ၢ်လၢယတဲနၤတၢ်နီတမံၤဘၣ်အဃိန့ၣ်, မၤဃၢလီၤအီၤတဂ့ၤ.”",
			"25": "<sup>25</sup> လၢတၢ်န့ၣ်အဃိအဝဲဟးထီၣ်ဒီးလဲၤဝဲဆူကစၢၢ်ကၢ်မ့ၤလးဖဲစီၤ အလံၤၡါအိၣ်ဝဲအလီၢ်န့ၣ်လီၤ. စီၤအလံၤၡါထံၣ်အီၤဖဲအဝဲအိၣ်ယံၤဒံးအခါ, ဒီးအဝဲစံးဘၣ်အခ့အပှၤစီၤက့ၤဃစံ, “ကွၢ်တက့ၢ်. ပိာ်မုၣ်လၢဝ့ၢ်ၡူန့ၣ်တဂၤဟဲဝဲလၢန့ၣ်လီၤ.”",
			"26": "<sup>26</sup> လဲၤချ့ချ့ဆူအအိၣ်ဒီးဃုသ့ၣ်ညါလၢ, မ့ၢ်တၢ်ခဲလၢာ်ဘၣ်လီၢ် ဘၣ်စးလၢအဝဲအဂီၢ်မ့ၢ်ဂ့ၤ, အဝဲအဝၤအဂီၢ်မ့ၢ်ဂ့ၤဒီးအဝဲ အဖိခွါအဂီၢ်မ့ၢ်ဂ့ၤကစီဒီဧါ. ဒီးပိာ်မုၣ်န့ၣ်တဲဘၣ်စီၤက့ၤဃစံလၢတၢ်ခဲလၢာ်ဘၣ်လီၢ်ဘၣ်စး ကစီဒီန့ၣ်လီၤ.",
			"27": "<sup>27</sup> ဘၣ်ဆၣ်ဒီးဖဲအဝဲဟဲတုၤဆူစီၤအလံၤၡါအအိၣ်န့ၣ်, အဝဲတီၤလီၤကဒွံကျိာ်လၢအမဲာ်ညါဒီးဖီၣ်ဃးဝဲအခီၣ်န့ၣ်လီၤ. စီၤက့ၤဃစံသါကဆီၣ်ကွံာ်အီၤ, ဘၣ်ဆၣ်စီၤအလံၤၡါစံးဝဲဒၣ်, “မၤတံာ်တာ်အီၤတဂ့ၤ. မ့ၢ်နတထံၣ်လၢအဝဲအိၣ်လၢတၢ်ကိၢ်တၢ် ဂီၤယိာ်မးအပူၤဘၣ်ဧါ. ယွၤတတဲယၤတၢ်မၤအသးဒ်လဲၣ်အဂ့ၢ်နီတမံၤဒံးဘၣ်.”",
			"28": "<sup>28</sup> ပိာ်မုၣ်န့ၣ်စံးဘၣ်အီၤ, “တၢ်ဒိၣ်ဧၢ, မ့ၢ်ယဃ့တ့ၢ်နၤလၢ နကဟ့ၣ်ယၤလၢဖိခွါတဂၤန့ၣ်ဧါ. မ့ၢ်ယတတဲတ့ၢ်နၤလၢတဘၣ်ထိၣ်ဂဲၤယတၢ်မုၢ်လၢ်တဂ့ၤန့ၣ်ဘၣ်ဧါ.”",
			"29": "<sup>29</sup> စီၤအလံၤၡါဃၣ်ဃီၤအသးဆူစီၤက့ၤဃစံအအိၣ်ဒီးစံးဝဲဒၣ်, “မၤချ့ချ့, ဟံးထီၣ်ယနီၣ်ထိးဘိဒီးလဲၤတၢ်တက့ၢ်. အိၣ်ကတီၢ်ဒ်သိးနကဆၢဂ့ၤဆၢဝါပှၤလၢနဘၣ်သဂၢၢ်အီၤနီ တဂၤတဂ့ၤ. ဒီးပှၤတဂၤဂၤမ့ၢ်ဆၢဂ့ၤဆၢဝါနၤန့ၣ်ဟံးန့ၢ်တၢ် ဆၢကတီၢ်လၢနကစံးဆၢအီၤအဂီၢ်တဂ့ၤ. လဲၤလိၤလိၤဆူဟံၣ်န့ၣ်ဒီးယနီၣ်ထိးဘိအံၤပာ်လီၤအီၤလၢဖိ သၣ်ပိာ်ခွါအလိၤတက့ၢ်.”",
			"30": "<sup>30</sup> ပိာ်မုၣ်န့ၣ်စံးဘၣ်စီၤအလံၤၡါ, “လၢယတၢ်သူၣ်တီသးလိၤအပူၤ န့ၣ်ယဆိၣ်တၢ်ဒီးယွၤလၢအမူဝဲ, ဒီးနၤလၢယတဟးဖးဒီးနၤဘၣ်.” လၢတၢ်န့ၣ်အဃိ, အဝဲသ့ၣ်ခံဂၤလိာ်စးထီၣ်က့ၤကဒါက့ၤသကိးဝဲ ဒၣ်န့ၣ်လီၤ.",
			"31": "<sup>31</sup> စီၤက့ၤဃစံလဲၤဆိတၢ်လၢညါဒီးပာ်လီၤဝဲစီၤအလံၤၡါအနီၣ် ထိးဘိလၢဖိသၣ်အလိၤ, ဘၣ်ဆၣ်ဒီးတၢ်ကလုၢ် အသီၣ်တမံၤမ့ၢ်ဂ့ၤ, တၢ်မူအပနီၣ်အဂၤတမံၤမံၤမ့ၢ်ဂ့ၤ, တဖျါဝဲဘၣ်. လၢတၢ်န့ၣ်အဃိအဝဲက့ၤကဒါက့ၤဒ်သိးကလဲၤသဂၢၢ်စီၤအလံၤၡါ ဒီးစံးဘၣ်အီၤလၢ, ဖိသၣ်ပိာ်ခွါတပၢၢ်ထီၣ်ဘၣ်န့ၣ်လီၤ.",
			"32": "<sup>32</sup> တုၤစီၤအလံၤၡါလဲၤတုၤဝဲန့ၣ်, အဝဲလဲၤနုာ်ထဲတဂၤဧိၤဆူ ဒၢးပူၤဒီးထံၣ်ဘၣ်ဖိသၣ်ပိာ်ခွါအိၣ်သံဝဲဒၣ်အိၣ်မံလီၤလၢ လီၢ်မံခးအဖီခိၣ်န့ၣ်လီၤ.",
			"33": "<sup>33</sup> စီၤအလံၤၡါကးတံာ်ပဲတြီဝံၤဘါထုကဖၣ်တၢ်ဆူယွၤအအိၣ်န့ၣ်လီၤ.",
			"34": "<sup>34</sup> အန့ၣ်ဝံၤဒီးအဝဲမံလီၤလၢဖိသၣ်ပိာ်ခွါအလိၤဒီးပာ်လီၤအထး ခိၣ်, အမဲာ်ချံတဖၣ်ဒီးအစုတဖၣ်လၢဖိသၣ်ပိာ်ခွါအထးခိၣ်, အမဲာ်ချံတဖၣ်ဒီးအစုတဖၣ်အလိၤန့ၣ်လီၤ. ဖဲအဝဲမံလီၤစူၣ်ထီၣ်အသးလၢဖိသၣ်ပိာ်ခွါအလိၤန့ၣ်, ဖိသၣ်ပိာ်ခွါအနီၢ်ခိစးထီၣ်လၢၤထီၣ်ဝဲန့ၣ်လီၤ.",
			"35": "<sup>35</sup> စီၤအလံၤၡါဂဲၤဆၢထၢၣ်, ဟးတရံးလၢဒၢးပူၤ, ဝံၤဒီးက့ၤကဒါက့ၤ, ဒီးစူၣ်ထီၣ်ကဒီးအသးလၢဖိသၣ်ပိာ်ခွါအလိၤန့ၣ်လီၤ. ဖိသၣ်ပိာ်ခွါဆဲထီၣ်ဝဲနွံဘျီဝံၤဒီးအိးထီၣ်အမဲာ်ချံတဖၣ် န့ၣ်လီၤ.",
			"36": "<sup>36</sup> စီၤအလံၤၡါကိးဃီၤစီၤက့ၤဃစံဒီးတဲဘၣ်အီၤလၢကကိးန့ၢ်ဖိ သၣ်ပိာ်ခွါအမိၢ်န့ၣ်လီၤ. ဖဲပိာ်မုၣ်န့ၣ်ဟဲနုာ်ဝဲဒီးစီၤအလံၤၡါစံးဘၣ်အီၤ, “နဖိခွါအိၣ်ဖဲအံၤလီၤ.”",
			"37": "<sup>37</sup> ပိာ်မုၣ်န့ၣ်ထိၣ်လီၤပှီၤအသးလၢစီၤအလံၤၡါအခီၣ်ထံးအိၣ်ဒီး အမဲာ်သၣ်ကျးလီၤအသးလၢဟီၣ်ခိၣ်လိၤန့ၣ်လီၤ. အန့ၣ်ဝံၤဒီးအဝဲကိးထီၣ်အဖိခွါဒီးဟးထီၣ်ကွံာ်ဝဲလီၤ.",
			"38": "<sup>38</sup> ဘၣ်တဘျီ, ဖဲတၢ်သၣ်ဝံၤလီၤဒိတမံၤမၤအသးလၢထံကီၢ်ဒီဘ့ၣ် ညါအခါန့ၣ်, စီၤအလံၤၡါဟဲက့ၤကဒါက့ၤဆူဝ့ၢ်ကံးလကၤလးန့ၣ်လီၤ. ဖဲအဝဲသိၣ်လိဝံတဖၣ်အခါန့ၣ်အဝဲတဲဘၣ်အခ့အပှၤလၢကဒိထီၣ် သပၢၤဖးဒိၣ်တဖျၢၣ်လၢမ့ၣ်အူအဖီခိၣ်ဒီးဖီန့ၢ်အဝဲသ့ၣ်ကသူ ထံတကပၢၤန့ၣ်လီၤ.",
			"39": "<sup>39</sup> အဝဲသ့ၣ်အကျါတဂၤ, ဟးထီၣ်ဝဲဆူပျီပူၤလၢကမၤန့ၢ်တၢ်ဒိးတၢ် လၣ်အဂီၢ်န့ၣ်လီၤ. အဝဲထံၣ်န့ၢ်ထံလူၤမံၤအမုၢ်တမုၢ်, ထဲးန့ၢ်ဝဲအသၣ်တဖၣ်အါထဲ သိးအစိာ်ဝဲန့ၢ်, န့ၣ်လီၤ. အဝဲဟဲက့ၤစိာ်ဒီးသွဲၣ်နုာ်လီၤဝဲဆူကသူ သပၢၤပူၤ, ဘၣ်ဆၣ်တၢ်သ့ၣ်တဖၣ်န့ၣ်မ့ၢ်တၢ်မနုၤလဲၣ်န့ၣ်, တသ့ၣ်ညါဝဲဘၣ်.",
			"40": "<sup>40</sup> ကသူန့ၣ်ဘၣ်တၢ်ဂၢ်လီၤအီၤလၢပှၤတဖၣ်န့ၣ်ကအီၣ်ဝဲအဂီၢ်, ဘၣ်ဆၣ်တဘျီဃီဖဲအဝဲသ့ၣ်အီၣ်ကွၢ်ဝဲန့ၣ်, အဝဲသ့ၣ်ကိးထီၣ်ဆူ စီၤအလံၤၡါအအိၣ်စံးဝဲ, “တၢ်အံၤ, မ့ၢ်စုၣ်လီၤ.” ဒီးအဝဲသ့ၣ်တအီၣ်ဝဲဘၣ်.",
			"41": "<sup>41</sup> စီၤအလံၤၡါဃ့တၢ်အီၣ်တနီၤ, တ့ၢ်နုာ်လီၤဝဲဆူသပၢၤပူၤဒီး စံးဝဲဒၣ်, “ဂၢ်လီၤအါထီၣ်ကသူထံတနီၤလၢအဝဲသ့ၣ်အဂီၢ်တက့ၢ်.” အန့ၣ်တစု, ကသူထံန့ၣ်, ဂ့ၤထီၣ်က့ၤဒၣ်တၢ်န့ၣ်လီၤ.",
			"42": "<sup>42</sup> မၤကဒီးအဂၤတဘျီန့ၣ်, ပှၤတဂၤဟဲဝဲလၢဘဧၤလးၡလံၡၤ, ဟဲစိာ်န့ၢ်စီၤအလံၤၡါလၢကိၣ်အလိၣ်ခံဆံ, လၢအဘၣ်တၢ်မၤအီၤလၢဘုမုယီၤလၢတၢ်ကူးအီၤအဆိကတၢၢ်ဖဲနံၣ် အဝဲန့ၣ်ဒီးဘုစဲၤလၢတၢ်ကူးအီၤသီသီတနီၤန့ၣ်လီၤ. စီၤအလံၤၡါတဲဘၣ်အခ့အပှၤလၢကဒုးအီၣ်ဝံတဖုအံၤလၢတၢ်သ့ၣ် တဖၣ်န့ၣ်လီၤ.",
			"43": "<sup>43</sup> ဘၣ်ဆၣ်အခ့အပှၤစံးဆၢအီၤ, “မ့ၢ်နဆိကမိၣ်လၢတၢ်အံၤကလၢဝဲ လၢပှၤအဂၤတကယၤအဂီၢ်န့ၣ်ဧါ.” စီၤအလံၤၡါစံးဆၢဝဲဒၣ်, “ဟ့ၣ်လီၤအဝဲသ့ၣ်လၢကအီၣ်ဝဲအဂီၢ် တက့ၢ်. အဂ့ၢ်ဒ်အံၤ, ယွၤစံးဝဲဒၣ်လၢအဝဲသ့ၣ်ကအီၣ်တၢ်ဒီးတၢ်အိၣ်လီၤ တဲာ်ကအိၣ်ဒံးတနီၤဒၣ်လဲာ်န့ၣ်လီၤ.”",
			"44": "<sup>44</sup> လၢတၢ်န့ၣ်အဃိအခ့အပှၤပာ်လီၤတၢ်အီၣ်လၢအဝဲသ့ၣ်အမဲာ်ညါ, ဒီးဒ်ယွၤစံးတ့ၢ်ဝဲအသိးန့ၣ်, အဝဲသ့ၣ်ခဲလၢာ်အီၣ်တၢ်, ဒီးတၢ်အိၣ်လီၤတဲာ်အိၣ်ဒံးဝဲတနီၤန့ၣ်လီၤ."
		},
		"5": {
			"1": "<sup>1</sup> ပှၤစူၤရံဖိအသုးမုၢ်, အသုးခိၣ်ကျၢၢ်စီၤနဧၤမၣ်, ဘၣ်တၢ်ပာ်ကဲအီၤဒိၣ်ဒိၣ်မုၢ်မုၢ်, ဒီးပာ်လုၢ်ဒိၣ်ပှ့ၤဒိၣ်အီၤ လၢကီၢ်စူၤရံအစီၤပၤ, မ့ၢ်လၢခီဖျိစီၤနဧၤမၣ်အဃိန့ၣ်, ယွၤဟ့ၣ်ကီၢ်စူၤရံအသုးမုၢ်တဖၣ်လၢတၢ်မၤနၢၤအဃိန့ၣ်လီၤ. အဝဲမ့ၢ်ပှၤသုးဖိလၢအဂံၢ်ဆူၣ်ဘါဆူၣ်တဂၤ, ဘၣ်ဆၣ်အဝဲဘၣ်တၢ်ဆါအၢလၢအလီၤပျံၤလီၤဖုးတမံၤန့ၣ်လီၤ.",
			"2": "<sup>2</sup> လၢအဝဲသ့ၣ်အတၢ်လဲၤဒုးထီဒါကီၢ်အံၣ်စရ့လးအကျါတဘျီ အပူၤန့ၣ်, ပှၤစူၤရံဖိတဖၣ်ဟဲက့ၤကိးဝဲပှၤအံၣ်စရ့လးပိာ် မုၣ်ဖိတဂၤလၢအကဲထီၣ်စီၤနဧၤမၣ်အမါအကုၢ်ပိာ်မုၣ်ဖိန့ၣ်လီၤ.",
			"3": "<sup>3</sup> ဘၣ်မုၢ်တနံၤ, အဝဲစံးဘၣ်အကစၢ်မုၣ်ဒ်အံၤ, “ယဆၢမးလၢယကစၢ်လဲၤဆူဝံတဂၤလၢအအိၣ်ဆိးလၢကီၢ်ၡၤမရံ အပူၤအအိၣ်, ကသ့ဝဲန့ၣ်လီၤ. အဝဲကမၤဘျါအီၤလၢအတၢ်ဆါန့ၣ်လီၤ.”",
			"4": "<sup>4</sup> တုၤစီၤနဧၤမၣ်နၢ်ဟူဘၣ်တၢ်အံၤန့ၣ်, အဝဲလဲၤဃီၤဆူစီၤပၤအ အိၣ်, ဒီးတဲဘၣ်အီၤတၢ်လၢဖိသၣ်ပိာ်မုၣ်စံးတ့ၢ်ဝဲန့ၣ်လီၤ.",
			"5": "<sup>5</sup> စီၤပၤစံးဝဲဒၣ်, “လဲၤဆူကီၢ်အံၣ်စရ့လးအစီၤပၤအအိၣ်ဒီး လဲၤစိာ်လံာ်ပရၢအံၤဆူအအိၣ်န့ၣ်တက့ၢ်.” လၢတၢ်န့ၣ်အဃိစီၤနဧၤမၣ်ဟးထီၣ်ဝဲ, လဲၤစိာ်စ့ညၣ်အဘ့ၣ်သၢက လး, ထူအဘ့ၣ်ဃုကထိဒီးတၢ်ကူတၢ်သိးအဂ့ၤလၢတၢ်ကလံၤအသးအဂီၢ် အဘ့ၣ်တဆံန့ၣ်လီၤ.",
			"6": "<sup>6</sup> လံာ်ပရၢလၢအဝဲလဲၤစိာ်ဝဲန့ၣ်စံးဝဲဒ်အံၤ, “လံာ်ပရၢအံၤကဒုးသ့ၣ်ညါနၤလၢယသုးခိၣ်ဖးဒိၣ်စီၤနဧၤမၣ် န့ၣ်လီၤ. ယအဲၣ်ဒိးလၢနကမၤဘျါက့ၤအီၤလၢအတၢ်ဆါန့ၣ်လီၤ.”",
			"7": "<sup>7</sup> တုၤကီၢ်အံၣ်စရ့လးအစီၤပၤဖးလံာ်ပရၢအံၤဝံၤန့ၣ်အဝဲဖှီယာ် အကူအသိးတဖၣ်လၢတၢ်ကမၢကမၣ်အပူၤဒီးစံးဝဲဒၣ်, “ကီၢ်စူၤရံအစီၤပၤဆၢဝဲလၢယကမၤဘျါက့ၤပှၤတဂၤအံၤကသ့ ဝဲဒ်လဲၣ်. မ့ၢ်အဝဲဆိကမိၣ်ဝဲလၢယမ့ၢ်ကစၢ်ယွၤ, လၢအအိၣ်ဒီးတၢ်မူဒီးတၢ်သံအတၢ်စိတၢ်ကမီၤန့ၣ်ဧါ. တၢ်အံၤမ့ၢ်တၢ်လၢအဖျါဝဲလၢအဝဲစးထီၣ်ဃုတၢ်အ့ၣ်လိာ်အသးဒီး ယၤန့ၣ်လီၤ.”",
			"8": "<sup>8</sup> တုၤဝံအလံၤၡါနၢ်ဟူတၢ်လၢအမၤတ့ၢ်အသးန့ၣ်အဝဲဆှၢလီၤတၢ် ကစီၣ်ဆူအအိၣ်စံးဝဲ, “ဘၣ်မနုၤအဃိ, နဘၣ်သးတံာ်တာ်ထဲအံၤညါန့ၣ်လဲၣ်. ဆှၢလီၤပှၤတဂၤန့ၣ်ဆူယအိၣ်တက့ၢ်. ဒီးယကဒုးနဲၣ်အီၤလၢဝံအိၣ်ဝဲတဂၤလၢကီၢ်အံၣ်စရ့လးအပူၤ န့ၣ်လီၤ.”",
			"9": "<sup>9</sup> လၢတၢ်န့ၣ်အဃိ, စီၤနဧၤမၣ်လဲၤဝဲအိၣ်ဒီးအကသ့ၣ်တဖၣ်ဒီးအလ့ၣ် ကဟၣ်, ဒီးအိၣ်ကတီၢ်ဝဲဖဲစီၤအလံၤၡါအဟံၣ်အကျဲစၢၤန့ၣ်လီၤ.",
			"10": "<sup>10</sup> စီၤအလံၤၡါမၢလီၤအခ့အပှၤတဂၤဒ်သိးကလဲၤတဲအီၤလၢအဝဲကလဲၤ ဒီးလုၣ်ထံနွံဘျီ, လၢထံကျိယၢ်ဒ့ၣ်အပူၤ, ဒီးအဝဲကဘျါက့ၤလၢာ်လၢာ်ဆ့ဆ့လၢ အတၢ်ဆါန့ၣ်လီၤ.",
			"11": "<sup>11</sup> ဘၣ်ဆၣ်စီၤနဧၤမၣ်ဟးထီၣ်ကွံာ်လၢတၢ်သးကဲၤထီၣ်အပူၤဒီးစံး ဝဲဒၣ်, “ယဆိကမိၣ်လၢအစှၤကတၢၢ်အဝဲကဟဲထီၣ်ဆူယအိၣ်, ဘါထုကဖၣ်တၢ်ဆူအယွၤအဝဲအကစၢ်ယွၤအအိၣ်, ယၤထီၣ်အစုလၢတၢ်ဆါအပူၤလီၢ်အဖီခိၣ်ဒီးမၤဘျါက့ၤယၤန့ၣ် လီၤ.",
			"12": "<sup>12</sup> လၢန့ၣ်အမဲာ်ညါ, လၢပအိၣ်ပဆိးအလီၢ်လၢဝ့ၢ်ဒၤမ့ၤစ့းန့ၣ်, ထံကျိတဖၣ်လၢအမ့ၢ်ထံကျိအဘၤနါ, ဒီးဖၢ်ပၢ်တဂ့ၤဒိၣ်န့ၢ်ဒံး ထံကျိတဘိဘိလၢကီၢ်အံၣ်စရ့လးအပူၤန့ၣ်ဘၣ်ဧါ. ယလုၣ်ထံလၢထံကျိတဖၣ်န့ၣ်အပူၤဒီးဘျါက့ၤသ့ဝဲလီၤ.”",
			"13": "<sup>13</sup> အခ့အပှၤတဖၣ်လဲၤဆူအအိၣ်ဒီးစံးဘၣ်အီၤ, “တၢ်ဒိၣ်ဧၢ, ဝံမ့ၢ်တဲဘၣ်နၤလၢနကဘၣ်မၤတၢ်အကီအခဲတမံၤမံၤန့ၣ်နကမၤနဲလီၤ. ခဲကနံၣ်အံၤဒ်အဝဲစံးတ့ၢ်အသိး, ထဲနကလဲၤလုၣ်ထံလၢနနီၢ်ကစၢ် ဒၣ်နဲဒီးဘၣ်တၢ်မၤဘျါက့ၤနၤန့ၣ်, ဘၣ်မနုၤနမၤတကဲန့ၣ်လဲၣ်.”",
			"14": "<sup>14</sup> လၢတၢ်န့ၣ်အဃိ, စီၤနဧၤမၣ်လဲၤလီၤဆူထံကျိယၢ်ဒ့ၣ်အပူၤ, ဘျၢလီၤအသးလၢထံကျိအပူၤနွံဘျီ, ဒ်စီၤအလံၤၡါနဲၣ်တ့ၢ်အီၤကျဲအသိး, ဒီးအဝဲဘၣ်တၢ်မၤဘျါက့ၤအီၤလၢာ်လၢာ်ဆ့ဆ့န့ၣ်လီၤ. အဝဲအဖံးအညၣ်တဖၣ်ဂ့ၤထီၣ်ကဒါက့ၤဒီးကဆှီထီၣ်က့ၤဝဲဒ်ဖိသၣ် တဂၤအဖံးအညၣ်အသိးန့ၣ်လီၤ.",
			"15": "<sup>15</sup> အဝဲက့ၤကဒါက့ၤဆူစီၤအလံၤၡါအအိၣ်ဃုာ်ဒီးအပှၤခဲလၢာ်ဒီး စံးဝဲဒၣ်, “ခဲကနံၣ်အံၤယသ့ၣ်ညါလၢ, လၢပှၤအံၣ်စရ့လးဖိအကစၢ်ယွၤအမဲာ် ညါန့ၣ်ကစၢ်အဂၤတအိၣ်နီတဂၤဘၣ်န့ၣ်လီၤ. လၢတၢ်န့ၣ်အဃိတၢ်ဒိၣ်ဧၢ, တူၢ်လိာ်ဘၣ်ယတၢ်ဟ့ၣ်တမံၤတက့ၢ်.”",
			"16": "<sup>16</sup> စီၤအလံၤၡါစံးဆၢဝဲဒၣ်, “လၢယွၤလၢအမူဝဲလၢယမၤအတၢ်တဂၤ အမံၤအပူၤန့ၣ်, ယဆိၣ်လီၤယသးလၢယတတူၢ်လိာ်တၢ်ဟ့ၣ်တမံၤအံၤန့ၣ်ဘၣ်.” စီၤနဧၤမၣ်ဃ့ကညးအီၤသပှၢ်ပှၢ်လၢအဝဲ ကတူၢ်လိာ်တၢ်ဟ့ၣ်အံၤ, ဘၣ်ဆၣ်အဝဲတတူၢ်လိာ်ဝဲဒၣ်ဘၣ်.",
			"17": "<sup>17</sup> လၢတၢ်န့ၣ်အဃိစီၤနဧၤမၣ်စံးဝဲဒၣ်, “နမ့ၢ်တတူၢ်လိာ်ဘၣ်ယတၢ် ဟ့ၣ်အံၤန့ၣ်, ပျဲယမၤန့ၢ်ဟီၣ်ခိၣ်လၢယကက့ၤစိာ်အီၤဆူဟံၣ်ဒီးယၤ, ဘျဲးစိာ်ကသ့ၣ်လၤခံဒုတက့ၢ်. အဂ့ၢ်ဒ်အံၤ, စးထီၣ်ခဲအံၤဒီးဆူညါန့ၣ်, ယတလုၢ်လၢၤဘၣ်တၢ်လုၢ်တၢ်ပာ်မ့ၢ် ဂ့ၤ, တၢ်လုၢ်မ့ၣ်အူမ့ၢ်ဂ့ၤဆူကစၢ်အဂၤတဖၣ်လၢၤဘၣ်. ယကလုၢ်တၢ်ထဲဆူယွၤတဂၤဧိၤအအိၣ်လီၤ.",
			"18": "<sup>18</sup> လၢတၢ်န့ၣ်အဃိ, ယမုၢ်လၢ်လၢယွၤကပျၢ်ယတၢ်ကမၣ်ဖဲ ယလဲၤပိာ်ယစီၤပၤအခံဆူကီၢ်စူၤရံအကစၢ်ရံးမိၣ်အတၢ်လုၢ်ဟံၣ်, ဒီးဘူၣ်ထီၣ်ဘါထီၣ်အီၤန့ၣ်လီၤ. သပှၢ်ကတၢၢ်ယွၤကပျၢ်ယတၢ်ကမၣ် န့ၣ်လီၤ.”",
			"19": "<sup>19</sup> စီၤအလံၤၡါစံးဝဲဒၣ်, “လဲၤတၢ်မုာ်မုာ်တက့ၢ်.” ဒီးစီၤနဧၤမၣ်ဟးထီၣ်ကွံာ်ဝဲန့ၣ်လီၤ. ဖဲအဝဲလဲၤတ့ၢ်ယံၤ ဒံးထဲတစဲးဧိၤန့ၣ်,",
			"20": "<sup>20</sup> စီၤအလံၤၡါအခ့အပှၤစီၤက့ၤဃစံစံးလီၤအသး, “ယကစၢ်ပျဲဟးထီၣ်ကွံာ်ကလီကွံာ်စီၤနဧၤမၣ်, တအိၣ်ဘၣ်ဒီးတၢ်ဟံးန့ၢ်တ့ၢ်တၢ်ဟ့ၣ်ဘၣ်လီၤ. အဝဲကြၢးတူၢ်လိာ်တၢ်လၢပှၤစူၤရံဖိစီၤနဧၤမၣ်ဟ့ၣ်အီၤန့ၣ် လီၤ. ခီဖျိယွၤလၢအမူဝဲန့ၣ်, ယကလဲၤဃ့ၢ်ပိာ်ထွဲအခံဒီးမၤန့ၢ် တၢ်တမံၤမံၤလၢအအိၣ်န့ၣ်လီၤ.”",
			"21": "<sup>21</sup> လၢတၢ်န့ၣ်အဃိအဝဲဟးထီၣ်လူၤပိာ်ထွဲစီၤနဧၤမၣ်အခံန့ၣ်လီၤ. တုၤစီၤနဧၤမၣ်ထံၣ်ဘၣ်လၢပှၤတဂၤဟဲဃ့ၢ်ပိာ်ထွဲအခံန့ၣ်, အဝဲစံၣ်လီၤလၢအလ့ၣ်ကဟၣ်အလိၤလၢကသဂၢၢ်အီၤအဂီၢ်ဒီးသံကွၢ် အီၤ, “မ့ၢ်တၢ်လဲၤကမၣ်အသးတမံၤမံၤဧါ.”",
			"22": "<sup>22</sup> စီၤက့ၤဃစံစံးဆၢဝဲ, “တမ့ၢ်နီတမံၤဘၣ်.” ဘၣ်ဆၣ်ယကစၢ်မၢလီၤယၤလၢယကတဲဘၣ်နၤလၢခဲအံၤဒၣ်လဲာ်, ပှၤခံဂၤလၢဝံတဖၣ်အကရူၢ်ပူၤလၢကစၢၢ်အ့ဖရဲၣ်တခီဟဲတုၤဝဲ, ဒီးအဝဲအဲၣ်ဒိးဝဲလၢနကဟ့ၣ်အဝဲသ့ၣ်စ့အဘ့ၣ်သၢကထိဒီးတၢ်ကူ တၢ်သိးအဂ့ၤလၢကကလံၤအသးခံဘျီအဂီၢ်န့ၣ်လီၤ.”",
			"23": "<sup>23</sup> စီၤနဧၤမၣ်စံးဆၢဝဲ, “ဝံသးစူၤက့ၤစိာ်စ့အဘ့ၣ်ဃုကထိတ က့ၢ်.” အဝဲတဲတၢ်ဂ့ၢ်န့ၣ်သပှၢ်ပှၢ်, ဒီးစၢဃာ်စ့န့ၣ်လၢထၢၣ်ခံဖျၢၣ် အပူၤအိၣ်ဒီးတၢ်ကူတၢ်သိးအဂ့ၤလၢပှၤကလံၤကလဲအသးခံဘျီအ ဂီၢ်, ဒီးဟ့ၣ်လီၤဝဲဆူအခ့အပှၤခံဂၤ, ဒီးမၢအလဲၤတၢ်လၢစီၤက့ၤ ဃစံအမဲာ်ညါဒီးစိာ်န့ၢ်အီၤန့ၣ်လီၤ.",
			"24": "<sup>24</sup> တုၤအလဲၤတုၤဆူတၢ်လူၢ်ဖဲစီၤအလံၤၡါအိၣ်ဝဲန့ၣ်, စီၤက့ၤဃစံဟံးန့ၢ်စ့ထၢၣ်ခံဖျၢၣ်န့ၣ်ဒီးက့ၤစိာ်နုာ်ဝဲဆူ ဟံၣ်ပူၤန့ၣ်လီၤ. အန့ၣ်ဝံၤဒီးအဝဲဆှၢကဒါက့ၤစီၤနဧၤမၣ်အခ့အပှၤတဖၣ်န့ၣ်လီၤ.",
			"25": "<sup>25</sup> စီၤက့ၤဃစံက့ၤနုာ်ကဒါက့ၤဆူဟံၣ်ပူၤဒီးစီၤအလံၤၡါသံ ကွၢ်အီၤ, “နလဲၤဖဲလဲၣ်.” အဝဲစံးဆၢဝဲ, “အိ, တၢ်ဒိၣ်ဧၢ, ယတလဲၤတၢ်နီတပူၤဘၣ်.”",
			"26": "<sup>26</sup> ဘၣ်ဆၣ်စီၤအလံၤၡါစံးဝဲ, “ဖဲပှၤတဂၤန့ၣ်စံၣ်လီၤလၢအလ့ၣ် ကဟၣ်အလိၤလၢကသဂၢၢ်နၤအဂီၢ်န့ၣ်, မ့ၢ်ယတအိၣ်ဖဲန့ၣ်လၢသူၣ်လၢသးဘၣ်ဧါ. အကတီၢ်အံၤတမ့ၢ်ဘၣ်တၢ် အကတီၢ်လၢပကတူၢ်လိာ်စ့ဒီးတၢ်ကူတၢ်သိး, သ့ၣ်စၤယံးအလီၢ်ဒီးစပံးမုၢ်အလီၢ်, ဒီးဂီၤဘုၣ်ဂီၤဖံးမ့တမ့ၢ်တၢ်ခ့တၢ်ပှၤတဖၣ်န့ၣ်ဘၣ်.",
			"27": "<sup>27</sup> ခဲကနံၣ်အံၤစီၤနဧၤမၣ်အတၢ်ဆါကလီၤဘၣ်လၢနလိၤဒီး, နၤဒီးနစၢၤနသွဲၣ်တဖၣ်ကအိၣ်ဒီးတၢ်ဆါအံၤလီၤစိၤလီၤထီန့ၣ် လီၤ.” တုၤစီၤက့ၤဃစံဟးထီၣ်ကွံာ်န့ၣ်အဝဲမၤန့ၢ်တၢ်ဆါဒီးအဖံးဝါ ဝဲဒ်မူခိၣ်ဖီအသိးန့ၣ်လီၤ."
		},
		"6": {
			"1": "<sup>1</sup> ဘၣ်မုၢ်တနံၤ, ဝံတဖၣ်လၢအဘၣ်တၢ်ကွၢ်ထွဲပၢဆှၢအီၤလၢစီၤ အလံၤၡါန့ၣ်ကဒူးကဒ့ၣ်တၢ်ဆူအအိၣ်စံးဝဲ, “တၢ်လီၢ်လၢပအိၣ်ဆိးန့ၣ်အံၣ်ကဲာ်ဆိးလီၤ.”",
			"2": "<sup>2</sup> ဟ့ၣ်ပှၤအခွဲးလၢပကလဲၤဆူထံကျိယၢ်ဒ့ၣ်ဒီးကူာ်လီၤသ့ၣ်တနီၤ ဒ်သိးပသူၣ်ထီၣ်တၢ်လီၢ်လၢပကအိၣ်ဆိးအဂီၢ်ကသ့န့ၣ်တက့ၢ်. စီၤအလံၤၡါစံးဆၢဝဲဒၣ်, “ဂ့ၤလံ. လဲၤတက့ၢ်.”",
			"3": "<sup>3</sup> ပှၤလၢအဝဲသ့ၣ်အကျါတဂၤဃ့ကညးဆူၣ်စီၤအလံၤၡါလၢကလဲၤဃုာ်တၢ် ဒီးအဝဲသ့ၣ်, ဒီးအဝဲအၢၣ်လီၤဝဲဒၣ်,",
			"4": "<sup>4</sup> ဒီးအဝဲသ့ၣ်လဲၤသကိးတၢ်န့ၣ်လီၤ. တုၤအဝဲသ့ၣ်လဲၤတုၤဝဲဆူ ထံကျိယၢ်ဒ့ၣ်န့ၣ်အဝဲသ့ၣ်စးထီၣ်မၤတၢ်န့ၣ်လီၤ.",
			"5": "<sup>5</sup> ဖဲပှၤလၢအဝဲသ့ၣ်အကျါတဂၤကူာ်လီၤသ့ၣ်တထူၣ်အခါန့ၣ်, သတူၢ်ကလာ်အဝဲအကွါကနၣ်လီၤတဲာ်ကွံာ်ဆူထံကျါန့ၣ်လီၤ. အဝဲကိးထီၣ်ဆူစီၤအလံၤၡါ, “တၢ်ဒိၣ်ဧၢ, မ့ၢ်ယကဘၣ်မၤဒ်လဲၣ်. ကွါအံၤမ့ၢ်ယဃ့လိၢ်ပာ်အီၤန့ၣ်လီၤ.”",
			"6": "<sup>6</sup> စီၤအလံၤၡါသံကွၢ်အီၤ, “လီၤတဲာ်ဝဲဖဲလဲၣ်.” ပှၤတဂၤန့ၣ်ဒုးနဲၣ်အီၤတၢ်လီၢ်န့ၣ်ဒီးစီၤအလံၤၡါကျီတဲာ် သ့ၣ်တဘိ, တ့ၢ်လီၤဝဲဆူထံကျါဒီးမၤထီၣ်ဖီက့ၤ, ကွါကနၣ်န့ၣ်လီၤ.",
			"7": "<sup>7</sup> စီၤအလံၤၡါမၤလိာ်အီၤ, “ဟံးထီၣ်က့ၤအီၤတက့ၢ်.” ပှၤတဂၤန့ၣ်ယူာ်ဃီၤအစုဒီးဟံးထီၣ်က့ၤအီၤန့ၣ်လီၤ.",
			"8": "<sup>8</sup> ကီၢ်စူၤရံအစီၤပၤဒုးတၢ်ဒီးကီၢ်အံၣ်စရ့လးန့ၣ်လီၤ. အဝဲကူၣ်လိာ်သကိးတၢ်ဒီးအသုးခိၣ်သုးနၢ်တဖၣ်ဒီးဃုထၢဝဲ တၢ်လီၢ်တတီၤလၢကသူၣ်ထီၣ်အဒဲအဂီၢ်န့ၣ်လီၤ.",
			"9": "<sup>9</sup> ဘၣ်ဆၣ်စီၤအလံၤၡါဆှၢလီၤတၢ်ကစီၣ်ဆူကီၢ်အံၣ်စရ့လးအစီၤပၤ အအိၣ်, ဒီးဟ့ၣ်ပလီၢ်အီၤဒ်သိးအသုတလဲၤဘူးဒီးတၢ်လီၢ်န့ၣ်တဂ့ၤ, မ့ၢ်လၢ, ပှၤစူၤရံဖိတဖၣ်အိၣ်ခိးခူသူၣ်လၢကဒုးတၢ်ဖဲန့ၣ် အဃိလီၤ.",
			"10": "<sup>10</sup> လၢတၢ်န့ၣ်အဃိကီၢ်အံၣ်စရ့လးအစီၤပၤဟ့ၣ်ပလီၢ်ပှၤတဖၣ်လၢအအိၣ် ဆိးဖဲတၢ်လီၢ်န့ၣ်ဒီးအဝဲသ့ၣ်စီၣ်မဲာ်စီၣ်နါ, ပာ်သူၣ်ပာ်သးန့ၣ်လီၤ. တၢ်အံၤမၤအသးတဘျုးဘျီန့ၣ်လီၤ.",
			"11": "<sup>11</sup> ပှၤစူၤရံဖိအစီၤပၤအသးဘၣ်တံာ်တာ်ဖးဒိၣ်လၢတၢ်ဂ့ၢ်အံၤအဃိ လီၤ. အဝဲကိးနုာ်ဃီၤအသုးခိၣ်သုးနၢ်တဖၣ်, ဒီးသံကွၢ်အဝဲသ့ၣ်, “မ့ၢ်မတၤလၢသုကျါတဂၤအိၣ်လၢကီၢ်အံၣ်စရ့လးအစီၤပၤအ အိၣ်တကပၤန့ၣ်လဲၣ်.”",
			"12": "<sup>12</sup> ပှၤလၢအဝဲသ့ၣ်အကျါတဂၤစံးဆၢဝဲဒၣ်, “တၢ်ဒိၣ်ကစၢ်စီၤပၤ ဧၢ, ပှၤတအိၣ်လၢကီၢ်အံၣ်စရ့လးအစီၤပၤအအိၣ်တကပၤနီတဂၤဘၣ်. တၢ်လၢနစံးအီၤလၢဒၢးပူၤလၢတၢ်ခူသူၣ်ဒၣ်လဲာ်န့ၣ်ဝံအလံၤၡါ တဲဘၣ်ကီၢ်အံၣ်စရ့လးအစီၤပၤန့ၣ်လီၤ.”",
			"13": "<sup>13</sup> စီၤပၤဟ့ၣ်လီၤအကလုၢ်စံးဝဲ, “အဝဲအိၣ်ဖဲတၢ်လီၢ်မတၤလဲၣ် န့ၣ်ဃုထံၣ်အီၤတက့ၢ်ဒီးယကလဲၤဖီၣ်န့ၢ်အီၤလီၤ.” တုၤစီၤပၤဘၣ်တၢ်တဲဘၣ်အီၤလၢစီၤအလံၤၡါအိၣ်ဝဲဖဲဝ့ၢ်ဒိၤ သၣ်န့ၣ်,",
			"14": "<sup>14</sup> အဝဲဆှၢလီၤသုးဖိဂံၢ်ဆူၣ်ဘါဆူၣ်တဖုဖဲန့ၣ်အိၣ်ဃုာ်ဒီး ကသ့ၣ်တဖၣ်ဒီးလ့ၣ်ကဟၣ်တဖၣ်န့ၣ်လီၤ. အဝဲသ့ၣ်လဲၤတုၤဝဲဖဲဝ့ၢ်ဒိၤသၣ်န့ၣ်လၢမုၢ်နၤအကတီၢ်ဒီး ကဝီၤဃာ်အီၤန့ၣ်လီၤ.",
			"15": "<sup>15</sup> မုၢ်ဆ့ၣ်တနံၤလၢဂီၤဂီၤန့ၣ်, စီၤအလံၤၡါအခ့အပှၤဂဲၤဆၢထၢၣ် ဒီးဟးထီၣ်ဆူဟံၣ်အချၢဒီးထံၣ်ဘၣ်ပှၤစူၤရံဖိတဖၣ်ဃုာ်ဒီး အဝဲသ့ၣ်အကသ့ၣ်တဖၣ်ဒီးလ့ၣ်ကဟၣ်တဖၣ်ကဝီၤဃာ်ဝ့ၢ်န့ၣ်လီၤ. အဝဲက့ၤကဒါက့ၤဆူစီၤအလံၤၡါအအိၣ်ဒီးကိးထီၣ်ဆူအအိၣ်စံး ဝဲဒၣ်, “တၢ်ဒိၣ်ဧၢ, ပဘၣ်တၢ်စံၣ်ညီၣ်ဃါမနၤလံ. ပကမၤဒ်လဲၣ်.”",
			"16": "<sup>16</sup> စီၤအလံၤၡါစံးဆၢဝဲဒၣ်, “ပျံၤတၢ်တဂ့ၤ. ပအိၣ်ဒီးပှၤလၢပအိၣ်တကပၤအါန့ၢ်ဒံးပှၤအိၣ်လၢအဝဲသ့ၣ်အအိၣ် တကပၤတက့ၢ်လီၤ.”",
			"17": "<sup>17</sup> အန့ၣ်ဝံၤဒီးအဝဲဘါထုကဖၣ်တၢ်စံးဝဲ, “အိယွၤဧၢ, အိးထီၣ်အမဲာ်ချံတဖၣ်ဒီးဒုးထံၣ်အီၤတၢ်တက့ၢ်.” ယွၤစံးဆၢအဝဲအတၢ်ထုကဖၣ်, ဒီးစီၤအလံၤၡါအခ့အပှၤကွၢ်ထီၣ် တၢ်, ဒီးထံၣ်ဘၣ်တၢ်လူၢ်အကပၤပှဲၤဝဲဒီးကသ့ၣ်မ့ၣ်အူ တဖၣ်လ့ၣ်ကဟၣ်မ့ၣ်အူတဖၣ်အိၣ်ဝးတရံးစီၤအလံၤၡါန့ၣ်လီၤ.",
			"18": "<sup>18</sup> တုၤပှၤစူၤရံဖိတဖၣ်ဒုးတၢ်န့ၣ်, စီၤအလံၤၡါဘါထုကဖၣ်တၢ် စံးဝဲ, “အိယွၤဧၢ, မၤဘျီၣ်ပှၤတဖၣ်အံၤအမဲာ်ချံတက့ၢ်.” ယွၤစံးဆၢအဝဲအတၢ်ထုကဖၣ်ဒီးမၤဘျီၣ်ပှၤတဖၣ်န့ၣ်အမဲာ်ချံ လီၤ.",
			"19": "<sup>19</sup> အန့ၣ်ဝံၤစီၤအလံၤၡါလဲၤဆူအဝဲသ့ၣ်အအိၣ်စံးဝဲဒၣ်, “သုကျဲကမၣ်လံ. တၢ်အံၤတမ့ၢ်ဘၣ်ဝ့ၢ်တဖျၢၣ်လၢသုကွၢ်ဃုန့ၣ် ဘၣ်. ပိာ်ယခံဒီးယကဆှၢသုဆူပှၤတဂၤလၢသုဃုအီၤအအိၣ်န့ၣ်လီၤ.” ဒီးအဝဲဆှၢအဝဲသ့ၣ်ဆူဝ့ၢ်ၡၤမရံန့ၣ်လီၤ.",
			"20": "<sup>20</sup> တစုဃီဖဲအဝဲသ့ၣ်လဲၤနုာ်လီၤဆူဝ့ၢ်အပူၤန့ၣ်, စီၤအလံၤၡါဘါထုကဖၣ်တၢ်အံၤ, “ယွၤဧၢ, အိးထီၣ်အဝဲသ့ၣ်အမဲာ်ချံတဖၣ်ဒီးပျဲအထံၣ်ထီၣ်တၢ်တက့ၢ်.” ယွၤစံးဆၢအဝဲအတၢ်ထုကဖၣ်ဒီးဒုးထံၣ်ထီၣ်က့ၤအဝဲသ့ၣ်အတၢ် ဒီးအဝဲသ့ၣ်ထံၣ်ဝဲဒၣ်လၢအအိၣ်လၢဝ့ၢ်ၡၤမရံအပူၤန့ၣ်လီၤ.",
			"21": "<sup>21</sup> တုၤကီၢ်အံၣ်စရ့လးအစီၤပၤထံၣ်ဘၣ်ပှၤစူၤရံဖိတဖၣ်န့ၣ်အဝဲ သံကွၢ်စီၤအလံၤၡါဒ်အံၤ, “ယကဘၣ်မၤသံအဝဲသ့ၣ်ဧါတၢ်ဒိၣ်ဧၢ, ယကဘၣ်မၤသံအဝဲသ့ၣ်ဧါ.”",
			"22": "<sup>22</sup> စီၤအလံၤၡါစံးဆၢဝဲ, “မၤသံတဂ့ၤ. ပှၤသုးဖိတဖၣ်လၢ နဖီၣ်န့ၢ်အီၤလၢတၢ်ဒုးအပူၤလၢနကမၤသံအီၤဒၣ်လဲာ်န့ၣ်, မၤသံအီၤတဂ့ၤ. ဟ့ၣ်အဝဲသ့ၣ်တၢ်တနီၤနီၤလၢကအီၣ်ဒီးကအီဝဲ အဂီၢ်ဒီးပျဲအဝဲသ့ၣ်က့ၤကဒါက့ၤဆူအစီၤပၤအအိၣ်န့ၣ်တက့ၢ်.”",
			"23": "<sup>23</sup> လၢတၢ်န့ၣ်အဃိကီၢ်အံၣ်စရ့လးအစီၤပၤမၤန့ၢ်အဝဲသ့ၣ်လၢတၢ် အီၣ်အမူးဖးဒိၣ်တမူးန့ၣ်လီၤ. တုၤအဝဲသ့ၣ်အီၣ်တၢ်ဒီးအီမူၤအသးဝံၤန့ၣ်, အဝဲဆှၢလီၤကဒါက့ၤအဝဲသ့ၣ်ဆူကီၢ်စူၤရံအစီၤပၤအအိၣ်န့ၣ်လီၤ. စးထီၣ်ဖဲန့ၣ်ဒီးဆူညါပှၤစူၤရံဖိတဖၣ်ဆိကတီၢ်ဒုးကီၢ်အံၣ် စရ့လးန့ၣ်လီၤ.",
			"24": "<sup>24</sup> လၢခံတယံာ်ဘၣ်န့ၣ်, ကီၢ်စူၤရံအစီၤပၤဘ့ၣ်ဟဒးဆှၢအသုးမုၢ် ဒီဖုညါထီဒါကီၢ်အံၣ်စရ့လးဒီးကဝီၤဃးဝ့ၢ်ၡၤမရံန့ၣ်လီၤ.",
			"25": "<sup>25</sup> လၢတၢ်ကဝီၤဃာ်အံၤအဃိ, တၢ်အီၣ်ကၤဝဲလၢဝ့ၢ်ပူၤနးမးတုၤဒၣ် လဲာ်ကသ့ၣ်ယီၤအခိၣ်တဖျၢၣ်အပှ့ၤမ့ၢ်ဝဲစ့အဘ့ၣ်ဃိးဆံဒီးထိၣ် လွံၢ်အအ့ၣ်လီၤတယၢၢ်တကာ်လွံၢ်ပူတပူန့ၣ်အပှ့ၤမ့ၢ်ဝဲစ့ယဲၢ်ဘ့ၣ် န့ၣ်လီၤ.",
			"26": "<sup>26</sup> ကီၢ်အံၣ်စရ့လးအစီၤပၤလဲၤတြူာ်တၢ်လၢဝ့ၢ်ခိၣ်ဒူအဖီခိၣ်, ဖဲပိာ်မုၣ်တဂၤကိးထီၣ်ဝဲ, “တၢ်ဒိၣ်ကစၢ်စီၤပၤဧၢ, မၤစၢၤယၤတက့ၢ်,” အခါန့ၣ်လီၤ.",
			"27": "<sup>27</sup> ကီၢ်အံၣ်စရ့လးအစီၤပၤစံးဆၢဝဲဒၣ်, “ယွၤမ့ၢ်, တမၤစၢၤနၤဘၣ်ဒီးယဟ့ၣ်မၤစၢၤနၤမနုၤကသ့န့ၣ်လဲၣ်. မ့ၢ်ယအိၣ်ဒီးဘုကၠူၣ်မ့ၢ်ဂ့ၤစပံးထံမ့ၢ်ဂ့ၤတမံၤမံၤန့ၣ် ဧါ.",
			"28": "<sup>28</sup> နတၢ်ကီတၢ်ခဲမ့ၢ်မနုၤလဲၣ်.” ပိာ်မုၣ်န့ၣ်စံးဆၢဝဲ, “ဘၣ်တနံၤန့ၣ်, ပိာ်မုၣ်အံၤဟ့ၣ်ကူၣ်ဝဲလၢပကအီၣ်ယဖိ, ဝံၤဒီးလၢခံတနံၤပကအီၣ်အဖိန့ၣ်လီၤ.",
			"29": "<sup>29</sup> လၢတၢ်န့ၣ်အဃိ, ပဖီထီၣ်ယဖိခွါဒီးအီၣ်အီၤန့ၣ်လီၤ. လၢခံတနံၤ, ယတဲဘၣ်အီၤလၢပကအီၣ်အဖိခွါ, ဘၣ်ဆၣ်အဝဲပာ်ခူသူၣ်ကွံာ်အီၤန့ၣ်လီၤ. ”",
			"30": "<sup>30</sup> တုၤစီၤပၤနၢ်ဟူဘၣ်တၢ်အံၤန့ၣ်, အဝဲဖှီအကူအသိးတဖၣ်လၢတၢ် ကမၢကမၣ်အပူၤ, ဒီးပှၤဂီၢ်မုၢ်လၢအအိၣ်ဘူးဒီးဝ့ၢ်ခိၣ်ဒူန့ၣ်ထံၣ်ဘၣ်ဝဲသ့ လၢအဝဲကူကၤထၢၣ်တၢ်ကံးယၣ်လၢအဆ့ကၤလၢအဖီလာ်န့ၣ်လီၤ.",
			"31": "<sup>31</sup> အဝဲကိးထီၣ်ဝဲဒၣ်, “စီၤအလံၤၡါအခိၣ်, မ့ၢ်တဘၣ်တၢ်ဒီၣ်တဲာ် အီၤတချုးမုၢ်တနံၤအံၤလၢာ်ဘၣ်န့ၣ်, မ်ယွၤမၤသံယၤန့ၣ်တ က့ၢ်.”",
			"32": "<sup>32</sup> ဒီးအဝဲဆှၢလီၤပှၤစိာ်တၢ်ကစီၣ်တဂၤလၢကလဲၤမၤန့ၢ်စီၤအလံၤ ၡါအဂီၢ်န့ၣ်လီၤ. အခါဖဲန့ၣ်, စီၤအလံၤၡါအိၣ်ဝဲဖဲအဟံၣ်ပူၤဃုာ်ဒီးပှၤသးပှၢ် တနီၤလၢအဟဲအိၣ်သကိးအီၤန့ၣ်လီၤ. တချုးလၢစီၤပၤအပှၤစိာ်တၢ်ကစီၣ်ဟဲတုၤဒံးဘၣ်န့ၣ်, စီၤအလံၤၡါစံးဘၣ်ပှၤသးပှၢ်တဖၣ်န့ၣ် “ပှၤမၤသံတၢ်တဂၤန့ၣ်ဆှၢ လီၤပှၤတဂၤလၢကဟဲမၤသံယၤလီၤ. ခဲကနံၣ်အံၤတုၤအဝဲဟဲတုၤဖဲအံၤန့ၣ်, ကးတံာ်ပဲတြီ, ဒီးပျဲအဟဲနုာ်တဂ့ၤ. စီၤပၤအကစၢ်ဒၣ်ဝဲကအိၣ်ဒၣ်ဖဲအဝဲ အလီၢ်ခံဖိန့ၣ်လီၤ.”",
			"33": "<sup>33</sup> တချုးလၢအဝဲစံးတၢ်အံၤဝံၤဒၣ်လဲာ်န့ၣ်, စီၤပၤအပှၤစိာ်တၢ် ကစီၣ်ဟဲတုၤဝဲလီၤ. စီၤပၤဟဲတုၤစ့ၢ်ကီးဒီးစံးဝဲ, “တၢ်ကီတၢ်ခဲလၢအလီၤဘၣ်လၢပလိၤအံၤမ့ၢ်ယွၤဟဲစိာ်အီၤန့ၣ်လီၤ. ဘၣ်မနုၤအဃိယကြၢးခိးဒံးအီၤလၢအဝဲကမၤတၢ်တမံၤမံၤအဂီၢ်လဲၣ်.”"
		},
		"7": {
			"1": "<sup>1</sup> စီၤအလံၤၡါစံးဆၢဝဲဒၣ်, “ဒိကနၣ်တၢ်လၢယွၤစံးဝဲန့ၣ်တ က့ၢ်. ခဲမုၢ်ဆ့ၣ်လၢတၢ်ဆၢကတီၢ်ဒ်အံၤန့ၣ်, နပှ့ၤကိၣ်ကမူၣ်အဂ့ၤကတၢၢ် အလီၤတယၢၢ်တစ့အၤမ့ၢ်ဂ့ၤ, ဘုမုယီၤခံစ့အၤမ့ၢ်ဂ့ၤလၢစ့တဘ့ၣ်လၢၡၤမရံကန့ၢ်ဝဲလီၤ.",
			"2": "<sup>2</sup> ပှၤကွၢ်ထွဲမၤစၢၤစီၤပၤစံးဘၣ်စီၤအလံၤၡါ, “ယွၤအနီၢ်ကစၢ်ဒၣ်ဝဲမ့ၢ်ဆှၢလီၤဘုဧိၤဟုဧိၤတဘျီဃီဒၣ် လဲာ်န့ၣ်, မၤအသးတသ့ဘၣ်.” စီၤအလံၤၡါစံးဆၢဝဲ, “နကထံၣ်ဘၣ်တၢ်န့ၣ်မၤအသး, ဘၣ်ဆၣ်နတအီၣ်ဘၣ်တၢ်အီၣ်န့ၣ်နီတမံၤဘၣ်.”",
			"3": "<sup>3</sup> ပှၤလွံၢ်ဂၤလၢအဘၣ်တၢ်ဆါအၢလီၤပျံၤလီၤဖုးအိၣ်ဝဲဖဲဝ့ၢ်ၡၤ မရံအတြဲၤအချၢ, ဒီးစံးလိာ်အသးတဂၤဒီးတဂၤ, “ဘၣ်မနုၤလၢပဘၣ်အိၣ်ခိးတၢ်ဖဲအံၤတုၤပကသံန့ၣ်လဲၣ်.",
			"4": "<sup>4</sup> တၢ်လဲၤနုာ်ဆူဝ့ၢ်ပူၤန့ၣ်တၢ်ဘျုးတအိၣ်ဘၣ်. အဂ့ၢ်ဒ်အံၤ, ပကသၣ်ဝံၤလီၤဒိသံဖဲန့ၣ်လီၤ. ဘၣ်ဆၣ်မ့ၢ်ပအိၣ်ဖဲအံၤဒီးပကသံစ့ၢ်ကီးန့ၣ်လီၤ. လၢတၢ်န့ၣ်အဃိ, မ်ပကလဲၤသကိးဆူပှၤစူၤရံဖိသူၣ်ဒဲအလီၢ်တက့ၢ်. တၢ်အအၢကတၢၢ်လၢအဝဲသ့ၣ်မၤဝဲသ့န့ၣ်မ့ၢ်ဒၣ်တၢ်မၤသံပှၤန့ၣ် လီၤ. ဘၣ်ဆၣ်ဘၣ်သ့ၣ်သ့ၣ်အဝဲသ့ၣ်ကပျဲပူၤပသးသမူတဖၣ်န့ၣ်လီၤ.”",
			"5": "<sup>5</sup> တုၤနုၤတစု, ဖဲတၢ်စးထီၣ်ခံးလီၤဝဲန့ၣ်, အဝဲသ့ၣ်လဲၤဆူ ပှၤစူၤရံဖိသူၣ်ဒဲအလီၢ်, ဘၣ်ဆၣ်ဖဲအဝဲသ့ၣ်လဲၤတုၤဝဲန့ၣ်, ပှၤတအိၣ်ဖဲန့ၣ်နီတဂၤလၢၤဘၣ်.",
			"6": "<sup>6</sup> ယွၤဒုးနၢ်ဟူတ့ၢ်ပှၤစူၤရံဖိတဖၣ်လၢတၢ်အသီၣ်လၢအလီၤဂာ်ဒီး သုးမုၢ်ဖးဒိၣ်ဟဲထီၣ်ဝဲတဖုလၢအအိၣ်ဒီးကသ့ၣ်တဖၣ်ဒီးလ့ၣ် ကဟၣ်တဖၣ်န့ၣ်လီၤ. ပှၤစူၤရံဖိတဖၣ်ဆိကမိၣ်ဝဲလၢကီၢ်အံၣ်စရ့လးအစီၤပၤဒိးလဲ ပှၤဃ့ၤသးဖိဒီးပှၤအဲၤကူပတူးဖိအစီၤပၤတဖၣ်ဒီးအဝဲသ့ၣ် အသုးမုၢ်တဖၣ်လၢကဟဲထီၣ်ဒုးအဝဲသ့ၣ်န့ၣ်လီၤ.",
			"7": "<sup>7</sup> လၢတၢ်န့ၣ်အဃိဖဲမုၢ်တဟါန့ၣ်, ပှၤစူၤရံဖိတဖၣ်ဃ့ၢ်ပူၤဖျဲး ကွံာ်လၢအသးသမူအဂီၢ်, ဒီးပာ်လီၤတဲာ်ကွံာ်အဒဲတဖၣ်, ကသ့ၣ်တဖၣ်ဒီးကသ့ၣ်ယီၤတဖၣ်, ဒီးပာ်တီၢ်အသူၣ်ဒဲအလီၢ်ဒ်အအိၣ်တ့ၢ်ဝဲအသိးန့ၣ်လီၤ.",
			"8": "<sup>8</sup> ဖဲပှၤလွံၢ်ဂၤန့ၣ်လဲၤတုၤဝဲလၢပှၤသူၣ်ဒဲအလီၢ်အသရ့ၤန့ၣ်, အဝဲသ့ၣ်လဲၤနုာ်ဝဲဆူဒဲတဖျၢၣ်အပူၤ, အီၣ်တၢ်အီတၢ်လၢအအိၣ်ဝဲဖဲန့ၣ်တဖၣ်, စိာ်ထီၣ်ကွံာ်ကျိၣ်ဧိၤစ့ဧိၤ, ထူဧိၤလွဲဧိၤ, ဒီးတၢ်ကူတၢ်သိးလၢအထံၣ်န့ၢ်ဝဲဒီးဟးထီၣ်ဒီးပာ်ခူသူၣ်ဝဲ န့ၣ်လီၤ. အန့ၣ်ဝံၤဒီးအဝဲသ့ၣ်ဟဲက့ၤကဒါက့ၤဒီးလဲၤနုာ်လၢဒဲအဂၤ တဖျၢၣ်အပူၤဒီးမၤတၢ်တမံၤဃီဒ်န့ၣ်အသိးလီၤ.",
			"9": "<sup>9</sup> ဘၣ်ဆၣ်ဒီးအဝဲသ့ၣ်စံးလိာ်အသးတဂၤဒီးတဂၤ, “ပတကြၢးမၤတၢ်ဒ်အံၤဘၣ်. ပအိၣ်ဒီးတၢ်ကစီၣ်လၢအဂ့ၤဒီးပတ ကြၢးပာ်ခူသူၣ်အီၤလၢပဂီၢ်ဒၣ်ပဝဲဘၣ်. ပမ့ၢ်ခိးတုၤမုၢ်ဆ့ၣ်ထီၣ်လၢပကတဲတၢ်ဂ့ၢ်အံၤန့ၣ်ပကဘၣ်တၢ်စံၣ် ညီၣ်သပှၢ်ကတၢၢ်န့ၣ်လီၤ. မ်ပလဲၤသကိးခဲအံၤဒီးတဲဘၣ်စီၤပၤအသုးခိၣ်သုးနၢ်တဖၣ်န့ၣ် တက့ၢ်.”",
			"10": "<sup>10</sup> လၢတၢ်န့ၣ်အဃိ, အဝဲသ့ၣ်ဟးထီၣ်ကွံာ်လၢပှၤစူၤရံဖိတဖၣ်သူၣ် ဒဲအလီၢ်, ဒီးက့ၤကဒါက့ၤဝဲဆူဝ့ၢ်ၡၤမရံဒီးကိးထီၣ်ဆူပှၤပၢၤတၢ် တဖၣ်လၢဝ့ၢ်အတြဲၤန့ၣ်, “ပလဲၤတၢ်ဆူပှၤစူၤရံဖိသူၣ်ဒဲအလီၢ်, ဒီးပတထံၣ်ဘၣ်ပှၤနီတဂၤမ့ၢ်ဂ့ၤနၢ်ဟူဘၣ်အကလုၢ်နီတမံၤမ့ၢ် ဂ့ၤဘၣ်. ကသ့ၣ်တဖၣ်ဒီးကသ့ၣ်ယီၤတဖၣ်အိၣ်စၢဃာ်အသးဒီးဒဲတဖၣ်အိၣ်ဒၣ်ဒ် ပှၤစူၤရံဖိတဖၣ်ပာ်တီၢ်တ့ၢ်ဝဲအသိးန့ၣ်လီၤ.”",
			"11": "<sup>11</sup> ပှၤပၢၤတၢ်တဖၣ်ဘိးဘၣ်သ့ၣ်ညါတၢ်ကစီၣ်, ဒီးတၢ်န့ၣ်ဘၣ်တၢ်ပာ်ဖျါအီၤလၢနူၢ်ပူၤစီၤပူၤန့ၣ်လီၤ.",
			"12": "<sup>12</sup> မ့ၢ်အိၣ်ဒံးဒၣ်မုၢ်နၤခီအကတီၢ်, ဘၣ်ဆၣ်စီၤပၤဂဲၤဆၢထၢၣ်လၢ အလီၢ်မံပူၤဒီးစံးဘၣ်အသုးခိၣ်သုးနၢ်တဖၣ်, “ယကတဲသုတၢ်လၢပှၤစူၤရံဖိတဖၣ်ကူၣ်ကျဲၤဝဲန့ၣ်လီၤ. အဝဲသ့ၣ်သ့ၣ်ညါဝဲလၢတၢ်သၣ်ဝံၤလီၤဒိမၤအသးဖဲအံၤ, အဃိအဝဲသ့ၣ်ဟးထီၣ်ဒီးပာ်လီၤတဲာ်တ့ၢ်အသူၣ်ဒဲအလီၢ်လၢကလဲၤ အိၣ်ခူသူၣ်လၢခိခိၣ်ပှၢ်လၢ်ကျါန့ၣ်လီၤ. အဝဲသ့ၣ်ဆိကမိၣ်ဝဲလၢပကဟးထီၣ်လၢဝ့ၢ်ပူၤဒီးပကဃုထံၣ်တၢ် အီၣ်တၢ်အီ, အန့ၣ်ဒီးအဝဲသ့ၣ်ကဖီၣ်န့ၢ်မူဒံးပှၤဒီးမၤန့ၢ်ဝ့ၢ်န့ၣ် လီၤ.”",
			"13": "<sup>13</sup> အဝဲအသုးခိၣ်အကျါတဂၤစံးဝဲဒၣ်, “ဒ်လဲၣ်ဂ့ၤဒ်လဲၣ်ဂ့ၤန့ၣ်, ပှၤဂီၢ်မုၢ်လၢအအိၣ်ဆိးဖဲဝ့ၢ်ပူၤအံၤတဖၣ်ဘၣ်တၢ်စံၣ်ညီၣ်ဃါမ နၤ, ဒ်ပှၤတဖၣ်လၢအသံတ့ၢ်လံအသိးန့ၣ်လီၤ. လၢတၢ်န့ၣ်အဃိမ်ပဆှၢလီၤပှၤတနီၤဃုာ်ဒီးကသ့ၣ်ယဲၢ်ဒု လၢအအိၣ်တ့ၢ်ဒံးဒီးပှၤဒ်သိးကဃုသ့ၣ်ညါတၢ်မနုၤမၤအသးလဲၣ် န့ၣ်တက့ၢ်.”",
			"14": "<sup>14</sup> အဝဲသ့ၣ်ဃုထၢထီၣ်ပှၤပိာ်ခွါတနီၤ, ဒီးစီၤပၤဆှၢလီၤအဝဲ သ့ၣ်လၢလ့ၣ်ကဟၣ်ခံဆိအပူၤအိၣ်ဒီးတၢ်မၤလိာ်ပိာ်လီၤတဖၣ်လၢ ကလဲၤဒီးဃုထံၣ်သ့ၣ်ညါတၢ်မၤအသးဒီးပှၤစူၤရံဖိသုးမုၢ်ဒ် လဲၣ်န့ၣ်လီၤ.",
			"15": "<sup>15</sup> ပှၤတဖၣ်န့ၣ်လဲၤဝဲယံၤတုၤလၢထံကျိယၢ်ဒ့ၣ်ဒၣ်လဲာ်, ဒီးလၢကျဲဒီဘိညါန့ၣ်အဝဲသ့ၣ်ထံၣ်ဘၣ်ဝဲတၢ်ကူတၢ်သိးတဖၣ် ဒီးတၢ်ပီးတၢ်လီတဖၣ်လၢပှၤစူၤရံဖိတဖၣ်ပာ်လီၤတဲာ်တ့ၢ်ဝဲ ဖဲအဝဲသ့ၣ်ဃ့ၢ်ပူၤဖျဲးအသးအခါန့ၣ်ဒီးအဝဲသ့ၣ်ဟဲက့ၤကဒါ က့ၤဒီးပာ်ဖျါထီၣ်တၢ်ဂ့ၢ်န့ၣ်ဆူစီၤပၤအအိၣ်လီၤ.",
			"16": "<sup>16</sup> ၡၤမရံအပှၤဂီၢ်မုၢ်ဃ့ၢ်သဖှိဃီၤဒီးဂုာ်န့ၢ်တၢ်အီၣ်လၢပှၤစူၤ ရံဖိအသူၣ်ဒဲအလီၢ်န့ၣ်လီၤ. ဒီးဒ်ယွၤစံးတ့ၢ်ဝဲအသိးန့ၣ်, ကိၣ်ကမူၣ်အဂ့ၤကတၢၢ်တစ့အၤမ့ၢ်ဂ့ၤ, ဘုမုယီၤခံစ့အၤမ့ၢ်ဂ့ၤ, ဘၣ်တၢ်ဆါကွံာ်အီၤလၢစ့တဘ့ၣ်န့ၣ်လီၤ.",
			"17": "<sup>17</sup> တၢ်မၤအသးလၢ, ကီၢ်အံၣ်စရ့လးအစီၤပၤပာ်လီၤဝဲတၢ်ပၢၤဝ့ၢ်အ တြဲၤလၢအဝဲအခ့အပှၤဒၣ်ဝဲလၢအကွၢ်ထွဲမၤစၢၤအီၤတဂၤအတၢ်ကွၢ် ထွဲပၢဆှၢအဖီလာ်န့ၣ်လီၤ. ပဒိၣ်န့ၣ်ဘၣ်တၢ်ယီၢ်သံကွံာ်အီၤဖဲန့ၣ်, လၢပှၤဂီၢ်မုၢ်ဒ်စီၤအလံၤၡါကတိၤဆိပာ်တ့ၢ်ဝဲအသိးဖဲ စီၤပၤလဲၤထံၣ်အီၤအခါန့ၣ်လီၤ.",
			"18": "<sup>18</sup> စီၤအလံၤၡါတဲဘၣ်တ့ၢ်စီၤပၤလၢ, လၢခံတနံၤဖဲတၢ်ဆၢကတီၢ်ဒ် သိးအံၤန့ၣ်ကိၣ်ကမူၣ်အဂ့ၤကတၢၢ်တစ့အၤမ့ၢ်ဂ့ၤ, ဘုမု ယီၤခံစ့အၤမ့ၢ်ဂ့ၤ, ကဘၣ်တၢ်ဆါကွံာ်အီၤလၢဝ့ၢ်ၡၤမရံ အပူၤလၢစ့တဘ့ၣ်န့ၣ်လီၤ.",
			"19": "<sup>19</sup> တၢ်ဂ့ၢ်အံၤပဒိၣ်ဖးဒိၣ်န့ၣ်စံးဆၢတ့ၢ်ဝဲလၢ, ယွၤအကစၢ်ဒၣ်ဝဲ မ့ၢ်ဆှၢလီၤဘုဧိၤဟုဧိၤတဘျီဃီဒၣ်လဲာ်န့ၣ်မၤအသးတသ့ဘၣ် န့ၣ်လီၤ. ဒီးစီၤအလံၤၡါစံးဆၢဝဲ, “နကထံၣ်တၢ်အံၤမၤအသး, ဘၣ်ဆၣ်နတအီၣ်ဘၣ်တၢ်အီၣ်န့ၣ်နီတစဲးဘၣ်” န့ၣ်လီၤ.",
			"20": "<sup>20</sup> ဒီးတၢ်န့ၣ်မ့ၢ်တၢ်လၢအမၤအသးဒီးအီၤန့ၣ်လီၤ. အဝဲသံဝဲခီဖျိဘၣ်တၢ်ယီၢ်တံၢ်အီၤလၢပှၤဂီၢ်မုၢ်ဖဲဝ့ၢ်အ တြဲၤန့ၣ်လီၤ."
		},
		"8": {
			"1": "<sup>1</sup> ဒီးခဲအံၤစီၤအလံၤၡါတဲဘၣ်ပိာ်မုၣ်လၢအအိၣ်ဆိးလၢဝ့ၢ်ၡူ န့ၣ်, လၢအဝဲမၤမူထီၣ်န့ၢ်က့ၤအဖိခွါလၢ, ယွၤကဒုးလီၤဘၣ်တၢ်သၣ် ဝံၤလီၤဒိတမံၤလၢကီၢ်န့ၣ်, လၢကယံာ်ဝဲနွံနံၣ်, ဒီးလၢအဝဲကဘၣ်ဟးထီၣ်ဃုာ်ဒီးအပှၤဟံၣ်ဖိဃီဖိ, ဒီးလဲၤဒီးအိၣ်ဆိးလၢတၢ်လီၢ်အဂၤတတီၤတီၤန့ၣ်လီၤ.",
			"2": "<sup>2</sup> ပိာ်မုၣ်န့ၣ်ပိာ်ထွဲစီၤအလံၤၡါအတၢ်သိၣ်လိနဲၣ်ယုၤဒီးလဲၤ ဝဲဒီးအပှၤဟံၣ်ဖိဃီဖိလၢကလဲၤအိၣ်ဆိးဝဲဖဲကီၢ်ဖလ့ၡသးအ ပူၤ, လၢနွံနံၣ်အတီၢ်ပူၤန့ၣ်လီၤ.",
			"3": "<sup>3</sup> ဖဲနွံနံၣ်အကတၢၢ်န့ၣ်အဝဲက့ၤကဒါက့ၤဝဲဆူကီၢ်အံၣ်စရ့လး, ဒီးလဲၤဝဲဆူစီၤပၤအအိၣ်, ဒ်သိးကဃ့က့ၤအဟံၣ်ဒီးအဟီၣ်ခိၣ် လၢကဘၣ်တၢ်ဟ့ၣ်က့ၤကဒါက့ၤအီၤအဂီၢ်န့ၣ်လီၤ.",
			"4": "<sup>4</sup> အဝဲထံၣ်ဘၣ်စီၤပၤကတိၤတၢ်ဒီးစီၤအလံၤၡါအခ့အပှၤစီၤက့ၤဃ စံန့ၣ်လီၤ. စီၤပၤသးအိၣ်သ့ၣ်ညါဘၣ်တၢ်လီၤလးတဖၣ်လၢစီၤအလံၤ ၡါမၤဝဲအဂ့ၢ်န့ၣ်လီၤ.",
			"5": "<sup>5</sup> ဖဲစီၤက့ၤဃစံတဲဘၣ်စီၤပၤလၢစီၤအလံၤၡါဒုးမူထီၣ်က့ၤပှၤ သံတဂၤဒ်လဲၣ်အဂ့ၢ်အခါန့ၣ်, ပိာ်မုၣ်န့ၣ်, သံကွၢ်ကညးထီၣ်အတၢ်ဂ့ၢ်ဆူစီၤပၤအအိၣ်န့ၣ်လီၤ. ဒီးစီၤက့ၤဃစံစံးဘၣ်စီၤပၤ, “တၢ်ဒိၣ်ကစၢ်စီၤပၤဧၢ, ကွၢ်ကွၢ်အအံၤမ့ၢ်ပိာ်မုၣ်ဒီးအအံၤမ့ၢ်အဝဲအဖိခွါလၢစီၤ အလံၤၡါမၤမူထီၣ်က့ၤအီၤန့ၣ်လီၤ.”",
			"6": "<sup>6</sup> လၢတၢ်စံးဆၢက့ၤစီၤပၤအတၢ်သံကွၢ်အဂီၢ်န့ၣ်, ပိာ်မုၣ်န့ၣ်ပာ်ဂၢၢ်ပာ်ကျၢၤတၢ်လၢစီၤက့ၤဃစံတဲဝဲ, ဒီးလၢတၢ်န့ၣ်အဃိ စီၤပၤကိးဃီၤဝဲပဒိၣ်တဂၤဒီးတဲအီၤလၢကဟ့ၣ်ကဒါက့ၤပိာ် မုၣ်န့ၣ်လၢ, ကယဲၢ်တၢ်ခဲလၢာ်လၢအဘၣ်ဃးဒီးအီၤ, ဃုာ်ဒီးတၢ်အလုၢ်အပှ့ၤလၢကယဲၢ်တၢ်မုၢ်တၢ်ဘိလၢစံာ်ပျီ တဖၣ်ဟ့ၣ်ထီၣ်ဝဲလၢနွံနံၣ်အတီၢ်ပူၤဖဲအဝဲဟးယံၤဝဲအဆၢကတီၢ် န့ၣ်လီၤ.",
			"7": "<sup>7</sup> စီၤအလံၤၡါလဲၤဝဲဆူဝ့ၢ်ဒၤမ့းစ့းဖဲကီၢ်စူၤရံအစီၤပၤ ဘ့ၣ်ဟဒးဘၣ်ဆူးဘၣ်ဆါဝဲအခါန့ၣ်လီၤ. ဒီးဖဲစီၤပၤဘၣ်တၢ်တဲဘၣ်အီၤလၢစီၤအလံၤၡါအိၣ်ဝဲဖဲန့ၣ်န့ၣ်,",
			"8": "<sup>8</sup> စီၤပၤစံးဘၣ်စီၤဃစ့လးလၢအမ့ၢ်အဝဲအပဒိၣ်အကျါတဂၤဒ်အံၤ, “လဲၤစိာ်တၢ်ဟ့ၣ်တမံၤဆူဝံအအိၣ်, ဒီးမၢအသံကွၢ်ယွၤလၢတၢ် ကသ့ၣ်ညါဘၣ်လၢယကဘျါက့ၤဧါမ့တမ့ၢ်တဘျါက့ၤဘၣ်လဲၣ်အဂ့ၢ်န့ၣ် တက့ၢ်.”",
			"9": "<sup>9</sup> လၢတၢ်န့ၣ်အဃိစီၤဃစ့လးဂီၤကၢ်ထီၣ်ကီၤလၤအူးအဒုလွံၢ်ဆံ ဒီးကယဲၢ်တၢ်ဟ့ၣ်အဂ့ၤကတၢၢ်အကလုာ်ကလုာ်လၢဝ့ၢ်ဒၤမ့ၤစ့းဒီး လဲၤဝဲဆူစီၤအလံၤၡါအအိၣ်န့ၣ်လီၤ. တုၤစီၤဃစ့လးထံၣ်စီၤအလံၤၡါန့ၣ်စံးဝဲဒၣ်, “နခ့နပှၤစီၤပၤဘ့ၣ်ဟဒးဆှၢလီၤယၤဒ်သိးယကသံကွၢ်နၤလၢမ့ၢ် အဝဲကဘျါက့ၤဧါမ့တမ့ၢ်တဘျါက့ၤလၢၤဘၣ်လဲၣ်အဂ့ၢ်န့ၣ်လီၤ.”",
			"10": "<sup>10</sup> စီၤအလံၤၡါစံးဆၢဝဲဒၣ်, “ယွၤလီၣ်ဖျါထီၣ်န့ၢ်ယၤလၢအဝဲ ဒၣ်ကသံဝဲလီၤ. ဘၣ်ဆၣ်က့ၤဆူအအိၣ်ဒီးတဲဘၣ်အီၤလၢအဝဲ ကဘျါက့ၤန့ၣ်တက့ၢ်.”",
			"11": "<sup>11</sup> အန့ၣ်ဝံၤဒီးစီၤအလံၤၡါကွၢ်စူၣ်အီၤလၢမဲာ်သၣ်လၢအလီၤပျံၤ လီၤဖုးတုၤစီၤဃစ့လးအသူၣ်ကိၢ်သးဂီၤဝဲန့ၣ်လီၤ. သတူာ်ကလာ်စီၤအလံၤၡါအမဲာ်ထံပုာ်ထီၣ်ယွၤလီၤဝဲန့ၣ်လီၤ.",
			"12": "<sup>12</sup> စီၤဃစ့လးသံကွၢ်အီၤ, “တၢ်ဒိၣ်ဧၢ, ဘၣ်မနုၤအဃိလၢနမဲာ်ထံလီၤန့ၣ်လဲၣ်.” စီၤအလံၤၡါစံးဆၢဝဲ, “မ့ၢ်လၢယသ့ၣ်ညါတၢ်လီၤပျံၤလီၤဖုးတဖၣ်လၢနကမၤအီၤထီဒါ ကီၢ်အံၣ်စရ့လးအပှၤဂီၢ်မုၢ်အဃိန့ၣ်လီၤ. နကဒွဲၣ်ကွံာ်အဝဲသ့ၣ်အတိာ်ဧိၤတာ်ဧိၤတဖၣ်လၢမ့ၣ်အူ, မၤသံကွံာ်အပှၤသးစၢ်တဖၣ်, ကီၢ်အဖိတဖၣ်ဒီးဖှဲးသ့ၣ်ဖးကွံာ် ပိာ်မုၣ်လၢအဒၢတဖၣ်အဟၢဖၢန့ၣ်လီၤ.”",
			"13": "<sup>13</sup> စီၤဃစ့လးသံကွၢ်ဝဲ, “ယအိၣ်ဒီးတၢ်စိတၢ်ကမီၤထဲထဲန့ၣ် ကသ့တဘျီဘျီဧါ. ယတမ့ၢ်တၢ်နီတမံၤဘၣ်.” စီၤအလံၤၡါစံးဆၢဝဲ, “ယွၤဒုးနဲၣ်တ့ၢ်ယၤလၢနကကဲထီၣ်ကီၢ် စူၤရံအစီၤပၤန့ၣ်လီၤ.”",
			"14": "<sup>14</sup> စီၤဃစ့လးက့ၤကဒါက့ၤဆူစီၤဘ့ၣ်ဟဒးအအိၣ်ဒီးစီၤဘ့ၣ်ဟဒး သံကွၢ်အီၤ, “စီၤအလံၤၡါစံးတၢ်မနုၤလဲၣ်.” စီၤဃစ့လးစံးဆၢဝဲ, “စီၤအလံၤၡါစံးဘၣ်ယၤလၢနကဘျါက့ၤ သပှၢ်ကတၢၢ်န့ၣ်လီၤ.”",
			"15": "<sup>15</sup> ဘၣ်ဆၣ်လၢခံတနံၤန့ၣ်, စီၤဃစ့လးဟံးန့ၢ်ယၣ်လုးတဘ့ၣ်, စုၣ်ဝဲလၢထံကျါဒီးပအၢသံကွံာ်စီၤပၤန့ၣ်လီၤ. ဒီးစီၤဃစ့လးကဲထီၣ်ကီၢ်စူၤရံအစီၤပၤလၢစီၤဘ့ၣ်ဟဒးအလီၢ် န့ၣ်လီၤ.",
			"16": "<sup>16</sup> လၢစီၤအၤဃာ်အဖိခွါကီၢ်အံၣ်စရ့လးအစီၤပၤစီၤယဟိရၣ်ပၢတၢ် ယဲၢ်နံၣ်တနံၣ်န့ၣ်စီၤယဟိၡၤဖးအဖိခွါစီၤယဟိရၣ်ကဲထီၣ်ကီၢ် ယူဒၤအစီၤပၤ,",
			"17": "<sup>17</sup> ဖဲအသးအိၣ်ဝဲသၢဆံခံနံၣ်, ဒီးအဝဲပၢတၢ်လၢဝ့ၢ်ယရူၤၡလ့ၣ် အပူၤဃိးနံၣ်န့ၣ်လီၤ.",
			"18": "<sup>18</sup> အဝဲအမါမ့ၢ်စီၤအၤဃာ်အဖိမုၣ်, ဒီးဒ်စီၤအၤဃာ်အဟံၣ်ဖိဃီဖိ အသိးန့ၣ်အဝဲပိာ်ထွဲကျဲအၢကျဲသီတဖၣ်လၢကီၢ်အံၣ်စရ့လး အစီၤပၤတဖၣ်ပိာ်တ့ၢ်ဝဲန့ၣ်လီၤ. အဝဲမၤတ့ၢ်တၢ်ဒဲးဘးထီဒါယွၤ,",
			"19": "<sup>19</sup> ဘၣ်ဆၣ်ယွၤတသးအိၣ်လၢကမၤဟးဂီၤကီၢ်ယူဒၤဘၣ်. အဂ့ၢ်ဒ်အံၤ, ယွၤအၢၣ်လီၤတ့ၢ်အခ့အပှၤစီၤဒၤဝံးလၢအဝဲ အစၢၤအသွဲၣ်တဖၣ်ကပၢထွဲဒံးတၢ်ဆူညါထီဘိန့ၣ်လီၤ.",
			"20": "<sup>20</sup> ဖဲစီၤယဟိရၣ်ပၢတၢ်အခါန့ၣ်, ကီၢ်အဒိၣ်ပူထီၣ်တၢ်ထီဒါကီၢ်ယူ ဒၤဒီးကဲထီၣ်ထံကီၢ်လၢအအိၣ်သဘျ့တဘ့ၣ်န့ၣ်လီၤ.",
			"21": "<sup>21</sup> လၢတၢ်န့ၣ်အဃိ, စီၤယဟိရၣ်ဟးထီၣ်ဝဲဒီးကယဲၢ်အလ့ၣ်ကဟၣ်ခဲ လၢာ်ဒီးလဲၤဆူစၤဧံရၤ, ဒီးဖဲန့ၣ်ပှၤအဒိၣ်အသုးမုၢ်ကဝီၤဃးအဝဲသ့ၣ်န့ၣ်လီၤ. လၢမုၢ်နၤအကတီၢ်န့ၣ်အဝဲဒီးအလ့ၣ်ကဟၣ်သုးခိၣ်တဖၣ်ဟးထီၣ်ဒီး ဃ့ၢ်ပူၤဖျဲးအသးန့ၢ်ဝဲ, ဒီးအပှၤသုးဖိတဖၣ်ဃ့ၢ်ပြံပြါကွံာ်ဆူအဝဲသ့ၣ်အဟံၣ်ဒၣ်ဝဲန့ၣ်လီၤ.",
			"22": "<sup>22</sup> စးထီၣ်လၢန့ၣ်လံၤလံၤကီၢ်အဒိၣ်သဘျ့ထီၣ်ကွံာ်လၢယူဒၤအဖီလာ် န့ၣ်လီၤ. ဖဲတကတီၢ်ဃီအပူၤအတ့ၤန့ၣ်, ဝ့ၢ်လံးဘနၤပူထီၣ်စ့ၢ်ကီးတၢ်န့ၣ် လီၤ.",
			"23": "<sup>23</sup> ကယဲၢ်တၢ်အဂၤခဲလၢာ်လၢစီၤယဟိရၣ်မၤဝဲန့ၣ်ဘၣ်တၢ်ကွဲးနီၣ် အီၤလၢကီၢ်ယူဒၤအစီၤပၤအလံာ်တၢ်စံၣ်စိၤတဲစိၤအပူၤန့ၣ်လီၤ.",
			"24": "<sup>24</sup> စီၤယဟိရၣ်သံဝဲ, ဒီးဘၣ်တၢ်ခူၣ်လီၤကွံာ်အီၤလၢစီၤပၤအတၢ် သွၣ်ခိၣ်တဖၣ်လၢအအိၣ်လၢစီၤဒၤဝံးအဝ့ၢ်ပူၤဒီးအဖိခွါစီၤအဃၤစယၤ ကဲထီၣ်စီၤပၤလၢအလီၢ်န့ၣ်လီၤ.",
			"25": "<sup>25</sup> လၢစီၤအၤဃာ်အဖိခွါကီၢ်အံၣ်စရ့လးအစီၤပၤစီၤယဟိရၣ်ပၢတၢ် တဆံခံနံၣ်တနံၣ်အပူၤန့ၣ်, စီၤယဟိရၣ်အဖိခွါစီၤအဃၤစယၤကဲထီၣ်ကီၢ်ယူဒၤအစီၤပၤ,",
			"26": "<sup>26</sup> ဖဲအသးအိၣ်ခံဆံခံနံၣ်, ဒီးအဝဲပၢတၢ်ဖဲဝ့ၢ်ယရူၤၡလ့ၣ်အပူၤ တနံၣ်န့ၣ်လီၤ. အဝဲအမိၢ်မ့ၢ်နီၢ်ဧသါလယၤလၢအမ့ၢ်ကီၢ်အံၣ်စရ့လးစီၤပၤအၤဃာ် အဖိမုၣ်ဒီးစီၤပၤဧိၣ်ရံၤအလံၤမုၣ်န့ၣ်လီၤ.",
			"27": "<sup>27</sup> မ့ၢ်လၢစီၤအဃၤစယၤဒီဘူးဒီတံၢ်ဒီးစီၤပၤအၤဃာ်ခီဖျိတၢ် တ့တၢ်ဖျီအဃိန့ၣ်, အဝဲမၤတ့ၢ်တၢ်ဒဲးဘးထီဒါယွၤဒ်သိးဒၣ်စီၤ အၤဃာ်အဒူၣ်ဖိထၢဖိမၤတ့ၢ်ဝဲန့ၣ်လီၤ.",
			"28": "<sup>28</sup> စီၤပၤအဃၤစယၤလဲၤပာ်ဖှိၣ်အသးဒီးကီၢ်အံၣ်စရ့လးအစီၤပၤ ယဟိရၣ်လၢတၢ်ဒုးတၢ်အပူၤထီဒါကီၢ်စူၤရံအစီၤပၤဃစ့လးန့ၣ် လီၤ. သုးမုၢ်တဖၣ်ဒုးလိာ်အသးဖဲဝ့ၢ်ရၤမိးလၢကီၢ်ကံးလဧးအပူၤ ဒီးစီၤယဟိရၣ်ဘၣ်ဒိဘၣ်ထံးလၢတၢ်ဒုးပျီပူၤန့ၣ်လီၤ.",
			"29": "<sup>29</sup> အဝဲဟဲက့ၤကဒါက့ၤဆူဝ့ၢ်ယံးစရ့လးဒ်သိးအတၢ်ပူၤလီၢ်ပူၤ ကျဲတဖၣ်ကဘျါက့ၤဝဲအဂီၢ်, ဒီးစီၤပၤအဃၤစယၤလဲၤအိၣ်သကိးအီၤ ဖဲန့ၣ်လီၤ."
		},
		"9": {
			"1": "<sup>1</sup> ဖဲဆၢကတီၢ်အဝဲန့ၣ်အပူၤအတ့ၤ, ဝံအလံၤၡါကိးဃီၤဝံသးစၢ် အကျါတဂၤဒီးစံးဘၣ်အီၤ, “ကတဲာ်ကတီၤထီၣ်နသးဒီးလဲၤဆူဝ့ၢ်ရၤမိးလၢကီၢ်ကံးလဧး အပူၤန့ၣ်တက့ၢ်. လဲၤစိာ်သ့ၣ်စၤယံးအသိတကိအံၤဃုာ်ဒီးနၤ,",
			"2": "<sup>2</sup> ဒီးဖဲနလဲၤတုၤဖဲန့ၣ်န့ၣ်, ဃုထံၣ်စီၤနံၣ်ၡံအလံၤခွါ, စီၤယဟိၡၤဖးအဖိခွါစီၤယ့ၤဟူတက့ၢ်. လဲၤကိးအီၤဆူဒၢးတဖျၢၣ်လၢတၢ်ခူသူၣ်အပူၤ, ယံၤဒီးအသကိးတဖၣ်,",
			"3": "<sup>3</sup> ဒီးလူလီၤသ့ၣ်စၤယံးအသိအံၤလၢအဝဲအခိၣ်လိၤဒီးစံး, ယွၤစံးဝဲဒၣ်လၢအဝဲဖှူနၤဒ်ကီၢ်အံၣ်စရ့လးအစီၤပၤအသိးန့ၣ် လီၤ. အန့ၣ်ဝံၤဒီး, ဟးထီၣ်ကွံာ်ဖဲန့ၣ်တချ့ဖဲအချ့န့ၣ်တက့ၢ်.”",
			"4": "<sup>4</sup> လၢတၢ်န့ၣ်အဃိဝံသးစၢ်တဂၤန့ၣ်လဲၤဝဲဆူဝ့ၢ်ရၤမိး,",
			"5": "<sup>5</sup> ဒီးဖဲန့ၣ်, အဝဲထံၣ်ဘၣ်ပှၤသုးမုၢ်အခိၣ်တဖၣ်, အိၣ်လၢတၢ်အိၣ်ဖှိၣ်အပူၤန့ၣ်လီၤ. အဝဲစံးဝဲဒၣ်, “တၢ်ဒိၣ်ဧၢ, ယအိၣ်ဒီးတၢ်ကစီၣ်တမံၤလၢနဂီၢ်လီၤ.” ဒီးစီၤယ့ၤဟူသံကွၢ်ဝဲ, “မ့ၢ်နကတိၤတၢ်ဒီးမတၤတဂၤလၢပကျါန့ၣ်လဲၣ်.” အဝဲဒၣ်စံးဆၢဝဲ, “နၤလီၤ. တၢ်ဒိၣ်ဧၢ.”",
			"6": "<sup>6</sup> အန့ၣ်ဒီးအဝဲသ့ၣ်ခံဂၤလဲၤနုာ်ဆူတၢ်အိပူၤ, ဒီးဝံသးစၢ်တဂၤန့ၣ်, လူလီၤသ့ၣ်စၤယံးအသိလၢစီၤယ့ၤဟူအခိၣ်လိၤဒီးစံးဘၣ်အီၤ, “ယွၤ, ကီၢ်အံၣ်စရ့လးအကစၢ်ယွၤစံးဝဲ, ယဖှူနၤဒ်စီၤပၤလၢယပှၤဂီၢ်မုၢ်အံၣ်စရ့လးအဂီၢ်န့ၣ်လီၤ.",
			"7": "<sup>7</sup> နကဘၣ်မၤသံကွံာ်နကစၢ်စီၤပၤ, စီၤအၤဃာ်အဖိခွါတဂၤန့ၣ်ဒ်သိး ယကစံၣ်ညီၣ်နီၢ်အံၤစ့ဘ့ၤလးအဂီၢ်, မ့ၢ်လၢအဝဲမၤသံယဝံတဖၣ်, ဒီးယခ့ယပှၤအဂၤတဖၣ်အဃိန့ၣ်လီၤ.",
			"8": "<sup>8</sup> ကယဲၢ်စီၤအၤဃာ်အဟံၣ်ဖိဃီဖိဒီးအစၢၤအသွဲၣ်ခဲလၢာ်ကဘၣ်သံဝဲ လီၤ. ယကမၤလၢာ်ကယဲၢ်ပိာ်ခွါခဲလၢာ်လၢအဟံၣ်ဖိဃီဖိ အကျါ, ပှၤသးစၢ်မ့ၢ်ဂ့ၤ, ပှၤသးပှၢ်မ့ၢ်ဂ့ၤန့ၣ်လီၤ.",
			"9": "<sup>9</sup> ယကမၤဘၣ်အဝဲအဟံၣ်ဖိဃီဖိဒ်အဝဲမၤဘၣ်တ့ၢ်ကီၢ်အံၣ်စရ့လးအစီၤ ပၤစီၤယၤရၤဘၣ်အဟံၣ်ဖိဃီဖိဒီးကီၢ်အံၣ်စရ့လးအစီၤပၤဘါ ၡၤအဟံၣ်ဖိဃီဖိအသိးန့ၣ်လီၤ.",
			"10": "<sup>10</sup> နီၢ်အံၤစ့ဘ့ၤလးတဘၣ်တၢ်ခူၣ်လီၤကွံာ်ဘၣ်အီၤဘၣ်. အစိၣ်ကဘၣ်တၢ်အီၣ်ကွံာ်အီၤလၢထွံၣ်လၢယံးစရ့လးအလီၢ်ကဝီၤပူၤ န့ၣ်လီၤ.”",
			"11": "<sup>11</sup> စီၤယ့ၤဟူက့ၤကဒါက့ၤဆူအသကိးသုးခိၣ်ကဒဲကဒဲသ့ၣ်တဖၣ်အ အိၣ်, ဒီးအဝဲသ့ၣ်သံကွၢ်အီၤ, “တၢ်ခဲလၢာ်ဘၣ်လီၢ်ဘၣ်စးကစီဒီဧါ. တၢ်ပျုၢ်တဂၤန့ၣ်သးလီတၢ်မနုၤလၢနအိၣ်လဲၣ်.” စီၤယ့ၤဟူစံးဆၢဝဲ, “တၢ်လၢအဝဲသးလီဝဲန့ၣ်သုသ့ၣ်ညါ လီၤ.”",
			"12": "<sup>12</sup> အဝဲသ့ၣ်စံးဆၢဝဲ, “ပတသ့ၣ်ညါဘၣ်. တဲဘၣ်ပှၤတၢ်လၢအစံးတ့ၢ်နၤန့ၣ်တက့ၢ်.” စီၤယ့ၤဟူစံးဆၢဝဲ, “အဝဲတဲဘၣ်ယၤလၢယွၤစံးဝဲ, ယဖှူနၤဒ်ကီၢ်အံၣ်စရ့လးအစီၤပၤအသိးန့ၣ်လီၤ.”",
			"13": "<sup>13</sup> တဘျီဃီန့ၣ်, စီၤယ့ၤဟူအသုးခိၣ်ကဒဲကဒဲတဖၣ်, ဒါလီၤအဆ့ကၤဖးဒိၣ်တဖၣ်လၢဃီသွါတဖၣ်အဖီခိၣ်လၢစီၤယ့ၤဟူ ကဆၢထၢၣ်ဝဲအဂီၢ်, အူထီၣ်ကွဲၤတဖၣ်ဒီးကိးထီၣ်ဝဲ, “စီၤယ့ၤဟူမ့ၢ်စီၤပၤလီၤ.”",
			"14": "<sup>14</sup> အန့ၣ်ဝံၤဒီး, စီၤယ့ၤဟူကူၣ်တၢ်အၢထီဒါစီၤပၤယဟိရၣ်, လၢအအိၣ်ဝဲလၢဝ့ၢ်ယံးစရ့လးအပူၤ, တၢ်လီၢ်ဖဲအဝဲလဲၤတ့ၢ်ဒ်သိးကမၤဘျါက့ၤအတၢ်ပူၤလီၢ်ပူၤကျဲ လၢမၤန့ၢ်တ့ၢ်ဝဲလၢတၢ်ဒုးအပူၤဖဲဝ့ၢ်ရၤမိးဖဲတၢ်ဒုးထီ ဒါကီၢ်စူၤရံအစီၤပၤဃစ့လးအခါန့ၣ်လီၤ.",
			"15": "<sup>15</sup> လၢတၢ်န့ၣ်အဃိ, စီၤယ့ၤဟူစံးဘၣ်အသုးခိၣ်ကဒဲကဒဲတဖၣ်, “သုမ့ၢ်အိၣ်လၢယအိၣ်တခီန့ၣ်, မၤလီၤတံၢ်လၢပှၤတဟးထီၣ်ခူ သူၣ်ဘၣ်နီတဂၤလၢဝ့ၢ်ရၤမိးဒ်သိးကလဲၤဒီးဟ့ၣ်ပလီၢ်ပှၤဂီၢ် မုၢ်လၢအအိၣ်ဖဲဝ့ၢ်ယံးစရ့လးအပူၤဘၣ်န့ၣ်တက့ၢ်.”",
			"16": "<sup>16</sup> ဝံၤဒီးအဝဲဒိးထီၣ်အလ့ၣ်ကဟၣ်ဒီးဟးထီၣ်လဲၤဆူဝ့ၢ်ယံးစရ့ လးန့ၣ်လီၤ. စီၤယဟိရၣ်တဘျါက့ၤဒံးဘၣ်. ဒီးကီၢ်ယူဒၤအစီၤပၤစီၤအဃၤစယၤလဲၤအိၣ်သကိးအီၤဖဲန့ၣ်လီၤ.",
			"17": "<sup>17</sup> ပှၤခိးတၢ်အိၣ်မူအိၣ်ဒါတဂၤလၢပှၤခိးကွၢ်တၢ်အလီၢ်အပူၤလၢ ဝ့ၢ်ယံးစရ့လးထံၣ်ဘၣ်စီၤယ့ၤဟူဒီးအပှၤတဖၣ်ဟဲသုးဘူးအသး န့ၣ်လီၤ. ကိးထီၣ်ဝဲ, “ယထံၣ်ပှၤတနီၤ, ဟဲဒိးဝဲကသ့ၣ်န့ၣ်လီၤ.” စီၤယဟိရၣ်စံးဆၢဝဲ, “ဆှၢလီၤပှၤဒိးကသ့ၣ်တဂၤလၢကလဲၤဃု သ့ၣ်ညါဝဲမ့ၢ်အဝဲသ့ၣ်မ့ၢ်တံၤသကိးတဖၣ်ဧါ, မ့တမ့ၢ်ဒုၣ်ဒါတဖၣ်ဧါ.”",
			"18": "<sup>18</sup> ပှၤစိာ်တၢ်ကစီၣ်န့ၣ်ဒိးထီၣ်ကသ့ၣ်ဒီးလဲၤဆူစီၤယ့ၤဟူအအိၣ် ဒီးစံးဘၣ်အီၤ, “စီၤပၤအဲၣ်ဒိးသ့ၣ်ညါဝဲလၢမ့ၢ်နဟဲဒ်တံၤသကိးတဂၤအသိးန့ၣ်ဧါ.” စီၤယ့ၤဟူစံးဆၢအီၤ, “တၢ်န့ၣ်တဘၣ်ဃးဒီးနၤနီတမံၤဘၣ်. လဲၤဆူတၢ်လီၢ်ခံဒီးပိာ်ထီၣ်ယခံတက့ၢ်.” ပှၤခိးကွၢ်တၢ်တဂၤလၢပှၤခိးတၢ်အလီၢ်န့ၣ်, တဲဖျါထီၣ်က့ၤတၢ်လၢပှၤစိာ်တၢ်ကစီၣ်န့ၣ်လဲၤတုၤဝဲဆူပှၤတဖု န့ၣ်အအိၣ်, ဘၣ်ဆၣ်တဟဲက့ၤကဒါက့ၤဘၣ်.",
			"19": "<sup>19</sup> ပှၤစိာ်တၢ်ကစီၣ်အဂၤတဂၤဘၣ်တၢ်ဆှၢလီၤအီၤ, ဒီးအဝဲသံကွၢ်စီၤယ့ၤဟူလၢတၢ်သံကွၢ်တမံၤဃီန့ၣ်လီၤ. စီၤယ့ၤဟူစံးဆၢကဒီးဝဲ, “တၢ်န့ၣ်တဘၣ်ဃးဒီးနၤနီတမံၤ ဘၣ်. လဲၤဆူတၢ်လီၢ်ခံဒီးပိာ်ယခံတက့ၢ်.”",
			"20": "<sup>20</sup> မၤကဒီးတဘျီပှၤခိးကွၢ်တၢ်တဂၤန့ၣ်တဲဖျါထီၣ်ကဒီးဝဲလၢပှၤ စိာ်တၢ်ကစီၣ်န့ၣ်လဲၤတုၤဆူပှၤတဖုန့ၣ်အအိၣ်ဘၣ်ဆၣ်တဟဲက့ၤကဒါ က့ၤဘၣ်. ဒီးစံးအါထီၣ်ဝဲ, “ပှၤတဖုန့ၣ်အခိၣ်တဂၤနီၣ်အလ့ၣ်ကဟၣ်လီၤဂာ်ဒ်ပှၤအပျုၢ်တဂၤ အသိး, ဒ်သိးဒၣ်စီၤယ့ၤဟူန့ၣ်လီၤ.”",
			"21": "<sup>21</sup> စီၤပၤယဟိရၣ်ဟ့ၣ်လီၤအကလုၢ်စံးဝဲ, “ကတဲာ်ကတီၤထီၣ်ယလ့ၣ် ကဟၣ်တက့ၢ်.” အတၢ်ဟ့ၣ်လီၤအကလုၢ်ဘၣ်တၢ်မၤထွဲအီၤ, ဒီးအဝဲဒီးစီၤပၤအဃၤစယၤဟးထီၣ်ဒိးထီၣ်အလ့ၣ်ကဟၣ်ဒၣ်ဝဲ စုာ်စုာ်လၢကလဲၤသဂၢၢ်စီၤယ့ၤဟူအဂီၢ်န့ၣ်လီၤ. အဝဲသ့ၣ်ထံၣ်လိာ်အသးဒီးစီၤယ့ၤဟူဖဲပှၤယံးစရ့လးဖိစီၤ နၤဘိးအပျီန့ၣ်လီၤ.",
			"22": "<sup>22</sup> စီၤယဟိရၣ်သံကွၢ်အီၤ, “နဟဲလၢတၢ်ဃူတၢ်ဖိးအပူၤဧါ.” စီၤယ့ၤဟူစံးဆၢဝဲ “ဖဲပအိၣ်ဒံးဒၣ်ဒီးတၢ်သမူပယၢ်အတၢ်မၤ ဒီးတၢ်မၤကမၣ်မုၣ်ကမၣ်ခွါလၢနမိၢ်နီၢ်အံၤစ့ဘ့ၤလးစးထီၣ် ဝဲအံၤန့ၣ်တၢ်ဃူတၢ်ဖိးအိၣ်ကသ့ဒ်လဲၣ်.”",
			"23": "<sup>23</sup> ဖဲစီၤယဟိရၣ်ဃၣ်တရံးက့ၤအလ့ၣ်ကဟၣ်အခိၣ်ဒီးဃ့ၢ်ပူၤဖျဲးအသး အခါန့ၣ်, ကိးထီၣ်ဝဲ, “စီၤအဃၤစယၤဧၢ, တၢ်အံၤမ့ၢ်တၢ်ပူထီၣ်လီၤ.”",
			"24": "<sup>24</sup> စီၤယ့ၤဟူထုးထီၣ်အချံၣ်ဒီးလၢအဂံၢ်အဘါခဲလၢာ်အပူၤန့ၣ်အဝဲ ခးပျၢ်တဘ့ၣ်လၢအဆဲးဖျိဘၣ်စီၤယဟိရၣ်အချၢဃံဒီးဆဲးဖျိဆူ အသးန့ၣ်လီၤ. စီၤယဟိရၣ်လီၤဃံၤသံဝဲလၢအလ့ၣ်ကဟၣ်ပူၤ,",
			"25": "<sup>25</sup> ဒီးစီၤယ့ၤဟူစံးဘၣ်အပှၤကွၢ်ထွဲမၤစၢၤအီၤစီၤဘံးဒကၢ်, “ဟံးထီၣ်အစိၣ်န့ၣ်ဒီးတ့ၢ်လီၤကွံာ်အီၤလၢစီၤနၤဘိးအပျီ ပူၤတက့ၢ်. သ့ၣ်နီၣ်ထီၣ်က့ၤလၢဖဲနၤဒီးယၤပဒိးကသ့ၣ်လၢ စီၤပၤယဟိရၣ်အပၢ်စီၤအၤဃာ်အလီၢ်ခံအခါန့ၣ်, ယွၤကတိၤတၢ်ကတိၤတဖၣ်အံၤထီဒါစီၤအၤဃာ်န့ၣ်တက့ၢ်.",
			"26": "<sup>26</sup> “ယထံၣ်တ့ၢ်တၢ်မၤသံစီၤနၤဘိးဒီးအဖိခွါတဖၣ်မဟါတနံၤန့ၣ် လီၤ. ဒီးယအၢၣ်လီၤယသးလၢယကစံၣ်ညီၣ်နၤဖဲအံၤ, လၢပျီတဘ့ၣ်ဃီအံၤအပူၤန့ၣ်လီၤ.” စီၤယ့ၤဟူမၤလိာ်အပှၤကွၢ်ထွဲမၤစၢၤအီၤ, “လၢတၢ်န့ၣ်အဃိ, ဟံးထီၣ်စီၤယဟိရၣ်အစိၣ်ဒီးတ့ၢ်လီၤကွံာ်အီၤဆူစီၤနၤဘိး အပျီပူၤလၢတၢ်မၤလၢထီၣ်ပှဲၤထီၣ်ယွၤအတၢ်အၢၣ်လီၤအဂီၢ်န့ၣ် တက့ၢ်.",
			"27": "<sup>27</sup> စီၤပၤအဃၤစယၤထံၣ်ဘၣ်တၢ်မၤအသး, အဃိဒီး, အဝဲဃ့ၢ်ပူၤဖျဲးကွံာ်အသးလၢအလ့ၣ်ကဟၣ်ဒၣ်ဝဲအပူၤဆူ တၤသၣ်လီၢ်အဟံၣ်အကျဲ, ဒီးစီၤယ့ၤဟူလူၤထွဲအီၤန့ၣ်လီၤ. စီၤယ့ၤဟူမၤလိာ်အခ့အပှၤတဖၣ်, “မၤသံကွံာ်အီၤစ့ၢ်ကီးတ က့ၢ်.” ဒီးအဝဲသ့ၣ်မၤဘၣ်ဒိဘၣ်ထံးအီၤဖဲအဝဲနီၣ်အလ့ၣ်ကဟၣ်ဆူ ကျဲလဲၤထီၣ်ဆူကူၢ်ဖဲဝ့ၢ်ယံးဘျၣ်အကပၤန့ၣ်လီၤ. ဘၣ်ဆၣ်အဝဲဃ့ၢ်ဝဲဆူညါကဲဒံးတုၤအလဲၤတုၤဆူဝ့ၢ်မကံးဒိၤ ဒီးသံဝဲဖဲန့ၣ်လီၤ.",
			"28": "<sup>28</sup> အဝဲအသုးခိၣ်သုးနၢ်တဖၣ်ဟဲက့ၤစိၣ်က့ၤအစိာ်ဆူဝ့ၢ်ယရူၤၡလ့ၣ် လၢလ့ၣ်ကဟၣ်တဆိအပူၤဒီးခူၣ်လီၤအီၤလၢစီၤပၤအတၢ်သွၣ်ခိၣ် အလီၢ်တဖၣ်လၢစီၤဒၤဝံးအဝ့ၢ်ပူၤန့ၣ်လီၤ.",
			"29": "<sup>29</sup> စီၤအဃၤစယၤကဲထီၣ်ကီၢ်ယူၤဒၤအစီၤပၤဖဲစီၤအၤဃာ်အဖိခွါ စီၤယဟိရၣ်မ့ၢ်ကီၢ်အံၣ်စရ့လးအစီၤပၤ, တဆံတနံၣ်အပူၤန့ၣ်လီၤ.",
			"30": "<sup>30</sup> စီၤယ့ၤဟူလဲၤတုၤဝဲဆူဝ့ၢ်ယံးစရ့လးန့ၣ်လီၤ. နီၢ်အံၤစ့ဘ့ၤလးနၢ်ဟူဘၣ်တၢ်မၤတ့ၢ်လံအသးန့ၣ်အဃိ, တိၤဃံလၤထီၣ်အမဲာ်ဖံး, ကတဲာ်ကတီၤအခိၣ်သူဒီးဆၢထၢၣ်ကွၢ်လီၤ တၢ်လၢနူၢ်ဧိၤစီၤဧိၤအပဲတြီဖိတဘ့ၣ်အပူၤဆူကျဲမုၢ်ခိၣ်န့ၣ်လီၤ.",
			"31": "<sup>31</sup> တုၤစီၤယ့ၤဟူဟဲနုာ်ဝဲခီဖျိတြဲၤဖးဒိၣ်န့ၣ်, နီၢ်အံၤစ့ၤဘ့ၤလးကိးထီၣ်ဝဲ, “ပှၤလၢအမၤသံအကစၢ်ဒ်စီၤစံၣ်ရံၤဧၢ, နဟဲလၢတၢ်ဃူတၢ်ဖိးအပူၤစ့ၢ်ကီးဧါ.”",
			"32": "<sup>32</sup> စီၤယ့ၤဟူကွၢ်ထီၣ်တၢ်ဒီးကိးထီၣ်ဝဲ, “မ့ၢ်မတၤအိၣ်လၢယအိၣ် တခီလဲၣ်.” ပှၤဒ့ဒံၣ်ဖိခံဂၤမ့တမ့ၢ်သၢဂၤကွၢ်လီၤအီၤလၢပဲတြီဖိ တဘ့ၣ်အပူၤ,",
			"33": "<sup>33</sup> ဒီးစီၤယ့ၤဟူစံးဘၣ်အဝဲသ့ၣ်, “ကွံာ်လီၤအီၤတက့ၢ်.” အဝဲသ့ၣ်ကွံာ်လီၤနီၢ်အံၤစ့ၤဘ့ၤလးဒီးအဝဲအသွံၣ်ဖျိးဘၣ်အၢ လၢတၢ်ဒူၣ်အလိၤဒီးလၢကသ့ၣ်တဖၣ်အလိၤန့ၣ်လီၤ. စီၤယ့ၤဟူနီၣ်ထီၣ်အလ့ၣ်ကဟၣ်တဖၣ်ဒီးယီၢ်တံၢ်နီၢ်အံၤစ့ဘ့ၤ လးအစိၣ်ဒီးအလ့ၣ်ကဟၣ်,",
			"34": "<sup>34</sup> ဒီးလဲၤနုာ်ဆူနူၢ်ဧိၤစီၤဧိၤအပူၤ, ဒီးအီၣ်တၢ်န့ၣ်လီၤ. အန့ၣ်ဝံၤဒီးအဝဲစံးထီၣ်ဝဲ, “ဟံးထီၣ်ပိာ်မုၣ်ဘၣ်ဆိၣ်အၢ န့ၣ်ဒီးခူၣ်လီၤကွံာ်အီၤတက့ၢ်. ဒ်လဲၣ်ဂ့ၤ, ဒ်လဲၣ်ဂ့ၤန့ၣ်, အဝဲမ့ၢ်စီၤပၤတဂၤအဖိမုၣ်န့ၣ်လီၤ.”",
			"35": "<sup>35</sup> ဘၣ်ဆၣ်ပှၤတဖၣ်လၢအဟးထီၣ်ဒ်သိးကလဲၤခူၣ်လီၤကွံာ်အီၤန့ၣ်, တထံၣ်တၢ်နီတမံၤဘၣ်. ထံၣ်ဒၣ်ထဲအခိၣ်ကုဒီးအစုဃံဒီးအခီၣ် ဃံန့ၣ်လီၤ.",
			"36": "<sup>36</sup> ဖဲအဝဲသ့ၣ်က့ၤပာ်ဖျါထီၣ်တၢ်ဂ့ၢ်အံၤဆူစီၤယ့ၤဟူအအိၣ်န့ၣ်, အဝဲစံးဝဲ, “တၢ်အံၤမ့ၢ်တၢ်လၢယွၤစံးတ့ၢ်လၢကမၤအသးဖဲ အဝဲကတိၤတ့ၢ်တၢ်ခီဖျိအခ့အပှၤစီၤအ့ၤလံယၤ, လၢထွံၣ်တဖၣ်ကအီၣ်နီၢ်အံၤစ့ဘ့ၤလးအညၣ်လၢယံးစရ့လးအလီၢ် ကဝီၤပူၤန့ၣ်လီၤ.",
			"37": "<sup>37</sup> အဝဲအဃံအကွဲလၢအအိၣ်လီၤတဲာ်တဖၣ်ကဘၣ်တၢ်မၤလီၤပြံလီၤပြါအီၤဖဲန့ၣ်ဒ်တၢ်အ့ၣ်အသိးဒ်သိးပှၤကွၢ်နီၣ်အီၤသုတဘၣ် နီတဂၤတဂ့ၤအဂီၢ်န့ၣ်လီၤ."
		},
		"10": {
			"1": "<sup>1</sup> စီၤပၤအၤဃာ်အစၢၤအသွဲၣ်တဖၣ်အိၣ်ဝဲအဂၤနွံဆံလၢအအိၣ်ဆိးဝဲ ဖဲဝ့ၢ်ၡၤမရံအပူၤန့ၣ်လီၤ. စီၤယ့ၤဟူကွဲးဝဲလံာ်ပရၢတဘ့ၣ်ဒီးဟ့ၣ်လီၤဝဲလံာ်အဒိတဖၣ် ဆူဝ့ၢ်အပှၤပၢတၢ်တဖၣ်အအိၣ်, ဆူခူဖိဝ့ၢ်ဖိတူၢ်ဒိၣ်ကီၤဒိၣ်တဖၣ်အအိၣ်ဒီးဆူပှၤလၢအကွၢ် ထွဲစီၤအၤဃာ်အစၢၤအသွဲၣ်တဖၣ်အအိၣ်န့ၣ်လီၤ. ဒီးလံာ်ပရၢန့ၣ်စံးဝဲ,",
			"2": "<sup>2</sup> “သုမ့ၢ်ပှၤတဖၣ်လၢအဘၣ်ကွၢ်ထွဲပၢဆှၢစီၤပၤအစၢၤအသွဲၣ်တဖၣ်, ဒီးသုအိၣ်ဒီးသုတၢ်စိကမီၤလၢလ့ၣ်ကဟၣ်တဖၣ်, ကသ့ၣ်တဖၣ်, တၢ်စုကဝဲၤတဖၣ်ဒီးဝ့ၢ်တဖျၢၣ်လၢတၢ်မၤခၢၣ်သနၢၣ်အီၤအဖီခိၣ်န့ၣ်လီၤ. လၢတၢ်န့ၣ်အဃိ, တုၤသုဒိးန့ၢ်လံာ်ပရၢအံၤတဘျီဃီန့ၣ်,",
			"3": "<sup>3</sup> သုကဘၣ်ဃုထၢပှၤထီၣ်ဘးအဂ့ၤကတၢၢ်တဂၤလၢစီၤပၤအစၢၤအသွဲၣ် တဖၣ်အကျါ, ပာ်ထီၣ်အီၤလၢစီၤပၤ, ဒီးဒုးတၢ်လၢတၢ်ကဒီဒၣ်အိၣ်ပှိၤအဂီၢ် န့ၣ်လီၤ.”",
			"4": "<sup>4</sup> ဝ့ၢ်ၡၤမရံအပှၤပၢတၢ်တဖၣ်ပျံၤတၢ်ဖုးတၢ်န့ၣ်လီၤ. အဝဲသ့ၣ်စံးဝဲဒၣ်, “ဖဲစီၤပၤယဟိရၣ်မ့ၢ်ဂ့ၤ, စီၤပၤအဃၤစယၤမ့ၢ်ဂ့ၤ, ထီဒါစီၤယ့ၤဟူတသ့ဘၣ်အခါန့ၣ်, ပဝဲပထီဒါအီၤကသ့ဒ်လဲၣ်.”",
			"5": "<sup>5</sup> လၢတၢ်န့ၣ်အဃိပဒိၣ်လၢအအိၣ်မူအိၣ်ဒါလၢနူၢ်ပူၤစီၤပူၤဒီး ပဒိၣ်လၢအအိၣ်ဒီးမူဒါလၢဝ့ၢ်အဖီခိၣ်ဃုာ်ဒီးခူဖိဝ့ၢ်ဖိ အတူၢ်ဒိၣ်ကီၤဒိၣ်တဖၣ်, ဒီးပှၤကွၢ်ထွဲတၢ်တဖၣ်, ဆှၢလီၤတၢ်ကစီၣ်အံၤဆူစီၤယ့ၤဟူအအိၣ်စံးဝဲ, “ပမ့ၢ်နခ့နပှၤတဖၣ်ဒီးပအိၣ်ကတဲာ်ကတီၤပသးလၢ ပကမၤကယဲၢ်တၢ်လၢနစံးဘၣ်ပှၤတမံၤလၢ်လၢ်န့ၣ်လီၤ. ဘၣ်ဆၣ်ပတပာ်ထီၣ်ပှၤနီတဂၤလၢစီၤပၤန့ၣ်ဘၣ်. မၤတၢ်တမံၤလၢ်လၢ်လၢနဆိကမိၣ်လၢအမ့ၢ်တၢ်အဂ့ၤကတၢၢ်န့ၣ် တက့ၢ်.”",
			"6": "<sup>6</sup> စီၤယ့ၤဟူကွဲးန့ၢ်အဝဲသ့ၣ်လံာ်ပရၢအဂၤတဘ့ၣ်စံးဝဲ, “သုမ့ၢ်အိၣ်လၢယအိၣ်တခီဒီး, သုမ့ၢ်အိၣ်ကတဲာ်ကတီၤသု သးလၢသုကပိာ်ထွဲယကလုၢ်တဖၣ်န့ၣ်, ဟဲစိာ်န့ၢ်ယၤစီၤအၤဃာ် အစၢၤအသွဲၣ်တဖၣ်အခိၣ်တဖၣ်ဆူယအိၣ်ဖဲဝ့ၢ်ယံးစရ့လးလၢမုၢ်ဆ့ၣ် ထီၣ်တနံၤ, အကတီၢ်ဒ်သိးအံၤန့ၣ်တက့ၢ်.” စီၤအၤဃာ်အစၢၤအသွဲၣ်အဂၤနွံဆံဘၣ်တၢ်ကွၢ်ထွဲအီၤလၢၡၤမရံ အခူဖိဝ့ၢ်ဖိတူၢ်ဒိၣ်ကီၤဒိၣ်တဖၣ်လၢအကွၢ်ဒိၣ်ထီၣ်အဝဲသ့ၣ်န့ၣ်လီၤ.",
			"7": "<sup>7</sup> တုၤစီၤယ့ၤဟူအလံာ်ပရၢဘၣ်တၢ်ဒိးန့ၢ်အီၤန့ၣ်, ၡၤမရံအပှၤခိၣ်အပှၤနၢ်တဖၣ်မၤသံကွံာ်စီၤအၤဃာ်အစၢၤအသွဲၣ် နွံဆံဂၤလၢာ်, ဒီးဒၢနုာ်ဝဲအခိၣ်တဖၣ်ဆူနာ်တဖၣ်အပူၤ, ဒီးဆှၢလီၤအီၤဆူစီၤယ့ၤဟူအအိၣ်ဖဲဝ့ၢ်ယံးစရ့လးန့ၣ်လီၤ.",
			"8": "<sup>8</sup> ဖဲစီၤယ့ၤဟူဘၣ်တၢ်တဲဘၣ်အီၤလၢစီၤအၤဃာ်အစၢၤအသွဲၣ်တဖၣ် အခိၣ်တဖၣ်ဘၣ်တၢ်ဟဲစိာ်အီၤလံန့ၣ်, အဝဲဟ့ၣ်လီၤအကလုၢ်လၢပှၤကပူၣ်ထီၣ်အီၤခံပူၣ်ဖဲဝ့ၢ်အတြဲၤ, ဒီးပှၤကပာ်တီၢ်အီၤဖဲန့ၣ်တုၤမုၢ်ဆ့ၣ်ထီၣ်တနံၤန့ၣ်လီၤ.",
			"9": "<sup>9</sup> လၢမုၢ်ဆ့ၣ်ထီၣ်န့ၣ်, အဝဲဟးထီၣ်ဆူဝ့ၢ်အတြဲၤဒီးစံးဘၣ်ပှၤ ဂီၢ်မုၢ်လၢအအိၣ်ဖဲန့ၣ်တဖၣ်, “ယမ့ၢ်ပှၤတဂၤ, လၢအကူၣ်ထီၣ်တၢ်အၢထီဒါစီၤပၤယဟိရၣ်ဒီးမၤသံအီၤန့ၣ်လီၤ. သုတအိၣ်ဒီးမူဒါလၢတၢ်န့ၣ်အဖီခိၣ်ဘၣ်. ဘၣ်ဆၣ်ပှၤသ့ၣ်တဖၣ် အံၤ, မတၤမၤသံအီၤန့ၣ်လဲၣ်.",
			"10": "<sup>10</sup> တၢ်အံၤမ့ၢ်တၢ်အုၣ်အသးလၢအပာ်ဖျါထီၣ်ကယဲၢ်တၢ်လၢယွၤစံးတ့ၢ် ဝဲဘၣ်ဃးဒီးစီၤအၤဃာ်အစၢၤအသွဲၣ်တဖၣ်အဂ့ၢ်န့ၣ်ကလၢထီၣ်ပှဲၤ ထီၣ်န့ၣ်လီၤ. ယွၤမၤတ့ၢ်တၢ်လၢအအၢၣ်လီၤတ့ၢ်ဝဲခီဖျိအဝံစီၤအ့ၤလံယၤ န့ၣ်လီၤ.”",
			"11": "<sup>11</sup> ဝံၤဒီးစီၤယ့ၤဟူမၤသံကွံာ်ကယဲၢ်စီၤအၤဃာ်အဘူးအတံၢ်အဂၤ ခဲလၢာ်လၢအအိၣ်ဆိးလၢဝ့ၢ်ယံးစရ့လးအပူၤဒီးကယဲၢ်အပဒိၣ်ပပှၢ် ခဲလၢာ်, အတံၤသကိးဘူးဘူးတံၢ်တံၢ်တဖၣ်ဒီးအပှၤလုၢ်တၢ်အခိၣ်တဖၣ်န့ၣ် လီၤ. တပာ်လီၤတဲာ်မူဒံးအဝဲသ့ၣ်နီတဂၤဘၣ်.",
			"12": "<sup>12</sup> စီၤယ့ၤဟူဟးထီၣ်လၢဝ့ၢ်ယံးစရ့လးဒ်သိးကလဲၤဝဲဆူဝ့ၢ်ၡၤ မရံန့ၣ်လီၤ. လၢကျဲဖဲတၢ်လီၢ်ကိးဝဲလၢ, “ပှၤကွၢ်သိတဖၣ်အသူၣ်ဒဲအလီၢ်” န့ၣ်,",
			"13": "<sup>13</sup> အဝဲထံၣ်လိာ်အသးဒီးစီၤပၤအဃၤစယၤလၢအသံတ့ၢ်လံတဂၤအဘူး အတံၢ်တနီၤဒီးစီၤယ့ၤဟူသံကွၢ်အဝဲသ့ၣ်, “သုမ့ၢ်မတၤလဲၣ်.” အဝဲသ့ၣ်စံးဆၢဝဲ, “ပမ့ၢ်စီၤအဃၤစယၤအဘူးအတံၢ်တဖၣ်လီၤ. ပကလဲၤဆူဝ့ၢ်ယံးစရ့လးလၢပကဟ့ၣ်တၢ်ယူးယီၣ်ဆူနီၢ်ပၤမုၣ် အံစ့ၤဘ့ၤလးအဖိတဖၣ်ဒီးစီၤပၤအဟံၣ်ဖိဃီဖိအဂၤတဖၣ်န့ၣ် လီၤ.”",
			"14": "<sup>14</sup> စီၤယ့ၤဟူဟ့ၣ်လီၤအကလုၢ်ဆူအပှၤတဖၣ်စံးဝဲ, “ဖီၣ်န့ၢ်မူဒံးအဝဲသ့ၣ်တက့ၢ်.” အဝဲသ့ၣ်ဖီၣ်န့ၢ်ပှၤတဖၣ်န့ၣ်ဒီးစီၤယ့ၤဟူမၤသံပှၤတဖၣ်န့ၣ် ဖဲတၢ်ပူၤအိၣ်ဖဲန့ၣ်တပူၤလီၤ. ပှၤခဲလၢာ်အိၣ်လွံၢ်ဆံခံဂၤဒီးပှၤလၢအဘၣ်တၢ်ပာ်မူလီၤတဲာ် တ့ၢ်အီၤတအိၣ်နီတဂၤဘၣ်န့ၣ်လီၤ.",
			"15": "<sup>15</sup> စီၤယ့ၤဟူစးထီၣ်လဲၤကဒီးတၢ်, ဒီးလၢကျဲန့ၣ်အဝဲဘၣ်တၢ်ဟဲ သဂၢၢ်အီၤလၢစီၤရ့ကာ်အဖိခွါစီၤယိၤနဒာ်န့ၣ်လီၤ. စီၤယ့ၤဟူဆၢဂ့ၤဆၢဝါအီၤဒီးစံးဘၣ်ဝဲ, “နၤဒီးယၤပဆိကမိၣ်တၢ်ဒ်သိးသိးလီၤ. မ့ၢ်နကဆီၣ်ထွဲ မၤစၢၤယၤဧါ.” စီၤယိၤနဒာ်စံးဆၢအီၤ, “မ့ၢ်, ယကမၤလီၤ.” စီၤယ့ၤဟူစံးဆၢဝဲ, “မ့မ့ၢ်ဒ်န့ၣ်ဒီး, ဟ့ၣ်ယၤနစုတက့ၢ်. အဝဲသ့ၣ်စှီၤတံၢ်လိာ်အစု, ဒီးစီၤယ့ၤဟူမၤစၢၤအီၤလၢကထီၣ်ဆူလ့ၣ်ကဟၣ်အပူၤ,",
			"16": "<sup>16</sup> ဒီးစံးဝဲ, “ဟဲပိာ်ယခံဒီးကွၢ်လၢနကစၢ်ဒၣ်နဲလၢမ့ၢ်ယတီ ဒီးယွၤထဲလဲၣ်န့ၣ်တက့ၢ်.” ဒီးအဝဲသ့ၣ်လဲၤဒိးသကိးလ့ၣ်ကဟၣ်ဆူဝ့ၢ်ၡၤမရံန့ၣ်လီၤ.",
			"17": "<sup>17</sup> တုၤအဝဲသ့ၣ်လဲၤတုၤဖဲန့ၣ်ဒီးစီၤယ့ၤဟူမၤသံကွံာ်ကယဲၢ် စီၤအၤဃာ်အဘူးအတံၢ်ခဲလၢာ်, တပာ်တီၢ်ဝဲနီတဂၤဒၣ်လဲာ်ဘၣ်. တၢ်အံၤမ့ၢ်တၢ်လၢယွၤတဲဘၣ်တ့ၢ်စီၤအ့ၤလံယၤလၢကမၤအသးန့ၣ်လီၤ.",
			"18": "<sup>18</sup> စီၤယ့ၤဟူကိးဖှိၣ်ၡၤမရံအပှၤဂီၢ်မုၢ်ဒီးစံးဝဲ, “စီၤပၤအၤဃာ်မၤကစၢ်ဘဧၤလးအတၢ်တဆံးတက့ၢ်န့ၣ်လီၤ. ဘၣ်ဆၣ်ယကမၤအတၢ်ဒိၣ်ဒၣ်တၢ်တက့ၢ်လီၤ.",
			"19": "<sup>19</sup> ကိးဖှိၣ်ကယဲၢ်ဘဧၤလးအဝံခဲလၢာ်, ကယဲၢ်ပှၤတဖၣ်လၢဘူၣ်ထီၣ်ဘါ ထီၣ်အီၤ, ဒီးကယဲၢ်အပှၤလုၢ်တၢ်အခိၣ်ခဲလၢာ်တက့ၢ်. ပျဲပှၤအိၣ်တ့ၢ်နီတဂၤတဂ့ၤ. ယကလုၢ်ထီၣ်တၢ်လုၢ်ဖးဒိၣ်တမံၤ ဆူဘဧၤလးအအိၣ်ဒီးပှၤတဂၤလၢ်လၢ်လၢအတဟဲဘၣ်န့ၣ်, ကဘၣ်တၢ်မၤသံကွံာ်အီၤန့ၣ်လီၤ.” (အအံၤမ့ၢ်စီၤယ့ၤဟူအတၢ်ကူၣ်လီတမံၤလၢအဝဲတိာ်ပာ်ဝဲလၢကမၤ သံကယဲၢ်ပှၤဘူၣ်ထီၣ်ဘါထီၣ်ဘဧၤလးခဲလၢာ်န့ၣ်လီၤ.)",
			"20": "<sup>20</sup> ဝံၤဒီးစီၤယ့ၤဟူဟ့ၣ်လီၤအကလုၢ်စံးဝဲ, “ဒုးဟူထီၣ်သါ လီၤတၢ်ဘူၣ်တၢ်ဘါအမုၢ်တနံၤလၢတၢ်မၤလၤကပီၤဘဧၤလးအဂီၢ်န့ၣ် တက့ၢ်.” တၢ်ဒုးဟူထီသါလီၤန့ၣ်ဘၣ်တၢ်မၤအီၤ,",
			"21": "<sup>21</sup> ဒီးစီၤယ့ၤဟူဆှၢလီၤတၢ်ကစီၣ်ဆူကီၢ်အံၣ်စရ့လးဒီဘ့ၣ်ညါ န့ၣ်လီၤ. ကယဲၢ်ပှၤတဖၣ်လၢအဘူၣ်ထီၣ်ဘါထီၣ်ဘဧၤလးန့ၣ်ဟဲဝဲ, ပှၤအိၣ်လီၤတဲာ်တအိၣ်ဘၣ်နီတဂၤဘၣ်. အဝဲသ့ၣ်ခဲလၢာ်လဲၤနုာ်ဝဲဆူဘဧၤလးအတၢ်လုၢ်ဟံၣ်ပူၤ, မၤပှဲၤအီၤတုၤအပှဲၤလၢအံၤတခီတုၤဆူအဂၤတခီန့ၣ်လီၤ.",
			"22": "<sup>22</sup> အန့ၣ်ဝံၤ, စီၤယ့ၤဟူဟ့ၣ်လီၤအကလုၢ်ဆူပှၤလုၢ်တၢ်အခိၣ်လၢအကွၢ် ထွဲဆ့ကၤဖးထီစီဆှံတဖၣ်လၢကဟဲစိာ်ထီၣ်ဆ့ကၤတဖၣ်ဒီးဟ့ၣ် လီၤအီၤဆူပှၤဘူၣ်ထီၣ်ဘါထီၣ်တၢ်တဖၣ်န့ၣ်လီၤ.",
			"23": "<sup>23</sup> အန့ၣ်ဝံၤဒီး, စီၤယ့ၤဟူအနီၢ်ကစၢ်ဒၣ်ဝဲလဲၤနုာ်ဆူတၢ်လုၢ် ဟံၣ်အပူၤဃုာ်ဒီးစီၤရ့ကာ်အဖိခွါစီၤယိၤနဒာ်, ဒီးစံးဘၣ်ပှၤဂီၢ်မုၢ်ဖဲန့ၣ်, “မၤလီၤတံၢ်လၢထဲဒၣ်ပှၤဘူၣ်ထီၣ်ဘါထီၣ်ဘဧၤလးဧိၤ, ကအိၣ်ဖဲအံၤတက့ၢ်. ဒီးပှၤဘူၣ်ထီၣ်ဘါထီၣ်ယွၤအသုတဟဲနုာ်နီ တဂၤတဂ့ၤ.”",
			"24": "<sup>24</sup> ဝံၤဒီးအဝဲဒီးစီၤယိၤနဒာ်လဲၤနုာ်ဝဲဒ်သိးကလုၢ်ထီၣ်ပာ်ထီၣ် တၢ်လုၢ်တၢ်ပာ်တဖၣ်ဒီးတၢ်လုၢ်မ့ၣ်အူတဖၣ်ဆူဘဧၤလးအအိၣ်န့ၣ် လီၤ. အဝဲပာ်လီၤပှၤအဂၤဃိးဆံလၢတၢ်လုၢ်ဟံၣ်အချၢဒီးမၤလိာ်တ့ၢ် အဝဲသ့ၣ်လၢ, “သုကဘၣ်မၤသံကယဲၢ်ပှၤဂီၢ်မုၢ်အံၤခဲလၢာ်ဒီးပှၤတဂၤလၢ်လၢ် လၢအပျဲပူၤဖျဲးပှၤတဖၣ်အံၤအကျါတဂၤဂၤန့ၣ်ကဟ့ၣ်က့ၤတၢ်န့ၣ် အပှ့ၤလၢအဝဲအသးသမူန့ၣ်လီၤ.”",
			"25": "<sup>25</sup> ဖဲစီၤယ့ၤဟူလုၢ်ထီၣ်တၢ်လုၢ်တၢ်ပာ်ဝံၤတဘျီဃီန့ၣ်, အဝဲစံးဘၣ်ပှၤခိးတၢ်တဖၣ်ဒီးသုးခိၣ်သုးနၢ်တဖၣ်စံးဝဲ, “လဲၤနုာ်ဒီးမၤသံကွံာ်အဝဲသ့ၣ်ခဲလၢာ်တက့ၢ်. ပျဲပှၤပူၤဖျဲးနီတဂၤတဂ့ၤ.” အဝဲသ့ၣ်လဲၤနုာ်ဝဲအိၣ်ဒီးနးတဖၣ်လၢအထုးထီၣ်ပာ်ဝဲ, ဒီးမၤသံကွံာ်အဝဲသ့ၣ်ခဲလၢာ်, ဒီးတွံၢ်ထုးထီၣ်အစိၣ်တဖၣ်ဆူ တၢ်ချၢန့ၣ်လီၤ. အနံၣ်ဝံၤဒီးအဝဲသ့ၣ်လဲၤနုာ်ဝဲဆူဘဧၤလးအတၢ်လုၢ်ဟံၣ်အသးကံၢ်ပူၤ,",
			"26": "<sup>26</sup> ဒီးဟဲစိာ်ထီၣ်ထူၣ်စီဆှံလၢအအိၣ်ဖဲန့ၣ်ဒီးဆူးထီၣ်ကွံာ် အီၤလၢမ့ၣ်အူန့ၣ်လီၤ.",
			"27": "<sup>27</sup> သတးဒီး, အဝဲသ့ၣ်မၤဟးဂီၤကွံာ်ထူၣ်စီဆှံဒီးတၢ်လုၢ်ဟံၣ် ဒီးဒုးကဲထီၣ်တၢ်လုၢ်ဟံၣ်န့ၣ်ဆူတၢ်ဟးလီၢ်တဖျၢၣ်လၢအအိၣ်ဝဲ တုၤမုၢ်မဆါတနံၤအံၤန့ၣ်လီၤ.",
			"28": "<sup>28</sup> တၢ်န့ၣ်မ့ၢ်စီၤယ့ၤဟူမၤဟးဂီၤကွံာ်တၢ်ဘူၣ်ထီၣ်ဘါထီၣ်ဘဧၤ လးလၢကီၢ်အံၣ်စရ့လးအပူၤဒ်လဲၣ်န့ၣ်လီၤ.",
			"29": "<sup>29</sup> ဘၣ်ဆၣ်အဝဲမၤဒိးစီၤပၤယၤရဘၣ်, အတၢ်ဒဲးဘးန့ၣ်လီၤ. စီၤယၤရၤဘၣ်မ့ၢ်ပှၤလၢအဆှၢဃီၤကီၢ်အံၣ်စရ့လးဆူတၢ်ဒဲးဘး အပူၤခီဖျိတၢ်ဘူၣ်ထီၣ်ဘါထီၣ်ဂီၤဖံးထူတဖၣ်လၢအဝဲပာ်ထီၣ် ဝဲဖဲဝ့ၢ်ဘ့ၤသ့လးဒီးဝ့ၢ်ဒၣ်အပူၤန့ၣ်လီၤ.",
			"30": "<sup>30</sup> ယွၤစံးဘၣ်စီၤယ့ၤဟူ, “နမၤတ့ၢ်လံတၢ်ခဲလၢာ်လၢယမၢနမၤဘၣ် စီၤအၤဃာ်အစၢၤအသွဲၣ်တဖၣ်န့ၣ်လံ, လၢတၢ်န့ၣ်အဃိ, ယအၢၣ်လီၤနၤလၢနစၢၤနသွဲၣ်တဖၣ်, ကမ့ၢ်ကီၢ်အံၣ်စရ့လးအစီၤပၤ, တုၤလၢပှၤလွံၢ်စိၤတစိၤဒၣ်လဲာ်န့ၣ်လီၤ.”",
			"31": "<sup>31</sup> ဘၣ်ဆၣ်, စီၤယ့ၤဟူတစူၢ်ဘၣ်ယွၤ, အံၣ်စရ့လးအကစၢ်ယွၤအတၢ်သိၣ် တၢ်သီလၢအသးဒီဖျၢၣ်ညါဘၣ်. အခိၣ်တလိာ်အဝဲပိာ်ထွဲစီၤယၤရၤဘၣ်, ပှၤလၢအဆှၢဃီၤကီၢ်အံၣ်စရ့လးဆူတၢ်ဒဲးဘးအပူၤ, အဒိအတဲာ်န့ၣ်လီၤ.",
			"32": "<sup>32</sup> ဖဲအဆၢကတီၢ်အဝဲန့ၣ်, ယွၤစးထီၣ်မၤအံၣ်လီၤကီၢ်အံၣ်စရ့လး အလီၢ်ကဝီၤန့ၣ်လီၤ. ကီၢ်စူၤရံအစီၤပၤစီၤဃစ့လးမၤနၢၤကွံာ်ကီၢ်အံၣ်စရ့လး အလီၢ်ကဝီၤခဲလၢာ်,",
			"33": "<sup>33</sup> စးထီၣ်လၢထံကျိယၢ်ဒ့ၣ်အမုၢ်ထီၣ်, ယံၤဝဲတုၤလၢကလံၤစိးလၢ ဝ့ၢ်ဧရိၤဧ့ၢ်လၢအအိၣ်လၢထံကျိအၢ်နိၣ်အကၢၢ်နံၤန့ၣ်လီၤ. တၢ်လီၢ်အံၤအိၣ်ဃုာ်ဒီးလီၢ်ကဝီၤတဖၣ်လၢအမ့ၢ်ကီၢ်ကံးလဧးဒီး ကီၢ်ဘၤၡၣ်ဖဲပှၤကးဖိ, ပှၤရူၤဘ့ၣ်ဖိဒီးပှၤမုၢ်ထီၣ်မနၤၡ့ၤဖိအဒူၣ်တဖၣ်အိၣ်ဆိးဝဲန့ၣ်လီၤ.",
			"34": "<sup>34</sup> ကယဲၢ်တၢ်အဂၤခဲလၢာ်လၢစီၤယ့ၤဟူမၤတ့ၢ်ဝဲဃုာ်ဒီးအတၢ်မၤ အဒူအဃိၤတဖၣ်န့ၣ်, ဘၣ်တၢ်ကွဲးနီၣ်အီၤလၢကီၢ်အံၣ်စရ့လးအစီၤပၤအလံာ်တၢ်စံၣ်စိၤ တဲစိၤအပူၤန့ၣ်လီၤ.",
			"35": "<sup>35</sup> စီၤယ့ၤဟူသံဝဲဒီးဘၣ်တၢ်ခူၣ်လီၤကွံာ်အီၤလၢကီၢ်ၡၤမရံ အပူၤဒီးအဖိခွါစီၤယဟိအါဃးကဲထီၣ်စီၤပၤလၢအလီၢ်န့ၣ် လီၤ.",
			"36": "<sup>36</sup> စီၤယ့ၤဟူပၢတၢ်လၢကီၢ်ၡၤမရံအပူၤဒ်ကီၢ်အံၣ်စရ့လးအစီၤပၤ အသိးခံဆံဃိးနံၣ်န့ၣ်လီၤ."
		},
		"11": {
			"1": "<sup>1</sup> ဖဲစီၤပၤအဃၤစယၤအမိၢ်နီၢ်ဧသၤလယၤသ့ၣ်ညါဝဲဒၣ်လၢအဖိခွါ ဘၣ်တၢ်မၤသံအီၤတဘျီဃီန့ၣ်အဝဲဟ့ၣ်လီၤအကလုၢ်လၢစီၤပၤအဟံၣ် ဖိဃီဖိခဲလၢာ်ကဘၣ်တၢ်မၤသံကွံာ်အီၤန့ၣ်လီၤ.",
			"2": "<sup>2</sup> ထဲစီၤအဃၤစယၤအဖိခွါစီၤယိၤအၣ်တဂၤဧိၤပူၤဖျဲးဝဲဒၣ်န့ၣ် လီၤ. ဘူးလၢအဝဲကဘၣ်တၢ်မၤသံအီၤဃုာ်ဒီးပှၤအဂၤတဖၣ်, ဘၣ်ဆၣ်တၢ်မၤပူၤဖျဲးအီၤလၢအမုၢ်ဂၢ်နီၢ်ယဟိၤၡ့ဘၤ, လၢအမ့ၢ်စီၤပၤယဟိရၣ်အဖိမုၣ်ဒီးစီၤအဃၤစယၤအဒီပုၢ်ဝဲၢ်မုၣ် လၢအမိၢ်လီၤဆီဝဲ, အဝဲလဲၤဆှၢအီၤဒီးပိာ်မုၣ်လၢအကွၢ်အီၤန့ၣ်, ဆူလီၢ်မံဒၢးတဖျၢၣ်လၢအအိၣ်လၢယွၤအတၢ်လုၢ်ဟံၣ်အပူၤဒီးပာ် ခူသူၣ်အီၤဒ်သိးကပူၤဖျဲးလၢနီၢ်ဧသၤလယၤအတၢ်မၤသံအီၤန့ၣ် လီၤ.",
			"3": "<sup>3</sup> လၢဃုနံၣ်အတီၢ်ပူၤန့ၣ်, နီၢ်ယဟိၤၡ့ဘၤအံးထွဲကွၢ်ထွဲဖိသၣ် ပိာ်ခွါန့ၣ်ဒီးပာ်ခူသူၣ်အီၤလၢယွၤအတၢ်လုၢ်ဟံၣ်အပူၤဖဲနီၢ် ဧသၤလယၤပၢတၢ်ဒ်နီၢ်ပၤမုၣ်တဂၤအသိးအခါန့ၣ်လီၤ.",
			"4": "<sup>4</sup> ဘၣ်ဆၣ်လၢနွံနံၣ်တနံၣ်အပူၤန့ၣ်, ပှၤလုၢ်တၢ်အခိၣ်စီၤယဟိယဒါ, မၤလိာ်သုးခိၣ်သုးနၢ်တဖၣ်လၢအအိၣ်မူအိၣ်ဒါ, လၢတၢ်ခိးစီၤပၤအသးသမူဒီးတၢ်ပၢၤနူၢ်ဧိၤစီၤဧိၤအဂီၢ်, ဒီးတဲဘၣ်အဝဲသ့ၣ်ဒ်သိးကဟဲဆူယွၤအတၢ်လုၢ်ဟံၣ်, ဖဲအဝဲမၢအဝဲသ့ၣ်မၤတၢ်ဆိၣ်ဒီးအီၤ, လၢကအၢၣ်လီၤထွဲ တၢ်လၢအဝဲကူၣ်ကျဲၤမၤဝဲန့ၣ်လီၤ. အဝဲဒုးနဲၣ်အဝဲသ့ၣ်စီၤပၤအဃၤစယၤအဖိခွါ, စီၤယိၤအၣ်",
			"5": "<sup>5</sup> ဒီးဟ့ၣ်လီၤအဝဲသ့ၣ်တၢ်မၤလိာ်တဖၣ်ဒ်လာ်အံၤအသိးလီၤ. ဖဲသုဟဲဒ်သိးသုကမၤသုမူသုဒါလၢအိၣ်ဘှံးအနံၤန့ၣ်, သုဝဲပှၤသၢပူတပူကဘၣ်ခိးနူၢ်ဧိၤစီၤဧိၤ,",
			"6": "<sup>6</sup> အဂၤသၢပူတပူ, ကဘၣ်ပၢၤယွၤအတၢ်လုၢ်ဟံၣ်အတြဲၤ, ဒီးအဂၤသၢပူတပူကဘၣ်ဆၢထၢၣ်ခိးတၢ်ဖဲပှၤခိးတၢ်အဂၤတဖၣ် အလီၢ်ခံတြဲၤန့ၣ်လီၤ.",
			"7": "<sup>7</sup> ပှၤခံဖုလၢအမူအဒါတအိၣ်လၢမုၢ်အိၣ်ဘှံးနံၤန့ၣ်, ကဘၣ်ဆၢထၢၣ်ခိးတၢ်ဖဲယွၤအတၢ်လုၢ်ဟံၣ်လၢတၢ်ဒီဒၣ်အိၣ်ပှိၤစီၤ ပၤအဂီၢ်န့ၣ်လီၤ.",
			"8": "<sup>8</sup> သုကဘၣ်အိၣ်ခိးကဟုကယာ်စီၤပၤစီၤယိၤအၣ်အိၣ်ဒီးနးလၢအအိၣ် ထုးထီၣ်အသးတဖၣ်ဒီးအိၣ်ဒီးအီၤဖဲအဝဲလဲၤတၢ်တပူၤလၢ်လၢ်န့ၣ် လီၤ. ပှၤတဂၤလၢ်လၢ်လၢအဟဲဘူးဒီးသုန့ၣ်ကဘၣ်တၢ်မၤသံကွံာ်အီၤန့ၣ် လီၤ.",
			"9": "<sup>9</sup> သုးခိၣ်သုးနၢ်တဖၣ်စူၢ်ပှၤလုၢ်တၢ်အခိၣ်စီၤယဟိယဒါအတၢ်မၤလိာ် ပိာ်လီၤဒီးဟဲကိးအပှၤတဖၣ်ဆူအဝဲအအိၣ်, ပှၤတဖၣ်လၢတအိၣ်ဒီးမူဒါလၢမုၢ်အိၣ်ဘှံးနံၤမ့ၢ်ဂ့ၤ, ပှၤတဖၣ် လၢအအိၣ်ဒီးမူဒါလၢအိၣ်ဘှံးနံၤမ့ၢ်ဂ့ၤန့ၣ်လီၤ.",
			"10": "<sup>10</sup> အဝဲဟ့ၣ်လီၤသုးခိၣ်သုးနၢ်တဖၣ်လၢဘီတဖၣ်ဒီးကတီၤတဖၣ်လၢ အမ့ၢ်တ့ၢ်စီၤဒၤဝံးအတၢ်, ဒီးဘၣ်တၢ်ပာ်ဃးအီၤလၢတၢ်လုၢ်ဟံၣ်အပူၤ,",
			"11": "<sup>11</sup> ဒီးအဝဲပာ်လီၤပှၤတဖၣ်လၢအအိၣ်ဒီးနးတဖၣ်လၢအထုးထီၣ်အသး, ဝးတရံးယွၤအတၢ်လုၢ်ဟံၣ်အမဲာ်ညါလၢကဒီဒၣ်အိၣ်ပှိၤစီၤပၤ အဂီၢ်န့ၣ်လီၤ.",
			"12": "<sup>12</sup> ဝံၤဒီးစီၤယဟိယဒါဆှၢထီၣ်စီၤယိၤအၣ်ဆူတၢ်ချၢ, ဒီးပာ်ထီၣ်ခိၣ်သလုးလၢအဝဲအခိၣ်လိၤ, ဒီးဟ့ၣ်လီၤအီၤစီၤပၤအတၢ်ပၢအတၢ်သိၣ်တၢ်သီတဖၣ်အလံာ်တဘ့ၣ် န့ၣ်လီၤ. ဝံၤဒီးစီၤယိၤအၣ်ဘၣ်တၢ်ဖှူအီၤဒီးဘၣ်တၢ်ဘိးဘၣ်သ့ၣ်ညါအီၤ ဒ်စီၤပၤအသိးန့ၣ်လီၤ. ပှၤဂီၢ်မုၢ်ဒဲအစုတဖၣ်ဒီးကိးထီၣ်ဝဲ, “မ်စီၤပၤမူဝဲလီၤစိၤလီၤထီတက့ၢ်.”",
			"13": "<sup>13</sup> နီၢ်ပၤမုၣ်ဧသၤလယၤနၢ်ဟူဘၣ်ပှၤခိးတၢ်ဖိတဖၣ်ဒီးပှၤဂီၢ်မုၢ် အတၢ်ကလုၢ်သီၣ်အဃိအဝဲလဲၤဝဲချ့ချ့ဆူယွၤအတၢ်လုၢ်ဟံၣ်ဖဲပှၤ ဂီၢ်မုၢ်ပာ်ဖှိၣ်အသးအလီၢ်န့ၣ်လီၤ.",
			"14": "<sup>14</sup> ဖဲန့ၣ်အဝဲထံၣ်ဘၣ်စီၤပၤအသီဆၢထၢၣ်ဝဲဖဲတၢ်လဲၤနုာ်လီၤဆူ ယွၤအတၢ်လုၢ်ဟံၣ်အကျဲစၢၤအထူၣ်အကပၤဒ်တၢ်လုၢ်တၢ်လၢ်အိၣ်ဝဲ အသိးန့ၣ်လီၤ. စီၤပၤဘၣ်တၢ်အိၣ်ဝးတရံးအီၤလၢသုးခိၣ်သုးနၢ်တဖၣ်ဒီးပှၤအူ ကွဲၤတဖၣ်, ဒီးပှၤဂီၢ်မုၢ်ကိးထီၣ်လၢတၢ်သူၣ်ခုသးခုအပူၤခဲလၢာ်ဒီးအူ ထီၣ်ကွဲၤတဖၣ်န့ၣ်လီၤ. နီၢ်ဧသၤလယၤဖှီယာ်အကူအသိးတဖၣ်လၢတၢ်သူၣ်ကိၢ်သးဂီၤအပူၤ ဒီးကိးထီၣ်ဝဲ, “တၢ်ပူထီၣ်ထီဒါ, တၢ်ပူထီၣ်ထီဒါ” န့ၣ်လီၤ.",
			"15": "<sup>15</sup> စီၤယဟိယဒါတအဲၣ်ဒိးဝဲလၢနီၢ်ဧသၤလယၤကဘၣ်တၢ်မၤသံအီၤလၢ ယွၤအတၢ်လုၢ်ဟံၣ်အလီၢ်ကဝီၤအပူၤန့ၣ်ဘၣ်. လၢတၢ်န့ၣ်အဃိအဝဲဟ့ၣ်လီၤအကလုၢ်ဆူသုးခိၣ်တဖၣ်အအိၣ်စံးဝဲ, “မိၤထီၣ်ကွံာ်အီၤလၢသုးမုၢ်တဖၣ်လၢအအိၣ်ရဲၣ်လီၤအသး, ခံဂ့ၢ်အဘၢၣ်စၢၤ, ဒီးပှၤတဂၤလၢ်လၢ်လၢအဂုာ်ကျဲးစၢးမၤပူၤ ဖျဲးအီၤန့ၣ်မၤသံကွံာ်အီၤတက့ၢ်.”",
			"16": "<sup>16</sup> အဝဲသ့ၣ်ဖီၣ်န့ၢ်အီၤ, လဲၤကိးအီၤဆူနူၢ်ဧိၤစီၤဧိၤဒီးဖဲ န့ၣ်အဝဲသ့ၣ်မၤသံကွံာ်အီၤလၢကသ့ၣ်လဲၤထီၣ်က့ၤလီၤအကျဲန့ၣ် လီၤ.",
			"17": "<sup>17</sup> ပှၤလုၢ်တၢ်အခိၣ်စီၤယဟိယဒါဒုးမၤစီၤပၤယိၤအၣ်ဒီးပှၤဂီၢ် မုၢ်လၢတၢ်အၢၣ်လီၤဒီးယွၤတမံၤလၢအဝဲသ့ၣ်ကမ့ၢ်ယွၤအပှၤဂီၢ် မုၢ်န့ၣ်လီၤ. အဝဲမၤစ့ၢ်ကီးတၢ်အၢၣ်လီၤတမံၤလၢစီၤပၤဒီးပှၤဂီၢ်မုၢ်အဘၢၣ် စၢၤန့ၣ်လီၤ.",
			"18": "<sup>18</sup> ဝံၤဒီးပှၤဂီၢ်မုၢ်လဲၤဆူဘဧၤလးအတၢ်လုၢ်ဟံၣ်, ဒီးမၤလီၤပှီၢ်ကွံာ်အီၤန့ၣ်လီၤ. အဝဲသ့ၣ်မၤကၢ်လီၤကလဲကွံာ် တၢ်လုၢ်လီၢ်တဖၣ်ဒီးတၢ်ဂီၤတၢ်ဖီၣ်တဖၣ်, ဒီးမၤသံကွံာ်ဘဧၤလးအပှၤလုၢ်တၢ်အခိၣ်စီၤမးတၣ်, ဖဲတၢ်လုၢ်လီၢ်တဖၣ်အမဲာ်ညါန့ၣ်လီၤ. စီၤယဟိယဒါပာ်လီၤပှၤပၢၤတၢ်ဖိတဖၣ်ဖဲယွၤအတၢ်လုၢ်ဟံၣ်,",
			"19": "<sup>19</sup> ဝံၤဒီးအဝဲဒီးသုးခိၣ်သုးနၢ်တဖၣ်, ပှၤခိးစီၤပၤအသးသမူ တဖၣ်, ဒီးပှၤပၢၤနူၢ်ဧိၤစီၤဧိၤတဖၣ်လဲၤဃုာ်ဒီးကဟုကယာ်စီၤပၤလၢ ယွၤအတၢ်လုၢ်ဟံၣ်ဆူနူၢ်ဧိၤစီၤဧိၤဒီးပှၤဂီၢ်မုၢ်ခဲလၢာ်ပိာ်ထွဲ အခံန့ၣ်လီၤ. စီၤယိၤအၣ်လဲၤနုာ်ခီဖျိတၢ်ခိးတၢ်အတြဲၤဒီး ဟံးန့ၢ်အလီၢ်လၢစီၤပၤအလီၢ်ပစိာ်အဖီခိၣ်န့ၣ်လီၤ.",
			"20": "<sup>20</sup> ကယဲၢ်ပှၤဂီၢ်မုၢ်ခဲလၢာ်ပှဲၤဝဲဒီးတၢ်သူၣ်ဖှံသးညီ, ဒီးဝ့ၢ်န့ၣ်အိၣ်ဘှ့ၣ်အိၣ်ဘှီၣ်ဝဲမ့ၢ်လၢခဲအံၤနီၢ်ပၤမုၣ်ဧသၤလယၤ ဘၣ်တၢ်မၤသံကွံာ်အီၤလၢနူၢ်ပူၤစီၤပူၤလံအဃိန့ၣ် လီၤ.",
			"21": "<sup>21</sup> စီၤယိၤအၣ်ကဲထီၣ်ကီၢ်ယူဒၤအစီၤပၤဖဲအသးအိၣ်နွံနံၣ်န့ၣ်လီၤ."
		},
		"12": {
			"1": "<sup>1</sup> လၢကီၢ်အံၣ်စရ့လးအစီၤပၤစီၤယ့ၤဟူပၢတၢ်နွံနံၣ်တနံၣ်အပူၤ န့ၣ်, စီၤယိၤအၣ်ကဲထီၣ်ကီၢ်ယူဒၤအစီၤပၤ, ဒီးအဝဲပၢတၢ်လၢဝ့ၢ် ယရူၤၡလ့ၣ်အပူၤအနံၣ်လွံၢ်ဆံန့ၣ်လီၤ. အဝဲအမိၢ်မ့ၢ်ဝဲနီၢ်စံဘယၤ, လၢဝ့ၢ်ဘ့ၢ်ၡဘၤန့ၣ်လီၤ.",
			"2": "<sup>2</sup> အဝဲမၤတၢ်ဘၣ်ယွၤအသးလၢအမုၢ်နံၤမုၢ်သီတဖၣ်ဖဲပှၤလုၢ်တၢ် အခိၣ်စီၤယဟိယဒါသိၣ်လိနဲၣ်ယူၤအီၤအပူၤန့ၣ်လီၤ.",
			"3": "<sup>3</sup> ဘၣ်ဆၣ်ဒီး, ပှၤတစူၢ်တနာ်ယွၤအတၢ်ဘူၣ်ထီၣ်ဘါထီၣ်အလီၢ်တဖၣ်တဘၣ် တၢ်မၤဟးဂီၤကွံာ်အီၤဘၣ်. ဒီးပှၤဂီၢ်မုၢ်လုၢ်ထီၣ်ထွဲဒံးတၢ်လုၢ်တၢ်ပာ်တဖၣ်ဒီးဆိၣ်ကဲၤ ဒံးတၢ်နၢမူဖဲန့ၣ်လီၤ.",
			"4": "<sup>4</sup> စီၤယိၤအၣ်ကိးဃီၤပှၤလုၢ်တၢ်အခိၣ်တဖၣ်ဒီးဟ့ၣ်လီၤအကလုၢ်ဆူ အဝဲသ့ၣ်လၢကပာ်ဖှိၣ်ပာ်တံၤစ့လၢအဘၣ်တၢ်ဟ့ၣ်အီၤဘၣ်ထွဲဒီး တၢ်လုၢ်တၢ်ပာ်တဖၣ်လၢယွၤအတၢ်လုၢ်ဟံၣ်အပူၤလၢအမ့ၢ်, တၢ်လၢပှၤဘၣ်ဟ့ၣ်အီၤလၢတၢ်လုၢ်တၢ်ပာ်ဘၣ်ဆၢဘၣ်ကတီၢ်တဖၣ်အဂီၢ် မ့ၢ်ဂ့ၤ, စ့လၢအဘၣ်တၢ်ဟ့ၣ်လီၤအီၤဒ်အမ့ၢ်တၢ်သူၣ်အိၣ်သးအိၣ် အတၢ်ဟ့ၣ်တဖၣ်အသိးမ့ၢ်ဂ့ၤန့ၣ်လီၤ.",
			"5": "<sup>5</sup> ပှၤလုၢ်တၢ်အခိၣ်တဂၤဘၣ်တဂၤစုာ်စုာ်အိၣ်ဒီးမူဒါလၢစ့လၢအဘၣ် တၢ်ဟဲစိာ်အီၤလၢပှၤတဖၣ်လၢအဝဲမၤန့ၢ်အီၤတၢ်အဂီၢ်, ဒီးစ့န့ၣ်ကဘၣ်တၢ်သူအီၤလၢတၢ်မၤဂ့ၤထီၣ်က့ၤယွၤအတၢ်လုၢ် ဟံၣ်အဂီၢ်ဒ်အလီၢ်အိၣ်ဝဲအသိးန့ၣ်လီၤ.",
			"6": "<sup>6</sup> ဘၣ်ဆၣ်တုၤလီၤလၢစီၤယိၤအၣ်ပၢတၢ်ခံဆံသၢနံၣ်ဒၣ်လဲာ်န့ၣ်ပှၤ လုၢ်တၢ်အခိၣ်တဖၣ်တမၤဂ့ၤထီၣ်က့ၤဘၣ်ဒံးယွၤအတၢ်လုၢ်ဟံၣ်နီ တစဲးဘၣ်န့ၣ်လီၤ.",
			"7": "<sup>7</sup> လၢတၢ်န့ၣ်အဃိ, အဝဲကိးဃီၤစီၤယဟိယဒါဒီးပှၤလုၢ်တၢ်အခိၣ် အဂၤတဖၣ်ဒီးသံကွၢ်အဝဲသ့ၣ်, “ဘၣ်မနုၤအဃိလၢသုတမၤဂ့ၤထီၣ်က့ၤယွၤအတၢ်လုၢ်ဟံၣ်န့ၣ် လဲၣ်. စးထီၣ်ခဲကနံၣ်အံၤဒီးဆူညါသုတဘၣ်ပၢၤဃာ်လၢၤစ့ လၢသုဒိးန့ၢ်အီၤန့ၣ်လၢၤဘၣ်. သုကဘၣ်ဟ့ၣ်လီၤဒ်သိးတၢ်ဘှီက့ၤဘၣ်တၢ်မၤအီၤကသ့ အဂီၢ်န့ၣ်လီၤ.”",
			"8": "<sup>8</sup> ပှၤလုၢ်တၢ်အခိၣ်တဖၣ်ဘၣ်သူၣ်ဘၣ်သးလၢတၢ်ဂ့ၢ်အံၤ, ဒီးဘၣ်သူၣ်ဘၣ်သးစ့ၢ်ကီးလၢအဝဲသ့ၣ်တဘှီဂ့ၤထီၣ်က့ၤဘၣ်ယွၤ အတၢ်လုၢ်ဟံၣ်လၢအနီၢ်ကစၢ်ဒၣ်ဝဲဘၣ်န့ၣ်လီၤ.",
			"9": "<sup>9</sup> အန့ၣ်ဝံၤဒီး, စီၤယဟိယဒါဟံးန့ၢ်တလါတဖျၢၣ်ဒီးမၤန့ၢ်တၢ် ပူၤဟိတပူၤလၢအခိၣ်ကၢၢ်ဒီးပာ်လီၤတလါန့ၣ်ဖဲတၢ်လုၢ်လီၢ်အ ဃၢၤ, လၢစုထွဲတကပၤဖဲပှၤလဲၤနုာ်လီၤဆူယွၤအတၢ်လုၢ်ဟံၣ်ပူၤန့ၣ် လီၤ. ပှၤလုၢ်တၢ်အခိၣ်တဖၣ်အိၣ်မူအိၣ်ဒါဖဲကျဲစၢၤထံးန့ၣ်, ဒၢနုာ်လီၤစ့လၢအဘၣ်တၢ်ဟ့ၣ်လီၤအီၤလၢပှၤဟဲဘူၣ်တၢ်ဘါတၢ် တဖၣ်ခဲလၢာ်ဆူတလါပူၤန့ၣ်လီၤ.",
			"10": "<sup>10</sup> တဘျီလၢ်လၢ်ဖဲစ့အါထီၣ်လၢတလါအပူၤန့ၣ်, စီၤပၤအပှၤကွဲးလံာ်ဒိၣ်, ဒီးပှၤလုၢ်တၢ်အခိၣ်အဒိၣ်ကတၢၢ်ကဟဲဝဲ, ဒီးဂံၢ်စ့န့ၣ်, ဒီးဒၢနုာ်ဝဲဆူထၢၣ်တဖၣ်တပူၤဒီးစၢဃာ်ဝဲအခိၣ်လီၤ.",
			"11": "<sup>11</sup> ဖဲတၢ်မၤနီၣ်မၤဃါစ့အတၢ်ဂံၢ်လီၤတံၢ်လီၤဆဲးဝံၤအလီၢ်ခံ န့ၣ်, အဝဲသ့ၣ်ကဟ့ၣ်လီၤစ့န့ၣ်ဆူပှၤအိၣ်မူအိၣ်ဒါတဖၣ်လၢအမၤတၢ်လၢ ယွၤအတၢ်လုၢ်ဟံၣ်ပူၤအအိၣ်, ဒီးအဝဲသ့ၣ်ကဟ့ၣ်ဘူးဟ့ၣ်လဲပှၤမၤတၢ်လၢသ့ၣ်တဖၣ်, ပှၤဘှီထီၣ်တၢ်တဖၣ်, ပှၤမၤတၢ်လၢအီကတဲတဖၣ်, ပှၤကူးတဲာ်လၢၢ်တဖၣ်.",
			"12": "<sup>12</sup> ပှ့ၤသ့ၣ်ဒီးလၢၢ်တဖၣ်လၢတၢ်ကသူအီၤလၢတၢ်ဘှီက့ၤအဂီၢ်, ဒီးဟ့ၣ်လီၤကယဲၢ်တၢ်လၢာ်အဂုၤအဂၤတဖၣ်အဂီၢ်န့ၣ်လီၤ.",
			"13": "<sup>13</sup> ဘၣ်ဆၣ်ဒီးစ့တဘၣ်တၢ်သူအီၤနီတစဲးလၢတၢ်ကဟ့ၣ်တၢ်အပှ့ၤလၢတၢ် မၤလီခီစ့တဖၣ်မ့ၢ်ဂ့ၤ, သလၢတဖၣ်မ့ၢ်ဂ့ၤ, ကွဲၤတဖၣ်မ့ၢ်ဂ့ၤ, တၢ်ပီးတၢ်လီလၢတၢ်မၤကဆှီမ့ၣ်အူဒၢတဖၣ် အဂီၢ်လၢတၢ်အဃၢၤအဃိၣ်အဂၤလၢစ့ဒီးထူတဖၣ်အဂီၢ်မ့ၢ်ဂ့ၤန့ၣ်ဘၣ်.",
			"14": "<sup>14</sup> စ့ခဲလၢာ်န့ၣ်ဘၣ်တၢ်သူဒၣ်အီၤလၢတၢ်ကဟ့ၣ်ဘူးဟ့ၣ်လဲ ပှၤမၤတၢ်ဖိတဖၣ်ဒီးတၢ်ကပှ့ၤတၢ်ပီးတၢ်လီတဖၣ်လၢတၢ်ကသူအီၤ လၢတၢ်ဘှီဂ့ၤထီၣ်က့ၤတၢ်အဂီၢ်န့ၣ်လီၤ.",
			"15": "<sup>15</sup> ပှၤအခိၣ်တဖၣ်လၢအကွၢ်ထွဲတၢ်ဖံးတၢ်မၤန့ၣ်, မ့ၢ်ပှၤအတီအလိၤလၢာ်လၢာ်ဆ့ဆ့အဃိ, အလီၢ်တအိၣ်ဘၣ်လၢတၢ်ကဃ့အဝဲသ့ၣ်စ့ အတၢ်ကွဲးနီၣ်အတၢ်ပာ်ဖျါဘၣ်.",
			"16": "<sup>16</sup> စ့လၢအဘၣ်တၢ်ဟ့ၣ်အီၤလၢတၢ်မၤကမၣ်တၢ်အဂီၢ်ဒီးလၢတၢ်မၤတၢ် ဒဲးဘးအဂီၢ်န့ၣ်တဘၣ်တၢ်ဒၢနုာ်လီၤအီၤဆူတလါအပူၤဘၣ်. တၢ်န့ၣ်မ့ၢ်ပှၤလုၢ်တၢ်အခိၣ်တဖၣ်အတၢ်န့ၣ်လီၤ.",
			"17": "<sup>17</sup> ဖဲအဆၢကတီၢ်န့ၣ်ကီၢ်စူၤရံအစီၤပၤဃစ့လးလဲၤထီၣ်ဒုးဝ့ၢ်ကၤ သးဒီးမၤန့ၢ်အီၤန့ၣ်လီၤ. အန့ၣ်ဝံၤဒီးအဝဲပာ်လီၤအသးလၢကလဲၤထီၣ်ဒုးဝ့ၢ်ယရူၤၡလ့ၣ် န့ၣ်လီၤ.",
			"18": "<sup>18</sup> ကီၢ်ယူဒၤအစီၤပၤယိၤအၣ်ဟံးန့ၢ်ကယဲၢ်တၢ်မၤဘူၣ်ခဲလၢာ်လၢပှၤ လၢအမဲာ်ညါတဖၣ်လၢအမ့ၢ်စီၤယဟိၡၤဖး, စီၤယဟိရၣ်ဒီးစီၤအဃၤစယၤလုၢ်ထီၣ်တ့ၢ်ဝဲဆူယွၤအအိၣ်, ပာ်ဖှိၣ်အါထီၣ်ဃုာ်ဝဲဒီးအဝဲအနီၢ်ကစၢ်အတၢ်မၤဘူၣ်တဖၣ်ဒီး ကယဲၢ်ထူခဲလၢာ်အအိၣ်လၢတၢ်ပာ်ဖှိၣ်အလီၢ်လၢယွၤအတၢ်လုၢ်ဟံၣ် အပူၤဒီးနူၢ်ဧိၤစီၤဧိၤအပူၤဒီးဆှၢလီၤဝဲခဲလၢာ်ဒ်တၢ်ဟ့ၣ် အသိးဆူစီၤပၤဃစ့လးအအိၣ်, ဒီးအန့ၣ်တစုဟးထီၣ်ကွံာ်ဒီးအသုးမုၢ်ယံၤဒီးဝ့ၢ်ယရူၤၡလ့ၣ်န့ၣ်လီၤ.",
			"19": "<sup>19</sup> ကယဲၢ်တၢ်အဂၤတမံၤလၢ်လၢ်လၢစီၤပၤယိၤအၣ်မၤတ့ၢ်ဝဲန့ၣ်, ဘၣ်တၢ်ကွဲးနီၣ်အီၤလၢကီၢ်ယူဒၤအစီၤပၤတဖၣ်အလံာ်တၢ်စံၣ်စိၤ တဲစိၤအပူၤန့ၣ်လီၤ.",
			"20": "<sup>20</sup> စီၤပၤယိၤအၣ်အသုးခိၣ်သုးနၢ်တဖၣ်ကူၣ်ထီၣ်ထီဒါအီၤ, ဒီးလၢအကျါခံဂၤလၢအမ့ၢ်နီၢ်ၡံမဧးအဖိခွါစီၤယိၤစၤကၢ် ဒီးနီၢ်ၡိမ့ၢ်အဖိခွါစီၤယဟိစဘးန့ၣ်, မၤသံကွံာ်အီၤဖဲဟံၣ်တဖျၢၣ်လၢအဘၣ်တၢ်ဘှီထီၣ်အီၤလၢဟီၣ်ခိၣ် လၢအဘၣ်တၢ်မၤပှဲၤအီၤအဖီခိၣ်လၢအအိၣ်ဖဲဝ့ၢ်ယရူၤၡလ့ၣ်အမုၢ် ထီၣ်, ကျဲလဲၤလီၤဆူဝ့ၢ်စံးလၤအဖီခိၣ်န့ၣ်လီၤ.",
			"21": "<sup>21</sup> စီၤယိၤအၣ်ဘၣ်တၢ်ခူၣ်လီၤကွံာ်အီၤဖဲစီၤပၤအတၢ်သွၣ်ခိၣ်လၢ စီၤဒၤဝံးအဝ့ၢ်ပူၤဒီးအဖိခွါစီၤအမၤစယါကဲထီၣ်စီၤပၤလၢ အလီၢ်န့ၣ်လီၤ."
		},
		"13": {
			"1": "<sup>1</sup> လၢစီၤအဃၤစယၤအဖိခွါကီၢ်ယူဒၤအစီၤပၤစီၤယိၤအၣ်ပၢတၢ် အနံၣ်ပှဲၤထီၣ်ခံဆံသၢနံၣ်တနံၣ်အပူၤန့ၣ်, စီၤယ့ၤဟူအဖိခွါစီၤယဟိအါဃးကဲထီၣ်ကီၢ်အံၣ်စရ့လးအစီၤ ပၤ, ဒီးအဝဲပၢတ့ၢ်တၢ်လၢကီၢ်ၡၤမရံအပူၤတဆံနွံနံၣ်န့ၣ်လီၤ.",
			"2": "<sup>2</sup> ဒ်စီၤပၤယၤရၤဘၣ်လၢအဝဲအမဲာ်ညါအသိးန့ၣ်အဝဲမၤတ့ၢ်တၢ်ဒဲး ဘးထီဒါယွၤဒီးဆှၢဃီၤကီၢ်အံၣ်စရ့လးဆူတၢ်ဒဲးဘးအပူၤ န့ၣ်လီၤ. အဝဲတညိကွံာ်ဘၣ်အကျဲအၢကျဲသီတဖၣ်နီတဘျီဘၣ်.",
			"3": "<sup>3</sup> လၢတၢ်န့ၣ်အဃိ, ယွၤသးထီၣ်ဘၣ်ကီၢ်အံၣ်စရ့လး, ဒီးအဝဲပျဲကီၢ်စူၤရံအစီၤပၤဃစ့လးဒီးအဖိခွါစီၤဘ့ၣ် ဟဒးလၢကမၤနၢၤကီၢ်အံၣ်စရ့လးတဘျီဘၣ်တဘျီန့ၣ်လီၤ.",
			"4": "<sup>4</sup> ဒီးစီၤယဟိအါဃးဘါထုကဖၣ်တၢ်ဆူယွၤအအိၣ်, ဒီးယွၤထံၣ်ဘၣ်ဝဲကီၢ်စူၤရံအစီၤပၤမၤအၢမၤနးပှၤအံၣ်စရ့ လးဖိနးထဲလဲၣ်ထဲလဲၣ်အဃိ, စံးဆၢဝဲအတၢ်ထုကဖၣ်န့ၣ်လီၤ.",
			"5": "<sup>5</sup> ယွၤဟ့ၣ်လီၤကီၢ်အံၣ်စရ့လးလၢခိၣ်နၢ်တဂၤ, လၢကမၤပူၤဖျဲးအဝဲသ့ၣ်လၢပှၤစူၤရံဖိတဖၣ်အစုပူၤ, ဒီးလၢတၢ်န့ၣ်အဃိပှၤအံၣ်စရ့လးဖိတဖၣ်အိၣ်ဆိးဘၣ်ဝဲမုာ်မုာ် ခုၣ်ခုၣ်ဒ်လၢညါအသိးန့ၣ်လီၤ.",
			"6": "<sup>6</sup> ဘၣ်ဆၣ်အဝဲသ့ၣ်တညိကွံာ်ဒံးဘၣ်တၢ်ဒဲးဘးတဖၣ်လၢစီၤပၤယၤရၤ ဘၣ်ဒုးမၤတ့ၢ်ကီၢ်အံၣ်စရ့လးန့ၣ်ဘၣ်. မ့မ့ၢ်အဝဲသ့ၣ်မၤဒံးဒၣ်တၢ်ဒဲးဘးတဖၣ်န့ၣ်ဒီးကစၢ်မုၣ်အၡ့ ရၤအဂီၤအိၣ်ဒံးဒၣ်လၢကီၢ်ၡၤမရံအပူၤန့ၣ်လီၤ.",
			"7": "<sup>7</sup> မ့တမ့ၢ်ဘၣ်လၢကသ့ၣ်သုးဖိအဂၤယဲၢ်ဆံ, လ့ၣ်ကဟၣ်အဆိတဆံ ဒီးပှၤခီၣ်သုးဖိအဂၤတကလးဘၣ်န့ၣ်, စီၤယဟိအါဃးအသုးမုၢ် အဂၤတအိၣ်လၢၤဘၣ်. အဂ့ၢ်ဒ်အံၤ, ကီၢ်စူၤရံအစီၤပၤမၤဟးဂီၤကွံာ်ဝဲအဂၤတဖၣ်ခဲလၢာ်, ယီၢ်တံၢ်လီၤကလဲဝဲခဲလၢာ်ဒ်ဖၣ်ကမူၣ်ဖၣ်ဆါအသိးန့ၣ်လီၤ.",
			"8": "<sup>8</sup> ကယဲၢ်တၢ်အဂၤလၢစီၤယဟိအါဃးမၤတ့ၢ်ဝဲန့ၣ်ဒီးကယဲၢ်အဝဲ အတၢ်မၤအဒူအဃိၤတဖၣ်ဘၣ်တၢ်ကွဲးနီၣ်အီၤလၢကီၢ်အံၣ်စရ့လး အစီၤပၤတဖၣ်အလံာ်တၢ်စံၣ်စိၤတဲစိၤအပူၤန့ၣ်လီၤ.",
			"9": "<sup>9</sup> အဝဲဒၣ်သံဝဲ, ဒီးဘၣ်တၢ်ခူၣ်လီၤကွံာ်အီၤလၢၡၤမရံအပူၤ, ဒီးအဝဲအဖိခွါစီၤယိၤအၣ်ကဲထီၣ်စီၤပၤလၢအလီၢ်န့ၣ်လီၤ.",
			"10": "<sup>10</sup> လၢကီၢ်ယူၤဒၤအစီၤပၤစီၤယိၤအၣ်ပၢတၢ်သၢဆံနွံနံၣ်တနံၣ် အပူၤန့ၣ်, စီၤယဟိအါဃးအဖိခွါစီၤယိၤအၣ်ကဲထီၣ်ကီၢ်အံၣ်စရ့လးအစီၤ ပၤဒီးအဝဲပၢတ့ၢ်တၢ်လၢၡၤမရံတဆံဃုနံၣ်န့ၣ်လီၤ.",
			"11": "<sup>11</sup> အဝဲစ့ၢ်ကီးမၤတ့ၢ်တၢ်ဒဲးဘးထီဒါယွၤ, ဒီးပိာ်ထွဲဒိအၢ တဲာ်သီတဖၣ်လၢစီၤပၤယၤရၤဘၣ်မၤတ့ၢ်ဝဲလၢအဆှၢဃီၤကီၢ်အံၣ်စရ့လး ဆူတၢ်ဒဲးဘးအပူၤန့ၣ်လီၤ.",
			"12": "<sup>12</sup> ကယဲၢ်တၢ်အဂၤလၢစီၤယိၤအၣ်မၤတ့ၢ်ဝဲ, ဃုာ်ဒီးအတၢ်သူၣ်ဒူသး ဒူလၢတၢ်ဒုးအပူၤထီဒါကီၢ်ယူဒၤအစီၤပၤအမၤစယါန့ၣ်ဘၣ်တၢ် ကွဲးနီၣ်အီၤလၢကီၢ်အံၣ်စရ့လးအစီၤပၤတဖၣ်အလံာ်တၢ်စံၣ်စိၤ တဲစိၤအပူၤန့ၣ်လီၤ.",
			"13": "<sup>13</sup> စီၤယိၤအၣ်သံဝဲ, ဒီးဘၣ်တၢ်ခူၣ်လီၤကွံာ်အီၤလၢစီၤပၤအသွၣ် ခိၣ်လၢၡၤမရံဒီးအဖိခွါစီၤယၤရၤဘၣ်ခံဂၤတဂၤကဲထီၣ်စီၤ ပၤလၢအလီၢ်န့ၣ်လီၤ.",
			"14": "<sup>14</sup> ဝံအလံၤၡါဆါဝဲလၢတၢ်ဆါလၢအသံန့ၢ်ပှၢ်န့ၢ်ပှၤဒီးဖဲ အဝဲမံလီၤဘူးလၢအကသံအခါန့ၣ်ကီၢ်အံၣ်စရ့လးအစီၤပၤစီၤ ယိၤအၣ်လဲၤအိၣ်သကိးအီၤန့ၣ်လီၤ. လၢတၢ်ဟီၣ်တၢ်ယၢၤအပူၤန့ၣ်အဝဲတဲထီၣ်ဖျဲးဝဲဒၣ်, “ယပၢ်ဧၢ, ယပၢ်ဧၢ, နမ့ၢ်တ့ၢ်နဲပှၤဂံၢ်ဆူၣ်ဘါဆူၣ်လၢအအိၣ်ပှိၤ ဒီဒၣ်ကီၢ်အံၣ်စရ့လးန့ၣ်လီၤ.”",
			"15": "<sup>15</sup> စီၤအလံၤၡါမၤလိာ်အီၤစံးဝဲ, “ဟံးန့ၢ်ချံၣ်တဘိဒီးပျၢ်တ နီၤတက့ၢ်.” စီၤယိၤအၣ်မၤန့ၢ်တၢ်တဖၣ်န့ၣ်,",
			"16": "<sup>16</sup> ဒီးစီၤအလံၤၡါတဲဘၣ်အီၤလၢကအိၣ်ကတဲာ်ကတီၤအသးဒ်သိးကခးတၢ် အဂီၢ်န့ၣ်လီၤ. စီၤပၤမၤဝဲဒ်န့ၣ်, ဒီးစီၤအလံၤၡါပာ်ထီၣ်အစုလၢစီၤပၤအစု လိၤန့ၣ်လီၤ.",
			"17": "<sup>17</sup> ဝံၤဒီးဒ်ဝံသိၣ်လိနဲၣ်ယုၤအီၤအသိးန့ၣ်, စီၤပၤအိးထီၣ်ပဲတြီ လၢအကွၢ်ဆၢညါတၢ်ဆူကီၢ်စူၤရံန့ၣ်လီၤ. စီၤအလံၤၡါဟ့ၣ်လီၤအကလုၢ်, “ခးပျၢ်န့ၣ်တက့ၢ်.” ဖဲစီၤပၤခးပျၢ်တဘျီဃီန့ၣ်, ဝံစံးဝဲဒၣ်, “နမ့ၢ်ယွၤအပျၢ်လၢအဝဲကမၤနၢၤကွံာ်ကီၢ်စူၤရံခီဖျိနၤန့ၣ်လီၤ. နကဒုးတၢ်ဒီးပှၤစူၤရံဖိတဖၣ်ဖဲဝ့ၢ်အဖ့း, တုၤနမၤနၢၤကွံာ်အဝဲသ့ၣ်န့ၣ်လီၤ.”",
			"18": "<sup>18</sup> အန့ၣ်ဝံၤဒီး, စီၤအလံၤၡါတဲဘၣ်စီၤပၤလၢကဟံးန့ၢ်ပျၢ်အဂၤ တဖၣ်ဒီးတီၢ်ဟီၣ်ခိၣ်လၢပျၢ်တဖၣ်န့ၣ်လီၤ. စီၤပၤတီၢ်ဟီၣ်ခိၣ်သၢဘျီဝံၤဒီးဆိကတီၢ်ဝဲဒၣ်န့ၣ်လီၤ.",
			"19": "<sup>19</sup> တၢ်အံၤမၤသးဒိၣ်ထီၣ်စီၤအလံၤၡါ, ဒီးအဝဲစံးဘၣ်စီၤပၤ, “နကြၢးတီၢ်တၢ်ယဲၢ်ဘျီမ့တမ့ၢ်ဃုဘျီဒီးနကအိၣ်ဒီးတၢ်မၤ နၢၤတၢ်လၢာ်လၢာ်ဆ့ဆ့လၢပှၤစူၤရံတဖၣ်အဖီခိၣ်န့ၣ်လီၤ. မ့မ့ၢ်ခဲကနံၣ်အံၤနကမၤနၢၤအဝဲသ့ၣ်ထဲသၢဘျီဧိၤန့ၣ်လီၤ.”",
			"20": "<sup>20</sup> စီၤအလံၤၡါသံဝဲ, ဒီးဘၣ်တၢ်ခူၣ်လီၤကွံာ်အီၤန့ၣ်လီၤ. လၢတၢ်မဲထီၣ်သီအကတီၢ်ကိးနံၣ်ဒဲးန့ၣ်, မိၤအးအပှၤဒုးတၢ်ဖိ အဖုအဂီၢ်တဖၣ်ညီနုၢ်ဟဲနုာ်လီၤဒုးကီၢ်အံၣ်စရ့လးန့ၣ်လီၤ.",
			"21": "<sup>21</sup> တဘျီဖဲပှၤလဲၤခူၣ်လီၤပှၤသံအခါန့ၣ်, တၢ်ထံၣ်ဘၣ်ပှၤတဖၣ်န့ၣ် အကျါပှၤတဖု, ဒီးပှၤဂီၢ်မုၢ်တ့ၢ်လီၤကွံာ်ပှၤအစိၣ်န့ၣ်, ဆူအလံၤၡါအတၢ်သွၣ်ခိၣ်အပူၤဒီးထွးထီၣ်ဃ့ၢ်ကွံာ်ဝဲန့ၣ်လီၤ. တစုဃီဖဲပှၤအစိၣ်ဘၣ်ဒိဒီးစီၤအလံၤၡါအဃံန့ၣ်ပှၤတဂၤန့ၣ် မူထီၣ်က့ၤဝဲဒီးဆၢထၢၣ်ဝဲဒၣ်န့ၣ်လီၤ.",
			"22": "<sup>22</sup> ကီၢ်စူၤရံအစီၤပၤဃစ့လးမၤနၢၤမၤဃၣ်ပှၤအံၣ်စရ့လးဖိတဖၣ် ဖဲစီၤယဟိအါဃးပၢတၢ်ဒီကတီၢ်,",
			"23": "<sup>23</sup> ဘၣ်ဆၣ်ယွၤအသူၣ်အိၣ်သးအိၣ်ဒီးသူၣ်ကညီၤသးကညီၤအဝဲ သ့ၣ်န့ၣ်လီၤ. ယွၤတပျဲဘၣ်အဝဲသ့ၣ်ဘၣ်တၢ်မၤဟးဂီၤကွံာ်အီၤ န့ၣ်ဘၣ်. မ့မ့ၢ်မၤစၢၤအဝဲသ့ၣ်မ့ၢ်လၢအဝဲအတၢ်အၢၣ်လီၤအီလီၤဒီးစီၤ အၤဘြၤဟၣ်, စီၤအံၤစဲးဒီးစီၤယၤကိာ်အဃိန့ၣ်လီၤ. ယွၤတသးပ့ၤနီၣ်ဘၣ် အပှၤဂီၢ်မုၢ်နီတစုဘၣ်.",
			"24": "<sup>24</sup> ဖဲကီၢ်စူၤရံအစီၤပၤဃစ့လးသံဝဲန့ၣ်, အဖိခွါစီၤဘ့ၣ်ဟဒး ကဲထီၣ်စီၤပၤလၢအလီၢ်န့ၣ်လီၤ.",
			"25": "<sup>25</sup> အန့ၣ်ဝံၤဒီးကီၢ်အံၣ်စရ့လးအစီၤပၤယိၤအၣ်မၤနၢၤကွံာ်စီၤ ဘ့ၣ်ဟဒးသၢဘျီ, ဒီးမၤန့ၢ်က့ၤဝ့ၢ်တဖၣ်လၢစီၤဘ့ၣ်ဟဒးဟံးန့ၢ်ကွံာ်ဝဲ, ဖဲစီၤယဟိအါဃးလၢအမ့ၢ်စီၤယိၤအၣ်အပၢ်ပၢတၢ်အခါန့ၣ်လီၤ."
		},
		"14": {
			"1": "<sup>1</sup> လၢစီၤယဟိအါဃးအဖိခွါစီၤယိၤအၣ်ပၢတၢ်ဒ်ကီၢ်အံၣ်စရ့လး အစီၤပၤအသိးခံနံၣ်တနံၣ်အပူၤန့ၣ်စီၤယိၤအၣ်အဖိခွါစီၤအမၤ စယါကဲထီၣ်ကီၢ်ယူဒၤအစီၤပၤ,",
			"2": "<sup>2</sup> ဖဲအသးအိၣ်ဝဲခံဆံယဲၢ်နံၣ်, ဒီးအဝဲပၢတၢ်လၢဝ့ၢ်ယရူၤၡလ့ၣ် အပူၤခံဆံခွံနံၣ်န့ၣ်လီၤ. အဝဲအမိၢ်မ့ၢ်ဝဲနီၢ်ယဟိဧဒံၣ်လၢဝ့ၢ်ယရူၤၡလ့ၣ်တခီန့ၣ်လီၤ.",
			"3": "<sup>3</sup> အဝဲမၤတ့ၢ်တၢ်လၢအဘၣ်ယွၤအသး, ဘၣ်ဆၣ်ဒီးအဝဲ တလီၤဂာ်ဘၣ်ဒီးအပၢ်ဖးဒိၣ်လၢပျၢၤစီၤဒၤဝံးန့ၣ်ဘၣ်. အခိၣ်တလိာ်အဝဲမၤတၢ်လၢအပၢ်စီၤယိၤအၣ်မၤတ့ၢ်ဝဲန့ၣ်လီၤ.",
			"4": "<sup>4</sup> အဝဲတမၤလီၤပှီၢ်ကွံာ်ဘၣ်ပှၤတစူၢ်တနာ်ယွၤတဖၣ်အတၢ်ဘူၣ်ထီၣ်ဘါ ထီၣ်အလီၢ်ဘၣ်. ဒီးပှၤဂီၢ်မုၢ်လုၢ်ထီၣ်ဒံးတၢ်လုၢ်တၢ်ပာ်တဖၣ်ဒီးဆိၣ်ကဲၤဒံး တၢ်နၢမူဖဲန့ၣ်လီၤ.",
			"5": "<sup>5</sup> တုၤစီၤအမၤစယါအိၣ်ဒီးတၢ်စိတၢ်ကမီၤအဂၢၢ်အကျၢၤတဘျီ ဃီန့ၣ်, အဝဲမၤသံကွံာ်သုးခိၣ်သုးနၢ်တဖၣ်လၢအမၤသံကွံာ်တ့ၢ် လံအဝဲအပၢ်, စီၤပၤန့ၣ်လီၤ.",
			"6": "<sup>6</sup> ဘၣ်ဆၣ်ဒီးအဝဲတမၤသံဘၣ်ပှၤတဖၣ်န့ၣ်အဖိတဖၣ်ဘၣ်. မ့မ့ၢ်ပိာ်ထွဲတၢ်လၢယွၤမၤလိာ်တ့ၢ်ဝဲလၢစီၤမိၤၡ့အတၢ်သိၣ် တၢ်သီအပူၤလၢအစံးဝဲ, “မိၢ်ပၢ်တဖၣ်တကြၢးဘၣ်တၢ်မၤသံအီၤလၢတၢ်ကမၣ်တဖၣ်လၢ အဖိတဖၣ်မၤဝဲအဃိ, ဒီးအဖိတဖၣ်တကြၢးဘၣ်တၢ်မၤသံအီၤလၢတၢ်ကမၣ်တဖၣ်လၢမိၢ်ပၢ် တဖၣ်မၤဝဲအဃိဘၣ်. ပှၤတဂၤကဘၣ်တၢ်မၤသံဒၣ်အီၤလၢတၢ်ကမၣ်လၢအဝဲမၤဒၣ်ဝဲအဃိ န့ၣ်လီၤ.”",
			"7": "<sup>7</sup> စီၤအမၤစယါမၤသံကွံာ်ပှၤအဒိၣ်အသုးဖိအဂၤတကလးလၢအံသၣ်တၢ် တြီၤပူၤန့ၣ်လီၤ. အဝဲမၤန့ၢ်ကွံာ်ဝ့ၢ်စ့လၤလၢတၢ်ဒုးအပူၤ, ဒီးကိးအီၤလၢယိးကသ့ၣ်လး, ဒီးမံၤအံၤအိၣ်ဝဲတုၤမုၢ်မဆါတနံၤအံၤန့ၣ်လီၤ.",
			"8": "<sup>8</sup> အန့ၣ်ဝံၤဒီးစီၤအမၤစယါဆှၢလီၤပှၤစိာ်တၢ်ကစီၣ်တဖၣ်ဆူ ကီၢ်အံၣ်စရ့လးစီၤပၤယိၤအၣ်အအိၣ်ဒီးတၤအီၤလၢကဟဲထီၣ်ဒုး တၢ်အဂီၢ်န့ၣ်လီၤ.",
			"9": "<sup>9</sup> ဘၣ်ဆၣ်ဒီးစီၤပၤယိၤအၣ်ဆှၢလီၤကဒါက့ၤအတၢ်စံးဆၢဒ်လာ်အံၤ လီၤ. “တဘျီန့ၣ်တၤဆှူၣ်တပှီာ်တလိၣ်လၢလဘၤနိၣ်အကစၢၢ် အလိၤဆှၢလီၤတၢ်ကစီၣ်ဆူသ့ၣ်ဆှိအ့ရ့းအအိၣ်ဒီးတဲအီၤလၢ အကဟ့ၣ်လီၤအဖိမုၣ်လၢကဒိးတ့ဒိးဖျီအသးဒီးအဝဲအဖိခွါ အဂီၢ်န့ၣ်လီၤ. ဆၣ်ဖိကီၢ်ဖိအမံၤတဒုလဲၤခီဂာ်တၢ်ဒီးယီၢ်လီၤ ကလဲကွံာ်တၤဆှူၣ်တပှိာ်န့ၣ်လီၤ.",
			"10": "<sup>10</sup> ခဲကနံၣ်အံၤစီၤအမၤစယါဧၢ, နမၤနၢၤကွံာ်လံပှၤအဒိၣ်ဖိတဖၣ် ဒီးနပှဲၤဒီးတၢ်ပာ်ကဖၢလၢသးန့ၣ်လီၤ. သးမံလၢနတၢ်မံၤဟူ သၣ်ဖျါအဃိ, ဒီးအိၣ်လၢနဟံၣ်တက့ၢ်. ဘၣ်မနုၤလၢနဘၣ်ထီၣ်ဂဲၤထီၣ်တၢ်ကီတၢ်ခဲ, လၢကဟဲစိာ်န့ၢ်ဒၣ်နၤ ဒီးနပှၤဂီၢ်မုၢ်လၢတၢ်ဟးဂူာ်ဟးဂီၤန့ၣ်လဲၣ်.”",
			"11": "<sup>11</sup> ဘၣ်ဆၣ်စီၤအမၤစယါတဒိကနၣ်ဝဲဒၣ်ဘၣ်. လၢတၢ်န့ၣ်အဃိကီၢ်အံၣ်စရ့လးအစီၤပၤယိၤအၣ်လဲၤထီၣ်ဒီးအပှၤ တဖၣ်ဒီးဒုးတၢ်ထီဒါအီၤဖဲဝ့ၢ်ဘ့ၤသၡ့မ့ၣ်အိၣ်လၢကီၢ်ယူဒၤ အပူၤန့ၣ်လီၤ.",
			"12": "<sup>12</sup> စီၤပၤအမၤစယါအသုးမုၢ်ဘၣ်တၢ်မၤနၢၤကွံာ်အီၤဒီးအပှၤသုးဖိ ခဲလၢာ်ထွးထီၣ်ဃ့ၢ်ပူၤဖျဲးအသးဆူအဟံၣ်ဒၣ်ဝဲန့ၣ်လီၤ.",
			"13": "<sup>13</sup> စီၤယိၤအၣ်ဖီၣ်န့ၢ်စီၤအမၤစယါ, ဒီးလဲၤထီၣ်ဆူဝ့ၢ်ယရူၤ ၡလ့ၣ်ဒီးမၤလီၤပှီၢ်ကွံာ်ဝ့ၢ်အခိၣ်ဒူစးထီၣ်လၢတြဲၤအ့ဖရဲၣ် တုၤလၢတၢ်အသနၢၣ်အတြဲၤလၢအဒ့ၣ်စၢၤယံၤဝဲအပျၢ်လွံၢ်ကယၤန့ၣ် လီၤ.",
			"14": "<sup>14</sup> အဝဲဟံးန့ၢ်ကွံာ်ကယဲၢ်စ့ဒီးထူလၢအထံၣ်န့ၢ်ဝဲသ့ခဲလၢာ်, ကယဲၢ်တၢ်လုၢ်ဟံၣ်အဃၢၤအဃိာ်, ဒီးနူၢ်ဧိၤစီၤဧိၤအတၢ်ထူးတၢ် တီၤခဲလၢာ်, ဒီးက့ၤစိာ်ဝဲဆူၡၤမရံန့ၣ်လီၤ. အဝဲက့ၤကိးဃုာ်စ့ၢ်ကီးပှၤလၢအဘၣ်တၢ်ဟ့ၣ်အုၣ်ကီၤတဖၣ်ဒီးအီၤ န့ၣ်လီၤ.",
			"15": "<sup>15</sup> ကယဲၢ်တၢ်အဂၤခဲလၢာ်လၢစီၤယိၤအၣ်မၤတ့ၢ်ဝဲဃုာ်ဒီးအဝဲအတၢ် ဒူတၢ်ဃိၤလၢတၢ်ဒုးအပူၤထီဒါကီၢ်ယူဒၤအစီၤပၤအမၤစယါအဂ့ၢ်န့ၣ်, ဘၣ်တၢ်ကွဲးနီၣ်အီၤလၢကီၢ်အံၣ်စရ့လးအစီၤပၤတဖၣ်အလံာ်တၢ်စံၣ် စိၤတဲစိၤအပူၤန့ၣ်လီၤ.",
			"16": "<sup>16</sup> စီၤယိၤအၣ်သံဝဲဒီးဘၣ်တၢ်ခူၣ်လီၤကွံာ်အီၤလၢစီၤပၤအတၢ် သွၣ်ခိၣ်လၢအအိၣ်လၢၡၤမရံအပူၤဒီးအဖိခွါစီၤယၤရၤဘၣ်ခံ ဂၤတဂၤကဲထီၣ်စီၤပၤလၢအလီၢ်န့ၣ်လီၤ.",
			"17": "<sup>17</sup> ကီၢ်ယူဒၤအစီၤပၤအမၤစယါအိၣ်မူဒံးဝဲတဆံယဲၢ်နံၣ်ဖဲကီၢ် အံၣ်စရ့လးအစီၤပၤယိၤအၣ်သံဝံၤအလီၢ်ခံန့ၣ်လီၤ.",
			"18": "<sup>18</sup> ကယဲၢ်တၢ်အဂၤခဲလၢာ်လၢစီၤအမၤစယါမၤတ့ၢ်ဝဲန့ၣ်, ဘၣ်တၢ်ကွဲးနီၣ်အီၤလၢကီၢ်ယူဒၤအစီၤပၤတဖၣ်အလံာ်တၢ်စံၣ်စိၤ တဲစိၤအပူၤန့ၣ်လီၤ.",
			"19": "<sup>19</sup> တၢ်ကူၣ်အၢတမံၤအိၣ်ထီၣ်ဝဲလၢဝ့ၢ်ယရူၤၡလ့ၣ်အပူၤလၢတၢ်ကမၤသံ စီၤအမၤစယါအဃိအဝဲဃ့ၢ်ပူၤဖျဲးအသးဆူဝ့ၢ်လၤကံၣ်, ဘၣ်ဆၣ်အဒုၣ်အဒါတဖၣ်လူၤထွဲအီၤဖဲန့ၣ်ဒီးမၤသံကွံာ်အီၤန့ၣ် လီၤ.",
			"20": "<sup>20</sup> အဝဲအစိၣ်ဘၣ်တၢ်ဟဲက့ၤစိာ်ကဒါက့ၤအီၤဆူဝ့ၢ်ယရူၤၡလ့ၣ်လၢ ကသ့ၣ်တဒုအလိၤဒီးဘၣ်တၢ်ခူၣ်လီၤကွံာ်အီၤလၢစီၤပၤအတၢ်သွၣ် ခိၣ်လၢစီၤဒၤဝံးအဝ့ၢ်ပူၤန့ၣ်လီၤ.",
			"21": "<sup>21</sup> ကီၢ်ယူဒၤအပှၤဂီၢ်မုၢ်ပာ်ထီၣ်အဝဲအဖိခွါစီၤဧူးစံယါလၢ အသးအိၣ်တဆံဃုနံၣ်တဂၤလၢစီၤပၤအလီၢ်န့ၣ်လီၤ.",
			"22": "<sup>22</sup> စီၤဧူးစံယါဒုးန့ၢ်ကဒါက့ၤဒီးဘှီထီၣ်ကဒါက့ၤဝ့ၢ်အ့လး ဖဲအပၢ်သံဝံၤအလီၢ်ခံန့ၣ်လီၤ.",
			"23": "<sup>23</sup> လၢစီၤယိၤအၣ်အဖိခွါစီၤအမၤစယါပၢတၢ်ဒ်ကီၢ်ယူဒၤအစီၤပၤ အသိးတဆံယဲၢ်နံၣ်တနံၣ်အပူၤန့ၣ်, စီၤယိၤအၣ်အဖိခွါစီၤယၤရၤဘၣ်ခံဂၤတဂၤကဲထီၣ်ကီၢ်အံၣ်စရ့ လးအစီၤပၤ, ဒီးအဝဲပၢတ့ၢ်တၢ်လၢၡၤမရံအပူၤလွံၢ်ဆံတနံၣ်န့ၣ်လီၤ.",
			"24": "<sup>24</sup> အဝဲမၤတ့ၢ်တၢ်ဒဲးဘးထီဒါယွၤ, ပိာ်ထွဲပှၤလၢအဝဲအမဲာ်ညါလၢ အမ့ၢ်စီၤနဘးအဖိခွါစီၤပၤယၤရၤဘၣ်အဒိအၢတဲာ်သီတဖၣ်လၢအ မ့ၢ်, တၢ်ဆှၢဃီၤကီၢ်အံၣ်စရ့လးဆူတၢ်ဒဲးဘးအပူၤန့ၣ်လီၤ.",
			"25": "<sup>25</sup> အဝဲဒုးန့ၢ်ကဒါက့ၤကယဲၢ်လီၢ်ကဝီၤလၢအဘၣ်ဃးဒီးကီၢ်အံၣ်စရ့ လးခဲလၢာ်, စးထီၣ်လၢတၢ်လဲၤနုာ်ဆူဝ့ၢ်ဃမါသးလၢကလံၤစိးတခီတုၤလၢ ပီၣ်လဲၣ်သံလၢကလံၤထံးတခီန့ၣ်လီၤ. အအံၤမ့ၢ်တၢ်လၢယွၤ, အံၣ်စရ့လးအကစၢ်ယွၤအၢၣ်လီၤတ့ၢ်ဝဲခီဖျိအဝဲအခ့အပှၤဝံယိၤနါ, လၢအမ့ၢ်စီၤအမံးတဲၤအဖိခွါလၢဝ့ၢ်ကၤသးဃ့ဖ့ၢ်တခီန့ၣ်လီၤ.",
			"26": "<sup>26</sup> ယွၤထံၣ်ဘၣ်တၢ်နးတၢ်ဖှီၣ်လီၤပျံၤလီၤဖုးလၢပှၤအံၣ်စရ့လး ဖိတူၢ်ဘၣ်ဝဲန့ၣ်လီၤ. ပှၤလၢကမၤစၢၤအဝဲသ့ၣ်တအိၣ်နီတဂၤဘၣ်.",
			"27": "<sup>27</sup> ဘၣ်ဆၣ်ဒီးတမ့ၢ်ဘၣ်ယွၤအတၢ်တိာ်လၢကမၤဟးဂီၤကွံာ်ပှၤအံၣ်စရ့ လးဖိလၢာ်လၢာ်ဆ့ဆ့ဒီးလီၤစိၤလီၤထီန့ၣ်ဘၣ်. လၢတၢ်န့ၣ်အဃိအဝဲမၤပူၤမၤဖျဲးက့ၤအဝဲသ့ၣ်ခီဖျိစီၤယၤ ရၤဘၣ်ခံဂၤတဂၤန့ၣ်လီၤ.",
			"28": "<sup>28</sup> ကယဲၢ်တၢ်အဂၤလၢစီၤယၤရၤဘၣ်ခံဂၤတဂၤမၤတ့ၢ်ဝဲ, အဝဲအတၢ်ဒုးတၢ်ယၤတဖၣ်လၢအအိၣ်ဒီးတၢ်ဒူတၢ်ဃိၤ, ဒီးအဝဲမၤန့ၢ်ကဒါက့ၤဝ့ၢ်ဒၤမ့ၤစ့းဒီးဝ့ၢ်ဃမါသးတဖၣ်လၢ ကီၢ်အံၣ်စရ့လးအဂီၢ်, တၢ်ခဲလၢာ်န့ၣ်ဘၣ်တၢ်ကွဲးနီၣ်အီၤလၢကီၢ်အံၣ်စရ့လးအစီၤပၤ တဖၣ်အလံာ်တၢ်စံၣ်စိၤတဲစိၤအပူၤန့ၣ်လီၤ.",
			"29": "<sup>29</sup> စီၤယၤရၤဘၣ်ခံဂၤတဂၤသံဝဲဒီးဘၣ်တၢ်ခူၣ်လီၤကွံာ်အီၤလၢ စီၤပၤတဖၣ်အတၢ်သွၣ်ခိၣ်ဒီးအဝဲအဖိခွါစီၤစကၤရယၤကဲထီၣ် စီၤပၤလၢအလီၢ်န့ၣ်လီၤ."
		},
		"15": {
			"1": "<sup>1</sup> လၢကီၢ်အံၣ်စရ့လးအစီၤပၤယၤရၤဘၣ်ခံဂၤတဂၤပၢတၢ်ခံဆံနွံ နံၣ်တနံၣ်အပူၤန့ၣ်စီၤအမၤစယါအဖိခွါစီၤဧူးစံယါကဲထီၣ်, ကီၢ်ယူဒၤအစီၤပၤ,",
			"2": "<sup>2</sup> ဖဲအသးအိၣ်တဆံဃုနံၣ်အဝဲပၢတၢ်လၢဝ့ၢ်ယရူၤၡလ့ၣ်အပူၤယဲၢ်ဆံ ခံနံၣ်န့ၣ်လီၤ. အဝဲအမိၢ်မ့ၢ်နီၢ်ယကိးလယၤလၢဝ့ၢ်ယရူၤၡလ့ၣ်တခီန့ၣ်လီၤ.",
			"3": "<sup>3</sup> ပိာ်ထွဲထီၣ်အဝဲအပၢ်အဒိအတဲာ်အခံန့ၣ်, အဝဲမၤတ့ၢ်တၢ်လၢအဘၣ် ယွၤအသးန့ၣ်လီၤ.",
			"4": "<sup>4</sup> ဘၣ်ဆၣ်, ပှၤတစူၢ်တနာ်ယွၤအတၢ်ဘူၣ်ထီၣ်ဘါထီၣ်အလီၢ်တဖၣ်တဘၣ်တၢ်မၤ ဟးဂီၤအီၤဘၣ်. ဒီးပှၤဂီၢ်မုၢ်လုၢ်ထီၣ်ဒံးတၢ်လုၢ်တၢ်ပာ်တဖၣ်ဒီးဆိၣ်ကဲၤဒံး တၢ်နၢမူဖဲန့ၣ်လီၤ.",
			"5": "<sup>5</sup> ယွၤတီၢ်စီၤဧူးစံယါလၢတၢ်ဆါအၢလီၤပျံၤလီၤဖုးတမံၤလၢ အဘၣ်အီၤလၢအမုၢ်နံၤလၢအအိၣ်လီၤတဲာ်အပူၤန့ၣ်လီၤ. အဝဲအိၣ်ဝဲဆိးဝဲလၢဟံၣ်လီၤဆီတဖျၢၣ်အပူၤ, ဘၣ်တၢ်ဆိကတီၢ်ကွံာ်အီၤလၢကယဲၢ်အမူအဒါတဖၣ်, ဖဲအဝဲအဖိခွါစီၤယိၤသၣ်ပၢက့ၤထံကီၢ်အခါန့ၣ်လီၤ.",
			"6": "<sup>6</sup> ကယဲၢ်တၢ်အဂၤလၢစီၤဧူးစံယါမၤတ့ၢ်ဝဲန့ၣ်, ဘၣ်တၢ်ကွဲးနီၣ်အီၤလၢကီၢ်ယူဒၤအစီၤပၤတဖၣ်အလံာ်တၢ်စံၣ်စိၤ တဲစိၤအပူၤန့ၣ်လီၤ.",
			"7": "<sup>7</sup> စီၤဧူးစံယါသံဝဲဒီးဘၣ်တၢ်ခူၣ်လီၤကွံာ်အီၤလၢစီၤပၤအတၢ် သွၣ်ခိၣ်လၢစီၤဒၤဝံးအဝ့ၢ်ပူၤ, ဒီးအဝဲအဖိခွါစီၤယိၤသၣ်ကဲထီၣ်စီၤပၤလၢအလီၢ်န့ၣ်လီၤ.",
			"8": "<sup>8</sup> လၢကီၢ်ယူဒၤစီၤပၤဧူးစံယါပၢတၢ်သၢဆံဃိးနံၣ်တနံၣ်အပူၤ န့ၣ်, စီၤယၤရၤဘၣ်ခံဂၤတဂၤအဖိခွါစီၤစကၤရယၤကဲထီၣ်ကီၢ်အံၣ် စရ့လးအစီၤပၤ, ဒီးအဝဲပၢတၢ်လၢၡၤမရံအပူၤဃုလါန့ၣ်လီၤ.",
			"9": "<sup>9</sup> ဒ်ပှၤလၢအမဲာ်ညါတဖၣ်အသိးန့ၣ်, အဝဲမၤတ့ၢ်တၢ်ဒဲးဘးထီ ဒါယွၤန့ၣ်လီၤ. အဝဲပိာ်ထွဲဒိအၢတဲာ်သီလၢစီၤနဘးအဖိခွါ စီၤပၤယၤရၤဘၣ်မၤတ့ၢ်ဝဲ, လၢအမ့ၢ်တၢ်ဆှၢဃီၤကီၢ်အံၣ်စရ့လးဆူတၢ်ဒဲးဘးအပူၤန့ၣ်လီၤ.",
			"10": "<sup>10</sup> စီၤယၤဘ့ၣ်အဖိခွါစီၤၡၤလူၣ်, ကူၣ်တၢ်အၢထီဒါစီၤပၤစကၤရ ယၤ, မၤသံကွံာ်အီၤဖဲဝ့ၢ်ယံးဘျၣ်ဒီးကဲထီၣ်စီၤပၤလၢအလီၢ်န့ၣ် လီၤ.",
			"11": "<sup>11</sup> ကယဲၢ်တၢ်အဂၤလၢစီၤစကၤရယၤမၤတ့ၢ်ဝဲန့ၣ်ဘၣ်တၢ်ကွဲးနီၣ်အီၤ လၢကီၢ်အံၣ်စရ့လးအစီၤပၤတဖၣ်အလံာ်တၢ်စံၣ်စိၤတဲစိၤအပူၤ န့ၣ်လီၤ.",
			"12": "<sup>12</sup> လၢတၢ်န့ၣ်အဃိ, တၢ်အၢၣ်လီၤအီလီၤလၢယွၤမၤတ့ၢ်ဝဲဒီးစီၤ ပၤယ့ၤဟူန့ၣ်, လၢထီၣ်ပှဲၤထီၣ်ဝဲဒၣ်လီၤ. စံးဝဲဒၣ်, “နစၢၤနသွဲၣ်တဖၣ်တုၤလီၤလၢပှၤလွံၢ်စိၤတစိၤန့ၣ် ကကဲထီၣ်ကီၢ်အံၣ်စရ့လးအစီၤပၤတဖၣ်န့ၣ်လီၤ.”",
			"13": "<sup>13</sup> လၢကီၢ်ယူဒၤအစီၤပၤဧူးစံယါပၢတၢ်သၢဆံခွံနံၣ်တနံၣ်အပူၤ န့ၣ်, စီၤယၤဘ့ၣ်အဖိခွါစီၤၡၤလူၣ်ကဲထီၣ်ကီၢ်အံၣ်စရ့လးအစီၤပၤ, ဒီးအဝဲပၢတၢ်လၢၡၤမရံအပူၤတလါန့ၣ်လီၤ.",
			"14": "<sup>14</sup> စီၤကၤဒံအဖိခွါစီၤမနၤဃ့ၣ်ဟးထီၣ်လၢဝ့ၢ်တံးရစၢ်ဒီးလဲၤ ဆူၡၤမရံ, မၤသံကွံာ်စီၤၡၤလူၣ်ဒီးကဲထီၣ်စီၤပၤလၢအဝဲအလီၢ် န့ၣ်လီၤ.",
			"15": "<sup>15</sup> ကယဲၢ်တၢ်အဂၤလၢစီၤၡၤလူၣ်မၤတ့ၢ်ဝဲဃုာ်ဒီးတၢ်ကွဲးနီၣ်ဘၣ် ထွဲဒီးအဝဲအတၢ်ကူၣ်ထီၣ်အအၢန့ၣ်ဘၣ်တၢ်ကွဲးနီၣ်အီၤလၢကီၢ် အံၣ်စရ့လးအစီၤပၤတဖၣ်အလံာ်တၢ်စံၣ်စိၤတဲစိၤအပူၤန့ၣ်လီၤ.",
			"16": "<sup>16</sup> ဖဲစီၤမနၤဃ့ၣ်လဲၤတၢ်လၢကျဲလၢဝ့ၢ်တံးရစၢ်အခါန့ၣ်အဝဲမၤ ဟးဂီၤကွံာ်ဝ့ၢ်တံဖစၤဒီးပှၤအိၣ်ဆိးလၢဝ့ၢ်ပူၤခဲလၢာ်ဒီး လီၢ်ကဝီၤလၢအအိၣ်ဝးတရံးအီၤ, လၢာ်လၢာ်ဆ့ဆ့, မ့ၢ်လၢဝ့ၢ်န့ၣ်တဟ့ၣ်လီၤအသးလၢအစုပူၤဘၣ်အဃိန့ၣ်လီၤ. အဝဲဖှဲးသ့ၣ်ဖးဒၣ်လဲာ်ကယဲၢ်ပိာ်မုၣ်လၢအဒၢတဖၣ်အဟၢဖၢန့ၣ် လီၤ.",
			"17": "<sup>17</sup> လၢကီၢ်ယူဒၤအစီၤပၤဧူးစံယါပၢတၢ်သၢဆံခွံနံၣ်တနံၣ်အပူၤ န့ၣ်, စီၤကၤဒံအဖိခွါစီၤမနၤဃ့ၣ်ကဲထီၣ်ကီၢ်အံၣ်စရ့လးအစီၤပၤ, ဒီးအဝဲပၢတၢ်လၢၡၤမရံအပူၤအနံၣ်တဆံန့ၣ်လီၤ.",
			"18": "<sup>18</sup> တုၤလၢမုၢ်နံၤလၢအဝဲသံဒၣ်လဲာ်န့ၣ်စီၤမနၤဃ့ၣ်မၤတ့ၢ်တၢ် ဒဲးဘးထီဒါယွၤ, ခီဖျိပိာ်ထွဲစီၤနဘးအဖိခွါစီၤပၤယၤရၤဘၣ်အဒိအၢတဲာ်သီ လၢအမ့ၢ်တၢ်ဆှၢဃီၤကီၢ်အံၣ်စရ့လးဆူတၢ်ဒဲးဘးအပူၤန့ၣ်လီၤ.",
			"19": "<sup>19</sup> ကီၢ်အၤၡူၢ်အစီၤပၤတံးကလးပလ့စ့ၢ်နုာ်လီၤဒုးကီၢ်အံၣ်စရ့ လးဒီးစီၤမနၤဃ့ၣ်ဟ့ၣ်လီၤစ့လီၤတယၢၢ်အပီၢ်ခံကလးခံကထိ ဃိးကယၤဒ်သိးကမၤန့ၢ်အဝဲအတၢ်ဆီၣ်ထွဲမၤစၢၤအီၤလၢတၢ်ဒုး ဆူၣ်ထီၣ်စီၤမနၤဃ့ၣ်အစိကမီၤလၢထံကီၢ်အဖီခိၣ်အဂီၢ်န့ၣ်လီၤ.",
			"20": "<sup>20</sup> စီၤမနၤဃ့ၣ်မၤန့ၢ်စ့န့ၣ်လၢကီၢ်အံၣ်စရ့လးအပှၤထူးပှၤတီၤ တဖၣ်အအိၣ်ခီဖျိတၢ်ဃ့ဆူၣ်ပှၤတဂၤစုာ်စုာ်လၢကမၤဘူၣ်လီၤစ့, တဂၤအဘ့ၣ်ယဲၢ်ဆံန့ၣ်လီၤ. လၢတၢ်န့ၣ်အဃိစီၤတံးကလးပလ့စ့ၢ် က့ၤကဒါက့ၤဆူအထံအကီၢ်ဒၣ်ဝဲန့ၣ်လီၤ.",
			"21": "<sup>21</sup> ကယဲၢ်တၢ်အဂၤလၢစီၤမနၤဃ့ၣ်မၤတ့ၢ်ဝဲန့ၣ်, ဘၣ်တၢ်ကွဲးနီၣ်အီၤလၢကီၢ်အံၣ်စရ့လးအစီၤပၤတဖၣ်အလံာ်တၢ်စံၣ် စိၤတဲစိၤအပူၤန့ၣ်လီၤ.",
			"22": "<sup>22</sup> အဝဲသံဝဲဒီးဘၣ်တၢ်ခူၣ်လီၤကွံာ်အီၤ, ဒီးအဖိခွါစီၤပကၤ ဃယၤကဲထီၣ်စီၤပၤလၢအလီၢ်န့ၣ်လီၤ.",
			"23": "<sup>23</sup> လၢကီၢ်ယူဒၤအစီၤပၤဧူးစံယါပၢတၢ်အနံၣ်ယဲၢ်ဆံအပူၤန့ၣ်, စီၤမနၤဃ့ၣ်အဖိခွါစီၤပကၤဃယၤကဲထီၣ်ကီၢ်အံၣ်စရ့လးအစီၤ ပၤဒီးအဝဲပၢတၢ်လၢၡၤမရံအပူၤခံနံၣ်န့ၣ်လီၤ.",
			"24": "<sup>24</sup> အဝဲမၤတ့ၢ်တၢ်ဒဲးဘးထီဒါယွၤ, ပိာ်ထွဲဒိအၢတဲာ်သီလၢစီၤ နဘးအဖိခွါစီၤပၤယၤရၤဘၣ်မၤတ့ၢ်ဝဲလၢအမ့ၢ်တၢ်ဆှၢဃီၤကီၢ် အံၣ်စရ့လးဆူတၢ်ဒဲးဘးအပူၤန့ၣ်လီၤ.",
			"25": "<sup>25</sup> စီၤပကၤဃယၤအသုး အဖုတဖၣ်အသုးခိၣ်တဂၤလၢအမ့ၢ်စီၤရမါလယၤ အဖိခွါစီၤပ့ကး, ကူၣ်ထီၣ်တၢ်အၢဃုာ်ဒီးပှၤကံးလဧးဖိအဂၤယဲၢ်ဆံဒီးမၤသံ ကွံာ်စီၤပကၤဃယၤဖဲနူၢ်ဧိၤစီၤဧိၤအတိာ်အသးကံၢ်ပူၤလၢၡၤမ ရံ, ဒီးကဲထီၣ်စီၤပၤလၢအဝဲအလီၢ်န့ၣ်လီၤ.",
			"26": "<sup>26</sup> ကယဲၢ်တၢ်အဂၤလၢစီၤပကၤဃယၤမၤတ့ၢ်ဝဲန့ၣ်ဘၣ်တၢ်ကွဲးအီၤလၢ ကီၢ်အံၣ်စရ့လးအစီၤပၤတဖၣ်အလံာ်တၢ်စံၣ်စိၤတဲစိၤအပူၤန့ၣ် လီၤ.",
			"27": "<sup>27</sup> လၢကီၢ်ယူဒၤအစီၤပၤဧူးစံယါပၢတၢ်ယဲၢ်ဆံခံနံၣ်တနံၣ်အပူၤ န့ၣ်, စီၤရမါလယၤအဖိခွါစီၤပ့ကးကဲထီၣ်ကီၢ်အံၣ်စရ့လးအစီၤပၤ, ဒီးအဝဲပၢတၢ်လၢၡၤမရံအပူၤအနံၣ်ခံဆံန့ၣ်လီၤ.",
			"28": "<sup>28</sup> အဝဲမၤတ့ၢ်တၢ်ဒဲးဘးထီဒါယွၤ, ပိာ်ထွဲဒိအၢတဲာ်သီလၢစီၤ နဘးအဖိခွါစီၤပၤယၤရၤဘၣ်မၤတ့ၢ်ဝဲ, လၢအမ့ၢ်တၢ်ဆှၢဃီၤကီၢ်အံၣ်စရ့လးဆူတၢ်ဒဲးဘးအပူၤန့ၣ်လီၤ.",
			"29": "<sup>29</sup> ဖဲစီၤပ့ကးကဲစီၤပၤအကတီၢ်န့ၣ်ကီၢ်အၤၡူၢ်အစီၤပၤဖးဒိၣ် တံးကလးပလ့စ့ၢ်မၤန့ၢ်ဝ့ၢ်တဖၣ်လၢအမ့ၢ်ဝဲဧံၤယိၣ်, အၤဘ့ၤလးဘ့ၤသမၤကၤ, ယၤနိဃၤ, က့ဒ့ၣ်ဒီးဃါစိၢ်, ဒီးလီၢ်ကဝီၤတဖၣ်လၢကီၢ်ကံးလဧးလၢအမ့ၢ်ကၤလံၤလါဒီးနးသၤ လံဒီးက့ၤကိးပှၤဂီၢ်မုၢ်ဆူကီၢ်အၤၡူၢ်ဒ်ပှၤဘၣ်တၢ်စၢဃာ်တဖၣ် အသိးန့ၣ်လီၤ.",
			"30": "<sup>30</sup> ဖဲစီၤဧူးစံယါအဖိခွါစီၤယိၤသၣ်ပၢတၢ်ဒ်ကီၢ်ယူဒၤအစီၤ ပၤအသိးခံဆံနံၣ်တနံၣ်အပူၤန့ၣ်စီၤအ့လၤအဖိခွါစီၤဟိၤ ၡ့, ကူၣ်တၢ်ထီဒါစီၤပၤပ့ကး, မၤသံကွံာ်အီၤ, ဝံၤဒီးကဲထီၣ်စီၤပၤလၢအဝဲအလီၢ်န့ၣ်လီၤ.",
			"31": "<sup>31</sup> တၢ်အဂၤလၢစီၤပ့ကးမၤတ့ၢ်ဝဲန့ၣ်, ဘၣ်တၢ်ကွဲးနီၣ်အီၤလၢကီၢ် အံၣ်စရ့လးအစီၤပၤတဖၣ်အလံာ်တၢ်စံၣ်စိၤတဲစိၤအပူၤန့ၣ်လီၤ.",
			"32": "<sup>32</sup> လၢစီၤရမါလယၤအဖိခွါစီၤပ့ကးပၢတၢ်ဒ်စီၤပၤလၢကီၢ်အံၣ် စရ့လးအပူၤခံနံၣ်တနံၣ်န့ၣ်စီၤဧူးစံယါအဖိခွါစီၤယိၤသၣ် ကဲထီၣ်ကီၢ်ယူဒၤအစီၤပၤ,",
			"33": "<sup>33</sup> ဖဲအသးအိၣ်ခံဆံယဲၢ်နံၣ်, ဒီးအဝဲပၢတၢ်ဖဲဝ့ၢ်ယရူၤၡလ့ၣ် အပူၤတဆံဃုနံၣ်န့ၣ်လီၤ. အဝဲအမိၢ်မ့ၢ်ဝဲစီၤစၤဒိးအဖိမုၣ်နီၢ်ယရူၤၡၤန့ၣ်လီၤ.",
			"34": "<sup>34</sup> ပိာ်ထွဲထီၣ်အဝဲအပၢ်စီၤဧူးစံယါအဒိအတဲာ်အခံန့ၣ်, စီၤယိၤသၣ်မၤတၢ်လၢအဘၣ်ယွၤအသးန့ၣ်လီၤ.",
			"35": "<sup>35</sup> ဘၣ်ဆၣ်ပှၤတစူၢ်တနာ်ယွၤအတၢ်ဘူၣ်ထီၣ်ဘါထီၣ်အလီၢ်တဖၣ်တဘၣ်တၢ်မၤ ဟးဂီၤကွံာ်အီၤဘၣ်. ဒီးပှၤဂီၢ်မုၢ်လုၢ်ထီၣ်ဒံးတၢ်လုၢ်တၢ်ပာ်တဖၣ်ဒီးဆိၣ်ကဲၤဒံးတၢ်နၢမူဖဲန့ၣ်လီၤ. ပှၤလၢအဘှီထီၣ်ယွၤအတၢ်လုၢ်ဟံၣ်အကလံၤစိးတြဲၤန့ၣ်မ့ၢ်ဝဲစီၤ ယိၤသၣ်န့ၣ်လီၤ.",
			"36": "<sup>36</sup> ကယဲၢ်တၢ်အဂၤလၢစီၤယိၤသၣ်မၤတ့ၢ်ဝဲန့ၣ်ဘၣ်တၢ်ကွဲးနီၣ်အီၤ လၢကီၢ်ယူဒၤအစီၤပၤတဖၣ်အလံာ်တၢ်စံၣ်စိၤတဲစိၤအပူၤန့ၣ် လီၤ.",
			"37": "<sup>37</sup> ဖဲအဝဲကဲစီၤပၤအကတီၢ်န့ၣ်အဆိကတၢၢ်ယွၤမၢလီၤစူၤရံ အစီၤပၤရစံၣ်ဒီးကီၢ်အံၣ်စရ့လးအစီၤပၤပ့ကးလၢကဟဲ ဒုးကီၢ်ယူဒၤန့ၣ်လီၤ.",
			"38": "<sup>38</sup> စီၤယိၤသၣ်သံဝဲဒီးဘၣ်တၢ်ခူၣ်လီၤကွံာ်အီၤလၢစီၤပၤအတၢ် သွၣ်ခိၣ်လၢစီၤဒၤဝံးအဝ့ၢ်ပူၤ, ဒီးအဝဲအဖိခွါစီၤအၤဃးကဲထီၣ်စီၤပၤလၢအဝဲအလီၢ်န့ၣ်လီၤ."
		},
		"16": {
			"1": "<sup>1</sup> လၢစီၤရမါလယၤအဖိခွါစီၤပ့ကးပၢတၢ်ဒ်ကီၢ်အံၣ်စရ့လးအစီၤ ပၤအသိးတဆံနွံနံၣ်တနံၣ်အပူၤန့ၣ်, စီၤယိၤသၣ်အဖိခွါစီၤအၤဃးကဲထီၣ်ကီၢ်ယူဒၤအစီၤပၤ,",
			"2": "<sup>2</sup> ဖဲအသးအိၣ်အနံၣ်ခံဆံဒီးအဝဲပၢတၢ်လၢဝ့ၢ်ယရူၤၡလ့ၣ်အပူၤ တဆံဃုနံၣ်န့ၣ်လီၤ. အဝဲတပိာ်ထွဲဘၣ်အပၢ်ဖးဒိၣ်လၢပျၢၤစီၤဒၤဝံးအဒိဂ့ၤတဲာ်ဘၣ် အခံန့ၣ်ဘၣ်.",
			"3": "<sup>3</sup> ဒီးပိာ်ထွဲကီၢ်အံၣ်စရ့လးအစီၤပၤတဖၣ်အဒိအတဲာ်အခံန့ၣ်လီၤ. အဝဲလုၢ်ထီၣ်ဒၣ်လဲာ်အဖိခွါဒၣ်ဝဲဒ်တၢ်လုၢ်မ့ၣ်အူတမံၤဆူ တၢ်ဂီၤတၢ်ဖီၣ်တဖၣ်, မၤဒိးလုၢ်လၢ်လီၤသးဘၣ်အၢလၢပှၤဂီၢ်မုၢ် မၤတ့ၢ်ဝဲ, ပှၤဂီၢ်မုၢ်လၢယွၤဟီထီၣ်ကွံာ်တ့ၢ်အီၤလၢထံဧိၤကီၢ်ဧိၤအပူၤ ဖဲပှၤအံၣ်စရ့လးဖိတဖၣ်ဟဲထီၣ်ဒုးတၢ်အခါန့ၣ်လီၤ.",
			"4": "<sup>4</sup> ဖဲပှၤတစူၢ်တနာ်ယွၤအတၢ်ဘူၣ်ထီၣ်ဘါထီၣ်အလီၢ်တဖၣ်, လၢတၢ်လူၢ်တဖၣ်အဒီခိၣ်ဒီးလၢကယဲၢ်သ့ၣ်လၢအအိၣ်ဒီးအကဒုတဖၣ် အဖီလာ်န့ၣ်စီၤအၤဃးလုၢ်ထီၣ်တၢ်လုၢ်တၢ်ပာ်တဖၣ်ဒီးဆိၣ်ကဲၤတၢ် နၢမူန့ၣ်လီၤ.",
			"5": "<sup>5</sup> ကီၢ်စူၤရံအစီၤပၤရစံၣ်ဒီးကီၢ်အံၣ်စရ့လးအစီၤပၤပ့ကးဒုး တၢ်ထီဒါဝ့ၢ်ယရူၤၡလ့ၣ်ဒီးကဝီၤဃာ်အီၤဘၣ်ဆၣ်, တမၤနၢၤဘၣ်စီၤအၤဃးဘၣ်.",
			"6": "<sup>6</sup> (ဖဲတကတီၢ်ဃီန့ၣ်, ကီၢ်အဒိၣ်အစီၤပၤမၤန့ၢ်က့ၤတၢ်ပၢဘၣ်ဝ့ၢ် အ့လးဒီးဟီထီၣ်ကွံာ်ပှၤယူဒၤဖိတဖၣ်လၢအအိၣ်ဝဲ ဆိးဝဲဖဲန့ၣ်လီၤ. ပှၤအဒိၣ်ဖိတဖၣ်သူၣ်လီၤအလီၢ်အိၣ်လီၢ်ဆိး ဖဲဝ့ၢ်အ့လး, ဒီးအိၣ်ဆိးဒံးဝဲဖဲန့ၣ်လီၤ.)",
			"7": "<sup>7</sup> စီၤအၤဃးမၢလီၤပှၤတဖၣ်ဆူကီၢ်အၤၡူၢ်အစီၤပၤဖးဒိၣ်တံးကလး ပလ့စ့ၢ်အအိၣ်, အိၣ်ဒီးတၢ်ကစီၣ်ဒ်လာ်အံၤန့ၣ်လီၤ. “ယမ့ၢ်နခ့နပှၤလၢအတီဒီးနၤလီၤ. ဟဲဒီးမၤပူၤဖျဲးယၤလၢကီၢ်စူၤရံအစီၤပၤဒီးကီၢ်အံၣ်စရ့ လးအစီၤပၤတဖၣ်လၢအဟဲထီၣ်ဒုးယၤန့ၣ်တက့ၢ်.”",
			"8": "<sup>8</sup> စီၤအၤဃာ်ဟံးထီၣ်စ့ဒီးထူလၢယွၤအတၢ်လုၢ်ဟံၣ်ဒီးနူၢ်ဧိၤ စီၤဧိၤအတၢ်ပာ်ဖှိၣ်လီၢ်အပူၤဒီးဆှၢလီၤအီၤဆူစီၤပၤဖး ဒိၣ်အအိၣ်ဒ်တၢ်ဟ့ၣ်ကနၢၤအသိးန့ၣ်လီၤ.",
			"9": "<sup>9</sup> လၢတၢ်စံးဆၢက့ၤစီၤအၤဃးအတၢ်ဃ့ကညးအဂီၢ်န့ၣ်စီၤတံးကလး ပလ့စ့ၢ်ဟးထီၣ်လၢတၢ်ဒုးအဂီၢ်ဃုာ်ဒီးအသုးမုၢ်လၢကထီဒါဝ့ၢ် ဒၤမ့ၤစ့းအဂီၢ်ဒီးမၤန့ၢ်အီၤ, မၤသံကွံာ်စီၤပၤရစံၣ်ဒီးက့ၤကိးပှၤဂီၢ်မုၢ်ဆူဝ့ၢ်ကံၢ်ဒ် ပှၤဘၣ်တၢ်စၢဃာ်တဖၣ်အသိးန့ၣ်လီၤ.",
			"10": "<sup>10</sup> ဖဲစီၤပၤအၤဃးဟးထီၣ်လဲၤဆူဝ့ၢ်ဒၤမ့ၤစ့းလၢကလဲၤသဂၢၢ် စီၤပၤဖးဒိၣ်တံးကလးပလ့စ့ၢ်အဂီၢ်န့ၣ်အဝဲထံၣ်ဘၣ်တၢ်လုၢ်လီၢ် ဖဲန့ၣ်, ဒီးဆှၢလီၤကဒါက့ၤန့ၢ်ပှၤလုၢ်တၢ်အခိၣ်စီၤအူၤရံယၤလၢတၢ် လုၢ်လီၢ်န့ၣ်အက့ၢ်အဂီၤအဒိတမံၤဃီတခါတုၤလၢက့ၢ်ဂီၤအဆံး ကတၢၢ်အဒိ, လၢာ်အခၢးဒၣ်လဲာ်န့ၣ်လီၤ.",
			"11": "<sup>11</sup> လၢတၢ်န့ၣ်အဃိစီၤအူၤရံယၤဘှီထီၣ်တၢ်လုၢ်လီၢ်တခါလၢအလီၤ ဂာ်တမံၤဃီဒ်သိးန့ၣ်, ဒီးမၤဝံၤအီၤတချုးလၢစီၤအၤဃးဟဲက့ၤကဒါက့ၤဒံးဘၣ်န့ၣ်လီၤ.",
			"12": "<sup>12</sup> တုၤစီၤအၤဃးဟဲက့ၤဝဲလၢဝ့ၢ်ဒၤမ့ၤစ့းန့ၣ်, အဝဲထံၣ်ဘၣ်ဝဲ တၢ်လုၢ်လီၢ်န့ၣ်ဝံၤဝဲလံန့ၣ်လီၤ.",
			"13": "<sup>13</sup> လၢတၢ်န့ၣ်အဃိစီၤအၤဃးဆိၣ်ကဲၤထီၣ်တၢ်လုၢ်ဆၣ်ဖိကီၢ်ဖိ အတၢ်လုၢ်တၢ်ပာ်တဖၣ်ဒီးဘုဧိၤဟုဧိၤအတၢ်လုၢ်တၢ်ပာ်တဖၣ်လၢတၢ် လုၢ်လီၢ်န့ၣ်အဖီခိၣ်, ဒီးလူလီၤတၢ်လုၢ်စပံးထံဒီးတၢ်လုၢ်မၤဃူမၤဖိးအသွံၣ်လၢ အဖီခိၣ်န့ၣ်လီၤ.",
			"14": "<sup>14</sup> တၢ်လုၢ်လီၢ်တိၢ်ဘီလၢအဘၣ်တၢ်ပာ်စီဆှံထီၣ်တ့ၢ်အီၤဆူယွၤ န့ၣ်, အိၣ်ဝဲဒၣ်ဖဲတၢ်လုၢ်လီၢ်အသီဒီးယွၤအတၢ်လုၢ်ဟံၣ်အဘၢၣ်စၢၤ, အဃိ, စီၤအၤဃးသုးကွံာ်တၢ်လုၢ်လီၢ်တိၢ်ဘီန့ၣ်ဆူအဝဲ အတၢ်လုၢ်လီၢ်သီအကပၤအကလံၤစိးတခီန့ၣ်လီၤ.",
			"15": "<sup>15</sup> ဝံၤဒီးအဝဲဟ့ၣ်လီၤအကလုၢ်ဆူစီၤအူၤရံယၤစံးဝဲ, “သူယတၢ်လုၢ်လီၢ်ဖးဒိၣ်အံၤလၢဂီၤတၢ်လုၢ်မ့ၣ်အူတဖၣ်ဒီးဟါ တၢ်လုၢ်ဘုဧိၤဟုဧိၤတဖၣ်အဂီၢ်, လၢစီၤပၤဒီးပှၤဂီၢ်မုၢ်အတၢ်လုၢ်ဘုဧိၤဟုဧိၤတဖၣ်အဂီၢ်, ဒီးလၢပှၤဂီၢ်မုၢ်အတၢ်လုၢ်စပံးထံအဂီၢ်န့ၣ်တက့ၢ်. လူလီၤကယဲၢ်ဆၣ်ဖိကီၢ်ဖိခဲလၢာ်လၢအဘၣ်တၢ်လုၢ်ထီၣ်အီၤအံၤ အသွံၣ်လၢအဖီခိၣ်တက့ၢ်. ဘၣ်ဆၣ်ပာ်ဃာ်တၢ်လုၢ်လီၢ်တိၢ်ဘီဒ်သိးန့ၣ်လၢယဂီၢ်ဒ်သိးယကသူ အီၤလၢတၢ်သံကွၢ်တၢ်အဂီၢ်န့ၣ်တက့ၢ်.”",
			"16": "<sup>16</sup> စီၤအူၤရံယၤမၤတၢ်ဒ်စီၤပၤမၤလိာ်အီၤအသိးန့ၣ်လီၤ.",
			"17": "<sup>17</sup> စီၤပၤအၤဃးသုးကပၤကွံာ်လ့ၣ်တိၢ်ဘီတဖၣ်လၢအဘၣ်တၢ်သူ အီၤလၢယွၤအတၢ်လုၢ်ဟံၣ်အပူၤဒီးသုးကွံာ်သရာ်တဖၣ်လၢအအိၣ်လၢ အဖီခိၣ်န့ၣ်လီၤ. အဝဲဟံးထီၣ်ကွံာ်စ့ၢ်ကီးထံဒၢတိၢ်ဘီလၢဂီၤဖံးတိၢ်ဘီတဆံ ခံဒုအပျိၢ်လိၤဒီးပာ်လီၤဝဲလၢလၢၢ်တဖျၢၣ်အဖီခိၣ်န့ၣ်လီၤ.",
			"18": "<sup>18</sup> ဒီးလၢတၢ်မၤဘၣ်ကီၢ်အၤၡူၢ်အစီၤပၤဖးဒိၣ်အသးအဂီၢ်န့ၣ်, စီၤအၤဃးသုးကွံာ်စ့ၢ်ကီးစိၤမိၤလၢစီၤပၤအလီၢ်ပစိာ်အိၣ် ဝဲလၢအဖီခိၣ်န့ၣ်လၢယွၤအတၢ်လုၢ်ဟံၣ်အပူၤဒီးကးတံၢ်ဃးကျဲစၢၤ လၢတၢ်ပာ်လီၤဆီအီၤလၢစီၤပၤကဟဲနုာ်ဆူယွၤအတၢ်လုၢ်ဟံၣ် ပူၤ, အဂီၢ်န့ၣ်လီၤ.",
			"19": "<sup>19</sup> ကယဲၢ်တၢ်အဂၤလၢစီၤပၤအၤဃးမၤတ့ၢ်ဝဲန့ၣ်, ဘၣ်တၢ်ကွဲးနီၣ်အီၤလၢကီၢ်ယူဒၤအစီၤပၤတဖၣ်အလံာ်တၢ်စံၣ်စိၤ တဲစိၤအပူၤန့ၣ်လီၤ.",
			"20": "<sup>20</sup> စီၤအၤဃးသံဝဲဒီးဘၣ်တၢ်ခူၣ်လီၤကွံာ်အီၤလၢစီၤပၤအတၢ်သွၣ် ခိၣ်လၢစီၤဒၤဝံးအဝ့ၢ်ပူၤဒီးအဝဲအဖိခွါစီၤဃံးစကံယၤကဲ ထီၣ်စီၤပၤလၢအလီၢ်န့ၣ်လီၤ."
		},
		"17": {
			"1": "<sup>1</sup> လၢကီၢ်ယူဒၤအစီၤပၤအၤဃးပၢတၢ်တဆံခံနံၣ်တနံၣ်အပူၤန့ၣ်, စီၤအ့လၤအဖိခွါစီၤဟိၤၡ့ကဲထီၣ်ကီၢ်အံၣ်စရ့လးအစီၤပၤ ဒီးအဝဲပၢတၢ်လၢၡၤမရံအပူၤခွံနံၣ်န့ၣ်လီၤ.",
			"2": "<sup>2</sup> အဝဲမၤတ့ၢ်တၢ်ဒဲးဘးထီဒါယွၤ, ဘၣ်ဆၣ်ဒီးတအါထဲသိးဘၣ်စီၤ ပၤတဖၣ်လၢအပၢတ့ၢ်တၢ်လၢကီၢ်အံၣ်စရ့လး, လၢအမဲာ်ညါန့ၣ်ဘၣ်.",
			"3": "<sup>3</sup> ကီၢ်အၤၡူၢ်အစီၤပၤဖးဒိၣ်ၡၤလမၤန့စ့ၢ်ဒုးတၢ်ထီဒါအီၤန့ၣ် လီၤ. စီၤဟိၤၡ့ဟ့ၣ်လီၤအသးဆူစီၤၡၤလမၤန့စ့ၢ်အစုပူၤ, ဒီးဟ့ၣ်အီၤတၢ်ခိတၢ်သွဲကိးနံၣ်ဒဲးန့ၣ်လီၤ.",
			"4": "<sup>4</sup> ဘၣ်ဆၣ်, ဘၣ်တနံၤန့ၣ်, စီၤဟိၤၡ့ဆှၢလီၤပှၤစိာ်တၢ်ကစီၣ်ဆူ ကီၢ်အဲၤကူပတူးအစီၤပၤစိအအိၣ်, ဒီးဃ့အီၤတၢ်မၤစၢၤ, ဒီးဆိကတီၢ်ကွံာ်အတၢ်ဟ့ၣ်တနံၣ်တဘျီအတၢ်ခိတၢ်သွဲဆူ ကီၢ်အၤၡူၢ်န့ၣ်လီၤ. တုၤစီၤၡၤလမၤန့စ့ၢ်သ့ၣ်ညါတၢ်အံၤ န့ၣ်, အဝဲမၢပှၤဖီၣ်စီၤဟိၤၡ့ဒီးဒၢနုာ်အီၤလၢဃိာ်ပူၤန့ၣ်လီၤ.",
			"5": "<sup>5</sup> ဝံၤဒီးစီၤၡၤလမၤန့စ့ၢ်နုာ်လီၤဒုးကီၢ်အံၣ်စရ့လးဒီး ကဝီၤဃးၡၤမရံန့ၣ်လီၤ. လၢတၢ်ကဝီၤဃးသၢနံၣ်တနံၣ်အပူၤ,",
			"6": "<sup>6</sup> လၢအမ့ၢ်စီၤဟိၤၡ့ပၢတၢ်ခွံနံၣ်တနံၣ်န့ၣ်, ကီၢ်အၤၡူၢ်အစီၤပၤဖးဒိၣ်မၤန့ၢ်ၡၤမရံဒီးစိာ်ထီၣ်ကွံာ်ပှၤ အံၣ်စရ့လးဖိတဖၣ်ဆူကီၢ်အၤၡူၢ်ဒ်ပှၤဘၣ်တၢ်စၢဃာ်တဖၣ်အသိး, ဒီးပာ်လီၤအဝဲသ့ၣ်ပှၤတနီၤလၢဝ့ၢ်ဃၤလၤအပူၤ, တနီၤဘူးဒီးထံကျိဃၤဘိၢ်လၢကီၢ်ဆၣ်ကိစၣ်အပူၤ, ဒီးတနီၤလၢကီၢ်မံးဒယၣ်အဝ့ၢ်တဖၣ်အပူၤန့ၣ်လီၤ.",
			"7": "<sup>7</sup> ၡၤမရံလီၤကွံာ်ဝဲ, မ့ၢ်လၢပှၤအံၣ်စရ့လးဖိတဖၣ်မၤတ့ၢ်တၢ် ဒဲးဘးထီဒါယွၤအဝဲသ့ၣ်အကစၢ်ယွၤ, လၢအမၤပူၤဖျဲးတ့ၢ်အဝဲသ့ၣ်လၢကီၢ်အဲၤကူပတူးအစီၤပၤအစု ပူၤဒီးဒုးဟးထီၣ်ကွံာ်အဝဲသ့ၣ်လၢကီၢ်အဲၤကူပတူးအပူၤ, အဃိန့ၣ်လီၤ. အဝဲသ့ၣ်ဘူၣ်ထီၣ်ဘါထီၣ်ကစၢ်အဂၤတဖၣ်,",
			"8": "<sup>8</sup> ပိာ်ထွဲလုၢ်လၢ်တဖၣ်လၢအအိၣ်ဒီးပှၤဂီၢ်မုၢ်အခံ, ပှၤဂီၢ်မုၢ်လၢယွၤဟီထီၣ်ကွံာ်အီၤဖဲအဝဲအပှၤဂီၢ်မုၢ်ဟဲနုာ် လီၤအခါ, ဒီးတူၢ်လိာ်မၤထွဲလုၢ်လၢ်တဖၣ်လၢကီၢ်အံၣ်စရ့လး အစီၤပၤတဖၣ်ဒုးအိၣ်ထီၣ်တ့ၢ်ဝဲန့ၣ်လီၤ.",
			"9": "<sup>9</sup> ပှၤအံၣ်စရ့လးဖိတဖၣ်မၤတ့ၢ်တၢ်တဖၣ်လၢယွၤ, အဝဲသ့ၣ်အကစၢ်ယွၤတဘၣ်အသးန့ၣ်လီၤ. အဝဲသ့ၣ်ဘှီထီၣ်ပှၤတစူၢ်တနာ်ယွၤအတၢ်ဘူၣ်ထီၣ်ဘါထီၣ် အလီၢ်တဖၣ်လၢကယဲၢ်အဝဲသ့ၣ်အဝ့ၢ်ခဲလၢာ်အပူၤ, စးထီၣ်လၢသဝီအဆံးကတၢၢ်ဖိတုၤလီၤလၢဝ့ၢ်အဒိၣ်ကတၢၢ်န့ၣ်လီၤ.",
			"10": "<sup>10</sup> ဒီးလၢကယဲၢ်တၢ်လူၢ်ခဲလၢာ်အဒီခိၣ်ဒီးလၢကယဲၢ်သ့ၣ်လၢအအိၣ် ဒီးအကဒုခဲလၢာ်အဖီလာ်န့ၣ်အဝဲသ့ၣ်ပာ်လီၤလၢၢ်ထူၣ်တဖၣ်ဒီးတၢ် ဂီၤတၢ်ဖီၣ်တဖၣ်လၢအမ့ၢ်ကစၢ်မုၣ်အၡ့ရၤအဂီၤ,",
			"11": "<sup>11</sup> ဒီးအဝဲသ့ၣ်ဆိၣ်ကဲၤတၢ်နၢမူလၢကယဲၢ်ပှၤတစူၢ်တနာ်ယွၤအတၢ်လုၢ် လီၢ်ခဲလၢာ်အဖီခိၣ်, ပိာ်ထွဲတၢ်မၤလၢပှၤဂီၢ်မုၢ်လၢယွၤဟီထီၣ်တ့ၢ်အီၤလၢထံဧိၤ ကီၢ်ဧိၤအပူၤတဖၣ်မၤဝဲန့ၣ်လီၤ. အဝဲသ့ၣ်ထိၣ်ဂဲၤထီၣ်ယွၤအတၢ်သးထီၣ်လၢကယဲၢ်အဝဲသ့ၣ်အ တၢ်မၤအအၢအသီတဖၣ်,",
			"12": "<sup>12</sup> ဒီးတစူၢ်ဘၣ်ယွၤအတၢ်မၤလိာ်လၢအမ့ၢ်, တၢ်တဘၣ်ဘူၣ်ထီၣ်ဘါထီၣ် တၢ်ဂီၤတၢ်ဖီၣ်ဘၣ်, န့ၣ်လီၤ.",
			"13": "<sup>13</sup> ယွၤဆှၢလီၤတ့ၢ်အပှၤစိာ်တၢ်ကစီၣ်တဖၣ်, ဒီးအဝံတဖၣ်လၢကဟ့ၣ် ပလီၢ်ကီၢ်အံၣ်စရ့လးဒီးကီၢ်ယူဒၤဒ်အံၤ, “ပာ်တ့ၢ်ကွံာ်သုကျဲအၢကျဲသီတဖၣ်ဒီးစူၢ်ယတၢ်မၤလိာ်တဖၣ် လၢအအိၣ်လၢယူဒၤတၢ်သိၣ်တၢ်သီ, လၢယဟ့ၣ်လီၤသုမိၢ်ပၢ်ဖံဖုလၢပျၢၤတဖၣ်ဒီးယဟ့ၣ်ခီလီၤအီၤ ဆူသုအိၣ်ခီဖျိယခ့ယပှၤဝံတဖၣ်န့ၣ်တက့ၢ်.”",
			"14": "<sup>14</sup> ဘၣ်ဆၣ်အဝဲသ့ၣ်တစူၢ်ဝဲဒၣ်ဘၣ်. အဝဲသ့ၣ်အခိၣ်ကိၤဝဲဒ်အမိၢ်ပၢ် ဖံဖုလၢပျၢၤတဖၣ်အသိး, ပှၤလၢအတနာ်ဘၣ်ယွၤအဝဲသ့ၣ်အကစၢ်ယွၤန့ၣ်လီၤ.",
			"15": "<sup>15</sup> အဝဲသ့ၣ်ဂ့ၢ်လိာ်လၢကစူၢ်အဝဲအတၢ်မၤလိာ်တဖၣ်, အဝဲသ့ၣ်တတိၢ်န့ၢ်ဖံးဃာ်ဘၣ်တၢ်အၢၣ်လီၤအီလီၤလၢယွၤမၤဝဲ ဒီးအဝဲသ့ၣ်အမိၢ်ပၢ်ဖံဖုလၢပျၢၤတဖၣ်, ဒီးအဝဲသ့ၣ်တပာ်လ့ၢ်ပာ်ကါဘၣ်ယွၤအတၢ်ဟ့ၣ်ပလီၢ်တဖၣ်န့ၣ်ဘၣ်. အဝဲသ့ၣ်ဘူၣ်ထီၣ်ဘါထီၣ်တၢ်ဂီၤတၢ်ဖီၣ်တဖၣ်လၢအလုၢ်အပှ့ၤတအိၣ် ဒီးအနီၢ်ကစၢ်ဒၣ်ဝဲကဲထီၣ်ပှၤတဖၣ်လၢအလုၢ်အပှ့ၤတအိၣ်ဒီးအဝဲ သ့ၣ်ပိာ်ထွဲလုၢ်လၢ်တဖၣ်လၢအအိၣ်ဒီးပှၤကလုာ်တဖၣ်လၢအအိၣ်ဝး တရံးအီၤ, ဒီးတစူၢ်ဘၣ်ယွၤအတၢ်မၤလိာ်လၢအသု တမၤဒိးအဝဲသ့ၣ်တဖၣ်တဂ့ၤ, န့ၣ်ဘၣ်.",
			"16": "<sup>16</sup> အဝဲသ့ၣ်ဘိးဃၣ်ကွံာ်ကယဲၢ်ယွၤ, အဝဲသ့ၣ်အကစၢ်ယွၤအတၢ်ဘူၣ်တၢ်ဘါ အတၢ်သိၣ်တၢ်သီခဲလၢာ်ဒီးသိန့ၢ်ဂီၤဖံးဖါခံဒုအဂီၤလၢ တိၢ်, စ့ဒီးထး, လၢကဘူၣ်ထီၣ်ဘါထီၣ်ဝဲအဂီၢ်န့ၣ်လီၤ. အဝဲသ့ၣ်မၤစ့ၢ်ကီးတၢ်ဂီၤတၢ်ဖီၣ်တခါလၢအမ့ၢ် ကစၢ်မုၣ်အၡ့ရၤအဂီၤ, ဘူၣ်ထီၣ်ဘါထီၣ်ဆၣ်ဧိၤဖီဧိၤတဖၣ်, ဒီးမၤကစၢ်ဘဧၤလးအတၢ်မၤန့ၣ်လီၤ.",
			"17": "<sup>17</sup> အဝဲသ့ၣ်လုၢ်ထီၣ်ပာ်ထီၣ်အဖိခွါတဖၣ်ဒီးအဖိမုၣ်တဖၣ်ဒ်တၢ်ဆိၣ် ကဲၤနၢမူဆူပှၤတစူၢ်တနာ်ယွၤအကစၢ်တဖၣ်အအိၣ်လီၤ. အဝဲသ့ၣ်သံကွၢ်တၢ်လၢပှၤသံအကလၤဒီး, ပှၤဖးတၢ်ဟဲဝံဟဲစိာ် တဖၣ်အအိၣ်ဒီးအဝဲသ့ၣ်ဟ့ၣ်လီၤအသးလၢာ်လၢာ်ဆ့ဆ့ဆူတၢ်မၤတၢ် လၢအကမၣ်လၢယွၤအမဲာ်ညါ, သတးဒီးထိၣ်ဂဲၤအဝဲအတၢ်သးထီၣ်န့ၣ်လီၤ.",
			"18": "<sup>18</sup> ယွၤအသးဒိၣ်ထီၣ်ပှၤအံၣ်စရ့လးဖိတဖၣ်ဒီးဟီထီၣ်ကွံာ်အဝဲသ့ၣ် လၢအမဲာ်ညါ, ပာ်တ့ၢ်ဒၣ်ထဲကီၢ်ယူဒၤအဘီအမုၢ်ဧိၤန့ၣ်လီၤ.",
			"19": "<sup>19</sup> ဘၣ်ဆၣ်ကီၢ်ယူဒၤအပှၤဂီၢ်မုၢ်တဖၣ်ဒၣ်လဲာ်တစူၢ်ဘၣ်ယွၤ, အဝဲသ့ၣ်အကစၢ်ယွၤအတၢ်ဘူၣ်တၢ်ဘါအတၢ်သိၣ်တၢ်သီ တဖၣ်န့ၣ်ဘၣ်. အဝဲသ့ၣ်ကွၢ်လိမၤဒိးလုၢ်လၢ်တဖၣ်လၢကီၢ်အံၣ်စရ့ လးအပှၤဂီၢ်မုၢ်တဖၣ်တူၢ်လိာ်ဝဲန့ၣ်လီၤ.",
			"20": "<sup>20</sup> ယွၤညိကွံာ်ကယဲၢ်ပှၤအံၣ်စရ့လးဖိခဲလၢာ်စံၣ်ညီၣ်အဝဲသ့ၣ်ဒီး ဟ့ၣ်လီၤကွံာ်အဝဲသ့ၣ်ဆူဒုၣ်အၢဒါသီတဖၣ်အစုပူၤ, တုၤလၢ, လၢခံကတၢၢ်အဝဲနီၣ်ထီၣ်ကွံာ်အဝဲသ့ၣ်လၢအမဲာ်ညါတစု န့ၣ်လီၤ.",
			"21": "<sup>21</sup> တုၤယွၤမၤလီၤဖးကွံာ်ကီၢ်အံၣ်စရ့လးလၢကီၢ်ယူဒၤဝံၤအလီၢ် ခံန့ၣ်, ပှၤအံၣ်စရ့လးဖိတဖၣ်ပာ်ထီၣ်စီၤနဘးအဖိခွါစီၤယၤရၤဘၣ်လၢ အဝဲသ့ၣ်အစီၤပၤန့ၣ်လီၤ. စီၤယၤရၤဘၣ်ဒုးကဲထီၣ်အဝဲသ့ၣ်လၢပှၤစူးကွံာ်ညိကွံာ်ယွၤ, ဒီးဆှၢဃီၤအဝဲသ့ၣ်ဆူတၢ်ဒဲးဘးလီၤပျံၤလီၤဖုးတဖၣ်အပူၤ န့ၣ်လီၤ.",
			"22": "<sup>22</sup> အဝဲသ့ၣ်ပိာ်ထွဲစီၤယၤရၤဘၣ်အခံ, ဒီးမၤထွဲကယဲၢ်တၢ်ဒဲးဘး ခဲလၢာ်လၢစီၤယၤရၤဘၣ်မၤတ့ၢ်ဝဲ,",
			"23": "<sup>23</sup> တုၤလၢ, လၢခံကတၢၢ်ယွၤနီၣ်ထီၣ်ဟီထီၣ်ကွံာ်အဝဲသ့ၣ်လၢအမဲာ် ညါ, ဒ်အဝဲဟ့ၣ်ပလီၢ်တ့ၢ်ဝဲခီဖျိအခ့အပှၤဝံတဖၣ်လၢကမၤဝဲဒၣ်န့ၣ် လီၤ. လၢတၢ်န့ၣ်အဃိကီၢ်အံၣ်စရ့လးအပှၤဂီၢ်မုၢ်ဘၣ်တၢ်စိာ်မၢကဲကုၢ် ကွံာ်အီၤဆူကီၢ်အၤၡူၢ်အပူၤဖဲအဝဲသ့ၣ်အိၣ်ဆိးဒံးဝဲန့ၣ်လီၤ.",
			"24": "<sup>24</sup> ကီၢ်အၤၡူၢ်အစီၤပၤဖးဒိၣ်ကိးန့ၢ်ပှၤဂီၢ်မုၢ်လၢကီၢ်ဘၤဘူၤလိၣ်အဝ့ၢ်တဖၣ်, လၢအမ့ၢ်ဝဲကူသး, ဧးဝါ, ဃမါသးဒီးစဖါရဝံၣ်အပူၤဒီးပာ်လီၤ န့ၢ်အတၢ်အိၣ်တၢ်ဆိးအလီၢ်လၢၡၤမရံအဝ့ၢ်တဖၣ်အပူၤ, လၢပှၤအံၣ်စရ့လးဖိလၢတၢ်စိာ်မၢကဲကုၢ်ကွံာ်အီၤတဖၣ်အလီၢ်န့ၣ်လီၤ. အဝဲသ့ၣ်ဟံးန့ၢ်ဝ့ၢ်တဖၣ်အံၤဒီးအိၣ်ဝဲဆိးဝဲဖဲန့ၣ်လီၤ.",
			"25": "<sup>25</sup> ဖဲအဝဲသ့ၣ်ဘၣ်တၢ်ပာ်လီၤအီၤသီသီန့ၣ်, အဝဲသ့ၣ်တဘူၣ်ထီၣ်ဘါ ထီၣ်ယွၤဘၣ်. ဒီးလၢတၢ်န့ၣ်အဃိ, ယွၤဆှၢလီၤခ့ယုၢ်တဖၣ်လၢအမၤသံပှၤတနီၤ လၢအဝဲသ့ၣ်အကျါန့ၣ်လီၤ.",
			"26": "<sup>26</sup> ကီၢ်အၤၡူၢ်အစီၤပၤဖးဒိၣ်ဘၣ်တၢ်တဲဘၣ်အီၤလၢ, ပှၤဂီၢ်မုၢ်လၢအဝဲဒုးအိၣ်ဒုးဆိးအီၤဖဲကီၢ်ၡၤမရံအဝ့ၢ်တဖၣ် အပူၤန့ၣ်, တသ့ၣ်ညါကီၢ်န့ၣ်အကစၢ်အတၢ်သိၣ်တၢ်သီအဃိ, ကစၢ်န့ၣ်ဆှၢလီၤခ့ယုၢ်တဖၣ်လၢအမၤသံကွံာ်အဝဲသ့ၣ်န့ၣ်လီၤ.",
			"27": "<sup>27</sup> လၢတၢ်န့ၣ်အဃိစီၤပၤဖးဒိၣ်ဟ့ၣ်လီၤအကလုၢ်စံးဝဲ, “ဆှၢကဒါက့ၤပှၤလုၢ်အခိၣ်တဖၣ်အကျါတဂၤလၢပဟဲ က့ၤကိးအီၤဒ်ပှၤဘၣ်တၢ်စၢဃာ်အသိးန့ၣ်, မၢအက့ၤကဒါက့ၤဒီးအိၣ်ဆိးလၢကသိၣ်လိန့ၢ်ပှၤဂီၢ်မုၢ်လၢကီၢ် န့ၣ်အကစၢ်အတၢ်သိၣ်တၢ်သီတက့ၢ်.",
			"28": "<sup>28</sup> လၢတၢ်န့ၣ်အဃိကီၢ်အံၣ်စရ့လးအပှၤလုၢ်တၢ်အခိၣ်တဂၤလၢ, အဘၣ်တၢ်ဟဲကိးအီၤလၢၡၤမရံန့ၣ်, လဲၤဒီးအိၣ်ဆိးဝဲဖဲဝ့ၢ်ဘ့ၤသ့လး, တၢ်လီၢ်ဖဲအဝဲသိၣ်လိပှၤဂီၢ်မုၢ်လၢကဘူၣ်ထီၣ် ဘါထီၣ်ယွၤဒ်လဲၣ်န့ၣ်လီၤ.",
			"29": "<sup>29</sup> ဘၣ်ဆၣ်ပှၤဂီၢ်မုၢ်လၢအသူၣ်လီၤအတၢ်အိၣ်တၢ်ဆိးအလီၢ်ဖဲ ၡၤမရံအပူၤန့ၣ်, မၤဒံးဒၣ်အတၢ်ဂီၤတၢ်ဖီၣ်ဒၣ်ဝဲတဖၣ်ဒီးအဝဲ သ့ၣ်ပာ်လီၤဝဲဒၣ်လၢတၢ်ဘူၣ်ထီၣ်ဘါထီၣ်အလီၢ်တဖၣ်, လၢပှၤအံၣ်စရ့လးဖိတဖၣ်သူၣ်ထီၣ်တ့ၢ်ဝဲအပူၤန့ၣ်လီၤ. ပှၤတကရူၢ်ဘၣ်တကရူၢ်လၢအလီၤဆီလိာ်အသးန့ၣ်မၤတၢ်ဂီၤတၢ်ဖီၣ် တဖၣ်လၢဝ့ၢ်တဖၣ်လၢအဝဲသ့ၣ်အိၣ်ဆိးဝဲအပူၤန့ၣ်လီၤ.",
			"30": "<sup>30</sup> ကီၢ်ဘၤဘူၤလိၣ်အပှၤဂီၢ်မုၢ်မၤဝဲတၢ်ဂီၤတၢ်ဖီၣ်တဖၣ်လၢကစၢ် စူးကိၤသးဘနိးအဂီၤ, ကူသးအပှၤဂီၢ်မုၢ်မၤဝဲတၢ်ဂီၤတၢ်ဖီၣ်တဖၣ်လၢန့ရကၤလးအဂီၤ, ဃမါသးအပှၤဂီၢ်မုၢ်မၤဝဲတၢ်ဂီၤတၢ်ဖီၣ်တဖၣ်လၢအၡံမၤအဂီၤ,",
			"31": "<sup>31</sup> ဧးဝါအပှၤဂီၢ်မုၢ်မၤဝဲတၢ်ဂီၤတၢ်ဖီၣ်တဖၣ်လၢနံးဘဃးဒီးတၢ် တးအဂီၤတဖၣ်, ဒီးစဖၤရဝံၣ်အပှၤဂီၢ်မုၢ်လုၢ်ထီၣ်အဖိတဖၣ် ဒ်တၢ်လုၢ်မ့ၣ်အူတဖၣ်အသိးဆူအဝဲသ့ၣ်အကစၢ်တဖၣ်လၢ အမ့ၢ်အဒြၤမ့လ့းဒီးဧၤနမ့လးအအိၣ်န့ၣ်လီၤ.",
			"32": "<sup>32</sup> ပှၤဂီၢ်မုၢ်တဖၣ်အံၤဘူၣ်ထီၣ်ဘါထီၣ်စ့ၢ်ကီးယွၤဒီးဃုထၢထီၣ် ပှၤလၢအဝဲသ့ၣ်အကျါပှၤကလုာ်ကလုာ်, လၢကမၤတၢ်ဒ်ပှၤလုၢ်တၢ်အခိၣ်တဖၣ်အသိးလၢပှၤတစူၢ်တနာ်ယွၤတဖၣ် အတၢ်ဘူၣ်ထီၣ်ဘါထီၣ်အလီၢ်တဖၣ်, ဒီးဒ်သိးကလုၢ်ထီၣ်တၢ်လုၢ်တၢ်ပာ်တဖၣ်လၢအဝဲသ့ၣ်အဂီၢ်ဖဲန့ၣ်, န့ၣ်လီၤ.",
			"33": "<sup>33</sup> လၢတၢ်န့ၣ်အဃိ, အဝဲသ့ၣ်ဘူၣ်ထီၣ်ဘါထီၣ်ယွၤ, ဘၣ်ဆၣ်အဝဲသ့ၣ်ဘူၣ်ထီၣ်ဘါထီၣ်စ့ၢ်ကီးအဝဲသ့ၣ်အကစၢ်ဒၣ်ဝဲ တဖၣ်ဒ်ထံကီၢ်လၢအဝဲသ့ၣ်ဟဲက့ၤဝဲအတၢ်လုၢ်တၢ်လၢ်တဖၣ်အိၣ်ဝဲ အသိးန့ၣ်လီၤ.",
			"34": "<sup>34</sup> အဝဲသ့ၣ်မၤထွဲဒံးတၢ်လုၢ်တၢ်လၢ်အလီၢ်လံၤတဖၣ်တုၤလၢမုၢ်မဆါ တနံၤအံၤန့ၣ်လီၤ. အဝဲသ့ၣ်တဘူၣ်ထီၣ်ဘါထီၣ်ယွၤမ့ၢ်ဂ့ၤ, တဒိကနၣ်တၢ်ဘူၣ်တၢ်ဘါအတၢ်သိၣ်တၢ်သီတဖၣ်ဒီးတၢ်မၤလိာ်တဖၣ်မ့ၢ် ဂ့ၤ, လၢအဝဲဟ့ၣ်လီၤတ့ၢ်အီၤဆူစီၤယၤကိာ်လၢအကိးက့ၤဝဲအမံၤလၢ စီၤအံၣ်စရ့လးအစၢၤအသွဲၣ်, တဖၣ်အအိၣ်, န့ၣ်ဘၣ်.",
			"35": "<sup>35</sup> ယွၤမၤတ့ၢ်တၢ်အၢၣ်လီၤအီလီၤတမံၤဒီးအဝဲသ့ၣ်, ဒီးမၤလိာ်တ့ၢ်အဝဲသ့ၣ်စံးဝဲ, “ဘူၣ်ထီၣ်ဘါထီၣ်ကစၢ်အဂၤတဖၣ် တဂ့ၤ. တီၤလီၤလၢအဝဲသ့ၣ်အမဲာ်ညါမ့ၢ်ဂ့ၤ, မၤအဝဲသ့ၣ်အတၢ်မ့ၢ်ဂ့ၤဒီးလုၢ်ထီၣ်တၢ်လုၢ်တၢ်ပာ်တဖၣ်ဆူအဝဲ သ့ၣ်မ့ၢ်ဂ့ၤတဂ့ၤ.",
			"36": "<sup>36</sup> သုကဘၣ်စူၢ်ယၤ, ယွၤ, လၢအထုးထီၣ်ကွံာ်သုလၢကီၢ်အဲၤကူ ပတူးအပူၤ, အိၣ်ဒီးတၢ်စိတၢ်ကမီၤဖးဒိၣ်ဒီးတၢ်ဂံၢ်ဆူၣ်ဘါ ဆူၣ်န့ၣ်လီၤ. သုကဘၣ်ချံးခီၣ်တီၤလီၤလၢယမဲာ်ညါဒီးလုၢ်ထီၣ်တၢ်လုၢ်တၢ်ပာ် တဖၣ်ဆူယအိၣ်န့ၣ်လီၤ.",
			"37": "<sup>37</sup> ထီဘိသုကဘၣ်စူၢ်တၢ်ဘူၣ်တၢ်ဘါအတၢ်သိၣ်တၢ်သီတဖၣ်ဒီးတၢ်မၤ လိာ်တဖၣ်လၢယကွဲးန့ၢ်တ့ၢ်သုန့ၣ်လီၤ. သုတဘၣ်စူၢ်ကစၢ်အဂုၤအဂၤတဖၣ်,",
			"38": "<sup>38</sup> ဒီးသုတဘၣ်သးပ့ၤနီၣ်တၢ်အၢၣ်လီၤအီလီၤလၢယမၤတ့ၢ်ဒီးသု န့ၣ်ဘၣ်.",
			"39": "<sup>39</sup> သုကဘၣ်စူၢ်ယၤ, ယွၤ, သုကစၢ်ယွၤ, ဒီးယကမၤပူၤမၤဖျဲးသုလၢ သုဒုၣ်သုဒါတဖၣ်န့ၣ်လီၤ.”",
			"40": "<sup>40</sup> ဘၣ်ဆၣ်ပှၤဂီၢ်မုၢ်သ့ၣ်တဖၣ်န့ၣ်တဒိကနၣ်အီၤဘၣ်. ဒီးအဝဲသ့ၣ်မၤထွဲဒံးဒၣ်အဝဲသ့ၣ်အလုၢ်အလၢ်အလီၢ်လံၤတဖၣ်န့ၣ်လီၤ.",
			"41": "<sup>41</sup> လၢတၢ်န့ၣ်အဃိ, ပှၤဂီၢ်မုၢ်သ့ၣ်တဖၣ်န့ၣ်, ဘူၣ်ထီၣ်ဘါထီၣ်ယွၤ, ဘၣ်ဆၣ်အဝဲသ့ၣ်ဘူၣ်ထီၣ်ဘါထီၣ်စ့ၢ်ကီးအတၢ်ဂီၤတၢ်ဖီၣ်တဖၣ်, ဒီးတုၤလီၤလၢမုၢ်မဆါတနံၤအံၤန့ၣ်အဝဲသ့ၣ်အစၢၤအသွဲၣ်တဖၣ် မၤဒံးဒၣ်တၢ်တမံၤဃီဒ်န့ၣ်အသိးလီၤ."
		},
		"18": {
			"1": "<sup>1</sup> လၢစီၤအ့လၤအဖိခွါစီၤဟိၤၡ့ပၢတၢ်ဒ်ကီၢ်အံၣ်စရ့လးအစီၤ ပၤအသိးသၢနံၣ်တနံၣ်အပူၤန့ၣ်စီၤအၤဃးအဖိခွါစီၤဃံးစကံ ယၤကဲထီၣ်ကီၢ်ယူဒၤအစီၤပၤ,",
			"2": "<sup>2</sup> ဖဲအသးအိၣ်ခံဆံယဲၢ်နံၣ်ဒီးအဝဲပၢတၢ်ဖဲဝ့ၢ်ယရူၤၡလ့ၣ်အပူၤ ခံဆံနွံနံၣ်န့ၣ်လီၤ. အဝဲအမိၢ်မ့ၢ်ဝဲနီၢ်အဘံယၤ, လၢအမ့ၢ်စီၤစကၤရယၤအဖိမုၣ်န့ၣ်လီၤ.",
			"3": "<sup>3</sup> ဒ်အပၢ်ဖးဒိၣ်လၢပျၢၤစီၤဒၤဝံးအဒိအတဲာ်အသိးန့ၣ်, အဝဲမၤဝဲတၢ်လၢအဘၣ်ယွၤအသးန့ၣ်လီၤ.",
			"4": "<sup>4</sup> အဝဲမၤဟးဂီၤကွံာ်ပှၤတစူၢ်တနာ်ယွၤအတၢ်ဘူၣ်ထီၣ်ဘါထီၣ်ယွၤ အလီၢ်တဖၣ်, မၤကၢ်လီၤကွံာ်လၢၢ်ထူၣ်တဖၣ်ဒီးကူာ်လီၤကွံာ်ကစၢ်မုၣ်အၡ့ရၤ အဂီၤန့ၣ်လီၤ. အဝဲမၤကၢ်လီၤကလဲကွံာ်စ့ၢ်ကီးဂုၢ်တိၢ်ဘီလၢစီၤမိၤၡ့မၤ န့ၢ်ဝဲလၢအဘၣ်တၢ်ကိးအီၤလၢနဃူၡတၣ်န့ၣ်လီၤ. လၢတၢ်မၤလၤကပီၤဂုၢ်တိၢ်ဘီန့ၣ်အဂီၢ်ကီၢ်အံၣ်စရ့လးအပှၤဂီၢ် မုၢ်ဆိၣ်ကဲၤထီၣ်တၢ်နၢမူတုၤလီၤလၢဆၢကတီၢ်အဝဲန့ၣ်လီၤ.",
			"5": "<sup>5</sup> စီၤဃံးစကံယၤပာ်အတၢ်နာ်လၢယွၤ, အံၣ်စရ့လးအကစၢ်ယွၤအပူၤလီၤ. ကီၢ်ယူဒၤတအိၣ်ဘၣ်ဒီးစီၤပၤအဂၤတဂၤဒ်သိးဒီးအီၤနီတစုလၢ အဝဲအမဲာ်ညါမ့ၢ်ဂ့ၤ, အလီၢ်ခံမ့ၢ်ဂ့ၤဘၣ်န့ၣ်လီၤ.",
			"6": "<sup>6</sup> အဝဲအသးတီဒီးယွၤဒီးစူၢ်အီၤထီဘိ, ဒီးတိၢ်န့ၢ်ဖံးဃာ် ကယဲၢ်တၢ်မၤလိာ်တဖၣ်ခဲလၢာ်လီၤတံၢ်လီၤဆဲး, လၢယွၤဟ့ၣ်လီၤတ့ၢ်စီၤမိၤၡ့န့ၣ်လီၤ.",
			"7": "<sup>7</sup> လၢတၢ်န့ၣ်အဃိယွၤအိၣ်ဒီးအီၤ, ဒီးကယဲၢ်တၢ်လၢအဝဲ မၤတ့ၢ်ဝဲခဲလၢာ်န့ၣ်ကဲထီၣ်လိၣ်ထီၣ်ဝဲဒၣ်န့ၣ်လီၤ. အဝဲပူထီၣ်တၢ်ထီဒါကီၢ်အၤၡူၢ်အစီၤပၤဖးဒိၣ်ဒီးဂ့ၢ်လိာ်လၢ ကဟ့ၣ်လီၤအသးလၢအဝဲအစုပူၤန့ၣ်လီၤ.",
			"8": "<sup>8</sup> အဝဲမၤနၢၤကွံာ်ပှၤဖလ့ၡသးဖိတဖၣ်ဒီးနုာ်လီၤဒုးန့ၢ်အဝဲ သ့ၣ်အတၢ်အိၣ်တၢ်ဆိးအလီၢ်တဖၣ်, စးထီၣ်လၢသဝီအဆံးကတၢၢ်တဖျၢၣ်ဒီးတုၤလၢဝ့ၢ်အဒိၣ်ကတၢၢ်တ ဖျၢၣ်, ဃုာ်ဒီးဝ့ၢ်ဂါစၤဒီးလီၢ်ကဝီၤလၢအအိၣ်ဝးတရံးအီၤန့ၣ်လီၤ.",
			"9": "<sup>9</sup> လၢစီၤဃံးစကံယၤပၢတၢ်လွံၢ်နံၣ်တနံၣ်အပူၤ, လၢအမ့ၢ်ဝဲတၢ်ဆၢကတီၢ်ဖဲစီၤပၤဟိၤၡ့ပၢတၢ်လၢကီၢ်အံၣ်စရ့ လးနွံနံၣ်တနံၣ်အပူၤန့ၣ်, ကီၢ်အၤၡူၢ်အစီၤပၤဖးဒိၣ်ၡၤလမၤန့စ့ၢ်ဟဲနုာ်လီၤဒုးကီၢ် အံၣ်စရ့လးဒီးကဝီၤဃာ်ၡၤမရံန့ၣ်လီၤ.",
			"10": "<sup>10</sup> လၢတၢ်ကဝီၤဃာ်သၢနံၣ်တနံၣ်အပူၤန့ၣ်, ၡၤမရံလီၤကွံာ်ဝဲလီၤ. တၢ်အံၤမ့ၢ်ဆၢကတီၢ်ဖဲစီၤဃံးစကံယၤပၢတၢ်ဃုနံၣ်တနံၣ်ဒီး စီၤဟိၤၡ့ပၢတၢ်ခွံနံၣ်တနံၣ်အခါန့ၣ်လီၤ.",
			"11": "<sup>11</sup> ကီၢ်အၤၡူၢ်အစီၤပၤဖးဒိၣ်က့ၤကိးပှၤအံၣ်စရ့လးဖိတဖၣ်ဆူ ကီၢ်အၤၡူၢ်ဒ်ပှၤဘၣ်တၢ်စၢဃာ်တဖၣ်အသိး, ဒီးပာ်လီၤန့ၢ်ပှၤတနီၤအလီၢ်အိၣ်လီၢ်ဆိးလၢဝ့ၢ်ဃၤလၤအပူၤ, တနီၤဘူးဒီးထံကျိဃၤဘိၢ်လၢကိစၣ်အကီၢ်ဆၣ်အပူၤ, ဒီးပှၤတနီၤလၢကီၢ်မံးဒယၣ်အဝ့ၢ်တဖၣ်အပူၤန့ၣ်လီၤ.",
			"12": "<sup>12</sup> ၡၤမရံလီၤကွံာ်ဝဲ, မ့ၢ်လၢပှၤအံၣ်စရ့လးဖိတဖၣ်တစူၢ်ယွၤ, အဝဲသ့ၣ်အကစၢ်ယွၤဘၣ်, မ့မ့ၢ်ဘိးဃၣ်ကွံာ်တၢ်အၢၣ်လီၤအီလီၤလၢ ယွၤမၤတ့ၢ်ဒီးအဝဲသ့ၣ်, ဒီးတစူၢ်ဘၣ်ကယဲၢ်တၢ်ဘူၣ်တၢ်ဘါအတၢ်သိၣ်တၢ်သီတဖၣ်လၢအဘၣ်တၢ် ဟ့ၣ်လီၤလၢယွၤအခ့အပှၤစီၤမိၤၡ့အဃိန့ၣ်လီၤ. အဝဲသ့ၣ်တဒိကနၣ်တၢ်ဒီးတစူၢ်တၢ်ဘၣ်.",
			"13": "<sup>13</sup> လၢစီၤပၤစီၤဃံးစကံယၤပၢတၢ်တဆံလွံၢ်နံၣ်တနံၣ်အပူၤန့ၣ်, ကီၢ်အၤၡူၢ်အစီၤပၤဖးဒိၣ်စၤနဃ့ရံာ်, ဟဲဒုးကီၢ်ယူဒၤအဝ့ၢ် တဖၣ်လၢအအိၣ်ဒီးတိာ်ဧိၤတာ်ဧိၤဒီးမၤနၢၤဝဲန့ၣ်လီၤ.",
			"14": "<sup>14</sup> စီၤဃံးစကံယၤဆှၢလီၤတၢ်ကစီၣ်တမံၤဆူစီၤစၤနဃ့ရံာ်အအိၣ်, လၢအအိၣ်ဝဲဖဲဝ့ၢ်လၤကံၣ်, စံးဝဲ, “ယမၤကမၣ်ဘၣ်တၢ်လံ, ဝံသးစူၤဆိကတီၢ်ကွံာ်နတၢ်ဟဲ ထီၣ်ဒုးတၢ်ဒီးယကဟ့ၣ်နၤကယဲၢ်တၢ်တမံၤမံၤလၢနဃ့အီၤန့ၣ်လီၤ. “ကီၢ်အၤၡူၢ်အစီၤပၤဖးဒိၣ်အတၢ်စံးဆၢမ့ၢ်ဝဲစီၤဃံးစကံယၤ ကဘၣ်ဆှၢလီၤန့ၢ်အီၤစ့လီၤတယၢၢ်အကံကၢ်သၢကယၤ ဒီးထူလီၤတယၢၢ်အကံကၢ်သၢဆံန့ၣ်လီၤ.",
			"15": "<sup>15</sup> စီၤဃံးစကံယၤဆှၢလီၤန့ၢ်အီၤကယဲၢ်စ့လၢအိၣ်လၢယွၤအတၢ်လုၢ် ဟံၣ်ပူၤဒီးလၢအအိၣ်လၢစီၤပၤအနူၢ်အစီၤအတၢ်ပာ်ဖှိၣ်အလီၢ်န့ၣ် လီၤ.",
			"16": "<sup>16</sup> အဝဲအိးကွံာ်စ့ၢ်ကီးထူတဖၣ်လၢအိၣ်လၢတၢ်လုၢ်ဟံၣ်ပဲတြီဖး ဒိၣ်တဖၣ်အလိၤဒီးထူတဖၣ်လၢအဝဲအနီၢ်ကစၢ်ဒၣ်ဝဲကျးဘၢဝဲလၢ တြဲၤအထူၣ်တဖၣ်အလိၤဒီးအဝဲဆှၢလီၤတၢ်န့ၣ်ခဲလၢာ်ဆူစီၤစၤ နဃ့ရံာ်အအိၣ်န့ၣ်လီၤ.",
			"17": "<sup>17</sup> ကီၢ်အၤၡူၢ်အစီၤပၤဖးဒိၣ်ဆှၢလီၤသုးမုၢ်ဖးဒိၣ်တဖုလၢဝ့ၢ် လၤကံၣ်လၢကလဲၤထီၣ်ဒုးစီၤဃံးစကံယၤဖဲဝ့ၢ်ယရူၤရှလ့ၣ်န့ၣ် လီၤ. သုးမုၢ်န့ၣ်ဘၣ်တၢ်ပၢဆှၢအီၤလၢအဝဲအသုးခိၣ်ဖးဒိၣ်အဒိၣ်က တၢၢ်သၢဂၤန့ၣ်လီၤ. ဖဲအဝဲသ့ၣ်လဲၤတုၤဆူဝ့ၢ်ယရူၤရှလ့ၣ်န့ၣ်, အဝဲသ့ၣ်မၤန့ၢ်ကွံာ်ကျဲဖဲပှၤစုၣ်တၢ်ကံးညာ်မၤတၢ်, တၢ်လီၢ်ဖဲတၢ်ကျိၤလၢအဟဲစိာ်လီၤထံလၢနိၣ်လၢထးခီ, အကပၤန့ၣ်လီၤ.",
			"18": "<sup>18</sup> အန့ၣ်ဝံၤဒီးအဝဲသ့ၣ်မၤလိာ်စီၤပၤဃံးစကံယၤ, ဒီးစီၤပၤဃံးစကံယၤအပဖးဒိၣ်လၢလာ်သၢဂၤဟးထီၣ်လၢကသဂၢၢ် အဝဲသ့ၣ်အဂီၢ်လီၤ. အဝဲသ့ၣ်တဖၣ်မ့ၢ်ဝဲ, စီၤဃံးလကံယၤအဖိခွါစီၤအ့ၤလယါကံၣ်လၢ အမ့ၢ်ပှၤပၢၤစီၤပၤအနီ, စီၤၡ့ၤဘနၤလၢအမ့ၢ်ကွီၢ်ဘျီၣ်အပှၤကွဲးလံာ်ဒီးစီၤအၤစာ်အဖိ ခွါစီၤယိၤအၤလၢအမ့ၢ်ပှၤပၢၤတၢ်ကွဲးနီၣ်တဖၣ်အခိၣ်န့ၣ်လီၤ.",
			"19": "<sup>19</sup> ပှၤအၤၡူၢ်ဖိအသုးခိၣ်ဖးဒိၣ်အကျါတဂၤ, တဲဘၣ်အဝဲသ့ၣ်လၢစီၤ ပၤဖးဒိၣ်အဲၣ်ဒိးသ့ၣ်ညါဝဲလၢ, ဘၣ်မနုၤအဃိ, စီၤပၤဃံးစကံယၤနာ်န့ၢ်လီၤအသးထဲန့ၣ်ညါလဲၣ်.",
			"20": "<sup>20</sup> ကီၢ်အၤၡူၢ်အစီၤပၤဖးဒိၣ်ဃ့ဆူၣ်သုလၢသုကစံးဆၢက့ၤအီၤ လၢ, မ့ၢ်သုဆိကမိၣ်လၢသုတၢ်ကတိၤတဖၣ်န့ၣ်ဟံးန့ၢ်ကွံာ်တၢ်ဒုးသုး ဒုးသံၣ်အတၢ်သ့တၢ်ဘၣ်ဒီးအတၢ်ဒိၣ်တၢ်မုၢ်အလီၢ်ကသ့ဝဲန့ၣ်ဧါ. မ့ၢ်သုဆိကမၣ်လၢမတၤကမၤစၢၤသုလၢသုကပူထီၣ်ထီဒါကီၢ်အၤ ၡူၢ်န့ၣ်လဲၣ်.",
			"21": "<sup>21</sup> သုမုၢ်လၢ်ကီၢ်အဲၤကူပတူးလၢကမၤစၢၤသု, ဘၣ်ဆၣ်တၢ်န့ၣ်ကမၤ အသးဒ်တၢ်သူတပိၢ်တဘိလၢနီၣ်ထိးဘိတဘိအဂီၢ်အသိး, တၢ်န့ၣ်ကကၢ်ကွံာ်ဒီးဆဲးဘၣ်က့ၤသုစုန့ၣ်လီၤ. ကီၢ်အဲၤကူပတူးအစီၤပၤလီၤဂာ်ဒ်န့ၣ်ဖဲပှၤတဂၤလၢ်လၢ်သန့ၤ အသးလၢအီၤအခါန့ၣ်လီၤ.",
			"22": "<sup>22</sup> ပှၤအၤၡူၢ်ဖိအသုးခိၣ်ဖးဒိၣ်စံးကဒီးဝဲဆူညါ, မ့တမ့ၢ်ဘၣ်ဒီးမ့ၢ်သုကတဲဘၣ်ယၤလၢ, သုသန့ၤသုသးလၢယွၤ, သုကစၢ်ယွၤန့ၣ်ဧါ. ဖဲစီၤဃံးစကံယၤတဲဘၣ်တ့ၢ်ကီၢ်ယူဒၤ ဒီးဝ့ၢ်ယရူၤရှလ့ၣ်အပှၤဂီၢ်မုၢ်လၢ, ကဘၣ်ဘူၣ်ထီၣ်ဘါထီၣ်ဒၣ်တၢ်ထဲလၢဖဲတၢ်လုၢ်လီၢ်လၢဝ့ၢ်ယရူၤ ၡလ့ၣ်အပူၤအခါန့ၣ်, အဝဲမၤဟးဂီၤကွံာ်ယွၤန့ၣ်အတၢ်ဘူၣ်ထီၣ်ဘါထီၣ်အလီၢ်တဖၣ်ဒီး အတၢ်လုၢ်လီၢ်တဖၣ်န့ၣ်တမ့ၢ်ဘၣ်ဧါ.",
			"23": "<sup>23</sup> လၢစီၤပၤဖးဒိၣ်အမံၤအပူၤန့ၣ်, ယကတၤတၢ်ဒီးသုတမံၤန့ၣ်လီၤ. သုဃုထံၣ်ပှၤဒိးကသ့ၣ်သ့အါဝဲအဂၤခံကထိမ့ၢ်န့ၢ်န့ၣ်, ယကဟ့ၣ်သုကသ့ၣ်အဒုပှဲၤန့ၣ်လီၤ.",
			"24": "<sup>24</sup> သုပြၢလိာ်သုသးဒီးပပှၤအၤၡူၢ်အသုးခိၣ်အဆံးကတၢၢ်တဂၤဒၣ် လဲာ်တသ့ဘၣ်. အန့ၣ်ဒၣ်လဲာ်သုမုၢ်လၢ်ပှၤအဲၤကူပတူးဖိတဖၣ်လၢကဆှၢန့ၢ်သု, လ့ၣ်ကဟၣ်တဖၣ်ဒီးပှၤဒိးကသ့ၣ်တဖၣ်န့ၣ်လီၤ.",
			"25": "<sup>25</sup> မ့ၢ်သုဆိကမိၣ်လၢ, ယဟဲထီၣ်ဒုးသုထံသုကီၢ်ဒီးမၤဟးဂီၤ ကွံာ်အီၤန့ၣ်, တအိၣ်ဘၣ်ဒီးယွၤအတၢ်မၤစၢၤဘၣ်န့ၣ်ဧါ. ယွၤအကစၢ်ဒၣ်ဝဲတဲဘၣ်ယၤလၢယကလဲၤထီၣ်ဒုးအီၤဒီးမၤဟးဂီၤ ကွံာ်အီၤန့ၣ်လီၤ.",
			"26": "<sup>26</sup> ဝံၤဒီးစီၤအ့ၤလယါကံၣ်, စီၤၡ့ၤဘနၤဒီးစီၤယိၤအၤတဲဘၣ် သုးခိၣ်န့ၣ်, “တၢ်ဒိၣ်ဧၢ, ကတိၤတၢ်ဒီးပှၤလၢပှၤအၤရၣ်ဖိ အကျိာ်တက့ၢ်. ပနၢ်ပၢၢ်အီၤ. ကစီဒီလီၤ. ကတိၤတၢ်လၢဧ့ၤဘြံၤအကျိာ်တဂ့ၤ. ပှၤဂီၢ်မုၢ်လၢဝ့ၢ်ခိၣ်ဒူအလိၤဒိကနၣ်တၢ်န့ၣ်လီၤ.”",
			"27": "<sup>27</sup> သုးခိၣ်န့ၣ်စံးဆၢဝဲ, “မ့ၢ်သုဆိကမိၣ်လၢစီၤပၤဖးဒိၣ်မၢ လီၤယၤဒ်သိးယကစံးကယဲၢ်တၢ်အံၤခဲလၢာ်ထဲဒၣ်ဆူသုဝဲဒီးစီၤ ပၤအအိၣ်ဧိၤန့ၣ်ဧါ. တမ့ၢ်ဘၣ်, ယကတိၤစ့ၢ်ကီးတၢ်ဆူပှၤဂီၢ်မုၢ်လၢအဆ့ၣ်နီၤလၢဝ့ၢ် ခိၣ်ဒူအဖီခိၣ်လၢအကဘၣ်အီၣ်အအ့ၣ်ဒီးအီအဆံၣ်ဒ်သုကဘၣ်မၤအီၤ အသိး, အအိၣ်န့ၣ်လီၤ.”",
			"28": "<sup>28</sup> ဝံၤဒီးသုးခိၣ်န့ၣ်ဂဲၤဆၢထၢၣ်ဒီးကိးသတြီထီၣ်လၢဧ့ၤဘြံၤအကျိာ်စံးဝဲ, “ဒိကနၣ်တၢ်လၢကီၢ်အၤၡူၢ်အစီၤပၤဖးဒိၣ်တဲဘၣ်သု န့ၣ်တက့ၢ်.”",
			"29": "<sup>29</sup> အဝဲဟ့ၣ်ပလီၢ်သုလၢ, သုတဘၣ်ပျဲစီၤဃံးစကံယၤလီန့ၢ်သုဘၣ်. အဝဲမၤပူၤမၤဖျဲးသုတသ့ဘၣ်.",
			"30": "<sup>30</sup> ဒီးပျဲအဝဲမၢန့ၢ်ဆီၣ်ခံသု, လၢသုကဒိးသန့ၤသုသးလၢယွၤ အလိၤန့ၣ်တဂ့ၤ. ဆိကမိၣ်လၢယွၤကအုၣ်က့ၤခီၣ်က့ၤသုဒီးအဝဲဆိကတီၢ်ပှၤအၤၡူၢ် အသုးမုၢ်လၢကဒုးမၤန့ၢ်ကွံာ်သုဝ့ၢ်အဂီၢ်န့ၣ်တဂ့ၤ.",
			"31": "<sup>31</sup> ဒိကနၣ်စီၤဃံးစက့ယၤအကလုၢ်တဂ့ၤ. ကီၢ်အၤၡူၢ်အစီၤပၤဖး ဒိၣ်ဟ့ၣ်လီၤအကလုၢ်ဆူသုအိၣ်လၢသုကဟဲထီၣ်လၢဝ့ၢ်ပူၤဒီးဟ့ၣ် လီၤသုသးန့ၣ်လီၤ. သုဝဲခဲလၢာ်တၢ်ကပျဲအီၣ်သုလၢသုစပံးမုၢ်ဒၣ်ဝဲအစပံးသၣ်တဖၣ်, သုသ့ၣ်ထူၣ်ဒၣ်ဝဲအချၢၣ်ဒၢသၣ်တဖၣ်ဒီးအီဘၣ်ထံလၢသုထံပူၤ ဒၣ်ဝဲ,",
			"32": "<sup>32</sup> တုၤတၢ်ဆၢကတီၢ်လၢစီၤပၤဖးဒိၣ်သူၣ်လီၤကဒါက့ၤန့ၢ်သုအိၣ် သုဆိးအလီၢ်လၢထံကီၢ်တဘ့ၣ်လၢအလီၤဂာ်ဒီးသုကီၢ်ဒၣ်သု ဝဲအပူၤ, တၢ်လီၢ်ဖဲစပံးလီၢ်တဖၣ်ဟ့ၣ်ထီၣ်စပံးထံ, ဒီးဖဲန့ၣ်ဘုဧိၤဟုဧိၤအိၣ်ဝဲလၢတၢ်ကမၤကိၣ်အဂီၢ်န့ၣ်လီၤ. မ့ၢ်ကီၢ်တဘ့ၣ်လၢအပှဲၤဒီး, သ့ၣ်စၤယံး, သ့ၣ်စၤယံးအသိဒီးကနဲ စီန့ၣ်လီၤ. သုမ့ၢ်မၤတၢ်ဒ်အဝဲမၤလိာ်ဝဲန့ၣ်, သုတသံဘၣ်ဒီးသုကမူလီၤ. ပျဲစီၤဃံးစကံယၤမၤပျုၢ်သုဒီးဒုးဆိကမိၣ်သုလၢယွၤကမၤ ပူၤဖျဲးသုန့ၣ်တဂ့ၤ.",
			"33": "<sup>33</sup> မ့ၢ်ထံကီၢ်တဘ့ၣ်ဘ့ၣ်အကစၢ်တဖၣ်မၤပူၤဖျဲးအဝဲသ့ၣ်အထံအကီၢ် တဖၣ်လၢကီၢ်အၤၡူၢ်အစီၤပၤဖးဒိၣ်အစုပူၤစ့ၢ်ကီးဧါ.",
			"34": "<sup>34</sup> ဝ့ၢ်ဃမါသးဒီးဝ့ၢ်အၢ်ပးအကစၢ်တဖၣ်ခဲအံၤမ့ၢ်အအိၣ်ဖဲလဲၣ်. စဖၤရဝံၣ်, ဟ့နၤဒီးဧးဝါအကစၢ်တဖၣ်မ့ၢ်အအိၣ်ဖဲလဲၣ်. မ့ၢ်ပှၤတဂၤဂၤမၤပူၤဖျဲးၡၤမရံန့ၣ်ဧါ.",
			"35": "<sup>35</sup> ထံကီၢ်တဖၣ်န့ၣ်အကစၢ်တဖၣ်တဂၤဂၤမၤပူၤဖျဲးတ့ၢ်အထံကီၢ်လၢ စီၤပၤဖးဒိၣ်အစုပူၤတစုစုအခါဖဲလဲၣ်. လၢတၢ်န့ၣ်အဃိမ့ၢ်တၢ်မနုၤဒုးဆိကမိၣ်သုလၢယွၤအုၣ်က့ၤခီၣ် က့ၤဝ့ၢ်ယရူၤရှလ့ၣ်သ့ဝဲန့ၣ်လဲၣ်.",
			"36": "<sup>36</sup> ပှၤဂီၢ်မုၢ်အိၣ်ဘှီၣ်ကလာ်ဒ်စီၤဃံးစကံယၤတဲဘၣ်တ့ၢ်အဝဲသ့ၣ် လၢကဘၣ်မၤဝဲအသိးန့ၣ်လီၤ. အဝဲသ့ၣ်တကတိၤတၢ်နီတဘီဘၣ်.",
			"37": "<sup>37</sup> ဝံၤဒီးစီၤအ့ၤလယါကံၣ်, စီၤၡ့ၤဘနၤဒီးစီၤယိၤအၤတဖၣ်ဖှီ ယာ်အဆ့ကူအသိးတဖၣ်လၢတၢ်သူၣ်အုးသးအုးအပူၤဒီးလဲၤဒီးတဲ ဘၣ်စီၤပၤတၢ်လၢကီၢ်အၤၡူၢ်အသုးခိၣ်စံးတ့ၢ်ဝဲန့ၣ်လီၤ."
		},
		"19": {
			"1": "<sup>1</sup> တုၤစီၤဃံးစကံယၤနၢ်ဟူအဝဲသ့ၣ်အတၢ်ပာ်ဖျါထီၣ်တဘျီဃီန့ၣ်, အဝဲဖှီယာ်အဆ့တဖၣ်လၢတၢ်သူၣ်အုးသးအုးအပူၤ, ကၤထီၣ်ဆ့ကၤထၢၣ်တၢ်ကံးညာ်, ဒီးလဲၤဆူယွၤအတၢ်လုၢ်ဟံၣ်န့ၣ်လီၤ.",
			"2": "<sup>2</sup> အဝဲမၢလီၤပှၤကွၢ်ထွဲနူၢ်ဧိၤစီၤဧိၤအခိၣ်စီၤအ့ၤလယါကံၣ်, ကွီၢ်ဘျီၣ်အပှၤကွဲးလံာ်ဒိၣ်စီၤၡ့ၤဘနၤဒီးပှၤလုၢ်တၢ်အခိၣ် အဒိၣ်တဖၣ်ဒ်သိးကလဲၤဆူစီၤအၤမိးအဖိခွါဝံယၡါယၤအအိၣ်န့ၣ် လီၤ. အဝဲသ့ၣ်စ့ၢ်ကီးကူသိးဝဲထၢၣ်တၢ်ကံးညာ်န့ၣ်လီၤ.",
			"3": "<sup>3</sup> အအံၤမ့ၢ်တၢ်ကစီၣ်လၢအဝဲသ့ၣ်ကဘၣ်တဲဘၣ်ဝံယၡါယၤန့ၣ်လီၤ. “တနံၤအံၤမ့ၢ်တၢ်နးတၢ်ဖှီၣ်အမုၢ်တနံၤန့ၣ်လီၤ. ပဘၣ်တၢ်စံၣ်ညီၣ်ပှၤဒီးပအိၣ်လၢတၢ်မဲာ်ဆှးအပူၤလီၤ. ပလီၤဂာ်ဒ်ပိာ်မုၣ်တဂၤလၢဆံးစၢ်ထီၣ်အဖိအကတီၢ်ဘၣ်လံ ဘၣ်ဆၣ်ဒီး, အဂံၢ်အဘါစၢ်ကဲာ်ဆိးလၢကဆံးစၢ်ဝဲအဂီၢ်အသိးန့ၣ် လီၤ.",
			"4": "<sup>4</sup> ကီၢ်အၤၡူၢ်အစီၤပၤဖးဒိၣ်ဆှၢလီၤအပှၤသုးခိၣ်ဖးဒိၣ်အဒိၣ် ကတၢၢ်ဒ်သိးကဒုၣ်ဒွဲၣ်ကစၢ်ယွၤလၢအမူဝဲတဂၤန့ၣ်လီၤ. မ်ယွၤ, နကစၢ်ယွၤနၢ်ဟူတၢ်ဒုၣ်ဒွဲၣ်တဖၣ်ဒီးစံၣ်ညီၣ်ပှၤတဖၣ်လၢ အစံးတ့ၢ်တၢ်န့ၣ်တက့ၢ်. မၤသးဒ်န့ၣ်ဒီး, ဃ့ဘါထုကဖၣ်ဆူယွၤလၢပပှၤဂီၢ်မုၢ်လၢအအိၣ်လီၤတဲာ်ဒံးတဖၣ် အဂီၢ်န့ၣ်တက့ၢ်.",
			"5": "<sup>5</sup> တုၤစီၤယၡါယၤဒိးန့ၢ်ဘၣ်စီၤပၤဃံးစကံယၤအတၢ်ကစီၣ်န့ၣ်,",
			"6": "<sup>6</sup> အဝဲဆှၢကဒါက့ၤတၢ်စံးဆၢဒ်အံၤလီၤ. “ယွၤတဲဘၣ်နၤလၢနသုတပျဲပှၤအၤၡူၢ်ဖိတဖၣ်မၤပျံၤမၤဖုး နၤခီဖျိအဝဲသ့ၣ်အတၢ်တဲလၢ, ယွၤအုၣ်က့ၤခီၣ်က့ၤနၤတသ့ ဘၣ်န့ၣ်တဂ့ၤ.”",
			"7": "<sup>7</sup> ယွၤကမၤဒ်သိးကီၢ်အၤၡူၢ်အစီၤပၤဖးဒိၣ်ကနၢ်ဟူဘၣ်တၢ်က စီၣ်ပစံၣ်ပစိတမံၤ, လၢအကဒုးက့ၤကဒါက့ၤအီၤဆူအထံ အကီၢ်ဒၣ်ဝဲ, ဒီးယွၤကမၤသံအီၤဖဲန့ၣ်, န့ၣ်လီၤ.",
			"8": "<sup>8</sup> ကီၢ်အၤၡူၢ်အသုးခိၣ်သ့ၣ်ညါဘၣ်ဝဲလၢစီၤပၤဖးဒိၣ်ဟးထီၣ် ကွံာ်လၢဝ့ၢ်လၤကံၣ်ဒီးဒုးတၢ်ထီဒါဝ့ၢ်အိၣ်ဘူးလၢအမ့ၢ်လံး ဘနၤန့ၣ်လီၤ. လၢတၢ်န့ၣ်အဃိ, အဝဲလဲၤဖဲန့ၣ်လၢကကူၣ်သကိးဖးသကိးအဂီၢ်န့ၣ်လီၤ.",
			"9": "<sup>9</sup> တၢ်ကစီၣ်ဟဲတုၤဝဲဆူပှၤအၤၡူၢ်ဖိတဖၣ်အအိၣ်လၢပှၤအဲၤကူပတူး ဖိအသုးမုၢ်လၢအဘၣ်တၢ်ပၢဆှၢအီၤလၢကီၢ်ကူၤၡးအစီၤပၤတံ ရဟၤကၤ, ဟဲထီၣ်လၢကဒုးအဝဲသ့ၣ်န့ၣ်လီၤ. ဖဲစီၤပၤဖးဒိၣ်နၢ်ဟူတၢ်အံၤန့ၣ်, အဝဲဆှၢလီၤလံာ်ပရၢတဘ့ၣ် ဆူကီၢ်ယူဒၤအစီၤပၤဃံးစကံယၤအအိၣ်,",
			"10": "<sup>10</sup> လၢအကစံးဘၣ်အီၤဒ်အံၤ, “နကစၢ်လၢနနာ်အီၤတဂၤစံးဘၣ်နၤလၢ နတလီၤကွံာ်ဘၣ်ဆူယစုပူၤဘၣ်. ဘၣ်ဆၣ်ဒီးပျဲတၢ်န့ၣ်လီန့ၢ်နၤတဂ့ၤ.",
			"11": "<sup>11</sup> နနၢ်ဟူတ့ၢ်တၢ်လၢကီၢ်အၤၡူၢ်အစီၤပၤဖးဒိၣ်မၤဘၣ်ထံကီၢ်တဘ့ၣ် ဘ့ၣ်လၢအဝဲပာ်လီၤအသးလၢကမၤဟးဂီၤဝဲန့ၣ်ဒ်လဲၣ်န့ၣ်လီၤ. မ့ၢ်နဆိကမိၣ်လၢနပူၤဖျဲးကသ့န့ၣ်ဧါ.",
			"12": "<sup>12</sup> အပၢ်ဖးဒိၣ်လၢပျၢၤတဖၣ်မၤဟးဂီၤတ့ၢ်ဝ့ၢ်တဖၣ်လၢအမ့ၢ်ဝဲ, ကိစၣ်, ဃရၣ်, ရ့စ့းဒီးမၤသံကွံာ်ဧ့ဒ့ၣ်အပှၤဂီၢ်မုၢ်တဖၣ်လၢ အအိၣ်ဆိးဝဲဖဲဝ့ၢ်တံၤသလးစၢ်အပူၤ, ဒီးအဝဲသ့ၣ်အယွၤကစၢ်တဖၣ်မၤပူၤဖျဲးအဝဲသ့ၣ်တသ့ဘၣ်နီတဂၤ ဘၣ်.",
			"13": "<sup>13</sup> ဝ့ၢ်တဖၣ်လၢအမ့ၢ်ဃမါသး, အၢ်ဖး, စဖၤရဝံၣ်, ဟ့နၤဒီးဧးဝါအစီၤပၤတဖၣ်မ့ၢ်အအိၣ်ဖဲလဲၣ်.",
			"14": "<sup>14</sup> စီၤပၤဃံးစကံယၤဟံးန့ၢ်လံာ်ပရၢန့ၣ်လၢပှၤစိာ်တၢ်ကစီၣ်တဖၣ် အအိၣ်ဒီးဖးဝဲလီၤ. ဝံၤဒီးအဝဲလဲၤထီၣ်ဆူယွၤအဟံၣ်, ပာ်ထီၣ်လံာ်ပရၢဖဲန့ၣ်လၢယွၤအမဲာ်ညါ,",
			"15": "<sup>15</sup> ဒီးဃ့ဘါထုကဖၣ်ဝဲဒ်အံၤ, “အိယွၤ, ကီၢ်အံၣ်စရ့လးအကစၢ်ယွၤ, လၢအဆ့ၣ်နီၤဝဲလၢလီၢ်ပစိာ်အိၣ်ဝဲလၢခ့ရူၢ်တဖၣ်အလိၤ တဂၤဧၢ, နမ့ၢ်နဲကစၢ်ယွၤထဲတဂၤဧိၤ, လၢကပၢကယဲၢ်ဘီမုၢ်ခဲလၢာ်လၢဟီၣ်ခိၣ်ချၢန့ၣ်လီၤ. နတ့လီၤပာ်လီၤဟီၣ်ခိၣ်ဒီးမူကပိာ်လိၤန့ၣ်လီၤ.",
			"16": "<sup>16</sup> ခဲကနံၣ်အံၤယွၤဧၢ, ကွၢ်တၢ်လၢအမၤအသးဒီးပှၤအံၤတက့ၢ်. ဒိကနၣ်ကယဲၢ်တၢ်ခဲလၢာ်လၢစီၤစၤနဃ့ရံာ်ကတိၤဒုၣ်ဒွဲၣ်နၤ, ကစၢ်ယွၤလၢအမူဝဲန့ၣ်တက့ၢ်.",
			"17": "<sup>17</sup> ယွၤဧၢ, ပဝဲခဲလၢာ်ပသ့ၣ်ညါလၢကီၢ်အၤရူၢ်အစီၤပၤဖးဒိၣ်တဖၣ် မၤဟးဂီၤကွံာ်တ့ၢ်ပှၤကလုာ်တဖၣ်ဒီးဒုးကဲထီၣ်အထံအကီၢ်တဖၣ် လၢတၢ်အိၣ်သယုၢ်အလီၢ်,",
			"18": "<sup>18</sup> ဒီးဒွဲၣ်အူကွံာ်အဝဲသ့ၣ်အကစၢ်တဖၣ်, လၢအတမ့ၢ်ဘၣ်ကစၢ်လ့ၤတ က့ၤ, မ့ၢ်ဒၣ်ထဲတၢ်ဂီၤတၢ်ဖီၣ်တဖၣ်လၢပှၤကညီမၤအီၤလၢသ့ၣ်ဒီးလၢၢ် န့ၣ်လီၤ.",
			"19": "<sup>19</sup> ခဲကနံၣ်အံၤ, ယွၤပကစၢ်ယွၤဧၢ, မၤပူၤမၤဖျဲးပှၤလၢပှၤအၤၡူၢ် ဖိတဖၣ်အစုပူၤဒ်သိးကယဲၢ်ပှၤကလုာ်ခဲလၢာ်လၢဟီၣ်ခိၣ်ချၢကသ့ၣ် ညါဝဲလၢထဲနၤတဂၤဧိၤနမ့ၢ်ကစၢ်ယွၤတက့ၢ်, အိယွၤဧၢ.”",
			"20": "<sup>20</sup> အန့ၣ်ဝံၤဒီးစီၤယၡါယၤဆှၢလီၤတၢ်ကစီၣ်တမံၤတဲဘၣ်စီၤပၤ ဃံးစကံယၤလၢ, လၢတၢ်စံးဆၢစီၤပၤအတၢ်ထုကဖၣ်အဂီၢ်န့ၣ်,",
			"21": "<sup>21</sup> ယွၤစံးတ့ၢ်ဒ်အံၤ, “ဝ့ၢ်ယရူၤၡလ့ၣ်နံၤဘၣ်ဖၣ်လဲနၤ, စီၤစၤနဃ့ရံာ်ဧၢ, ဒီးဒုၣ်ဒွဲၣ်ပယွဲနၤလီၤ.",
			"22": "<sup>22</sup> နဆိကမိၣ်လၢနဒုၣ်ဒွဲၣ်စံးဆၢဒီးနံၤဘၣ်ဖၣ်လဲမတၤန့ၣ်လဲၣ်. နတပာ်ကဲဘၣ်ယၤ, ကီၢ်အံၣ်စရ့လးအကစၢ်ယွၤစီဆှံတဂၤန့ၣ်ဘၣ်.",
			"23": "<sup>23</sup> နဆှၢလီၤနပှၤစိာ်တၢ်ကစီၣ်တဖၣ်လၢကကတိၤဒိၣ်ကတိၤသွါလီၤအသး လၢယဖီခိၣ်ဒီးစံးလၢနမၤနၢၤကွံာ်ကီၢ်လဘၤနိၣ်ကစၢၢ်အထီကတၢၢ် တဖၣ်, လၢနလ့ၣ်ကဟၣ်ခဲလၢာ်န့ၣ်လီၤ. နကတိၤပာ်ကဖၢလၢလီၤနသးလၢ, ဖဲန့ၣ်နကူာ်လီၤကွံာ်သ့ၣ်ဆှိအ့ရ့းအထီကတၢၢ်တဖၣ်ဒီးသ့ၣ်ဆှိ အဂ့ၤကတၢၢ်တဖၣ်, ဒီးနလဲၤတုၤဆူသ့ၣ်ပှၢ်တဖၣ်အတီၣ်ကတၢၢ်အလီၢ်ကဝီၤတဖၣ်န့ၣ်လီၤ.",
			"24": "<sup>24</sup> နကတိၤပာ်ကဖၢလၢလီၤနသးလၢနခူၣ်ထံပူၤတဖၣ်, ဒီးအီတ့ၢ်ထံလၢတခီထံတခီကီၢ်တဖၣ်အပူၤဒီးနသုးဖိသံၣ်ဖိ တဖၣ်အခီၣ်ကယီၢ်လီၤသံးကွံာ်ထံကျိနံၤလါန့ၣ်လီၤ.",
			"25": "<sup>25</sup> မ့ၢ်နတနၢ်ဟူဘၣ်တ့ၢ်နီတစုလၢ, ယကူၣ်ကျဲၤတ့ၢ်တၢ်အံၤလၢပျၢၤ လံၤလံၤန့ၣ်ဘၣ်ဧါ. ဒီးခဲကနံၣ်အံၤယမၤလၢထီၣ်ပှဲၤထီၣ်အီၤလံ. ယဟ့ၣ်လီၤနၤတၢ်စိတၢ်ကမီၤလၢအကဘိးဃၣ်ကွံာ်ဝ့ၢ်တဖၣ်လၢအဘၣ်တၢ် မၤခၢၣ်သနၢၣ်အီၤဆူတၢ်ဟးဂီၤအပူၣ်တဖၣ်န့ၣ်လီၤ.",
			"26": "<sup>26</sup> ပှၤဂီၢ်မုၢ်လၢအအိၣ်ဝဲဆိးဝဲဖဲန့ၣ်အစိအကမီၤတအိၣ်ဘၣ်. အဝဲသ့ၣ်ပျံၤတၢ်ဖုးတၢ်ဒီးအသးလီၤကတုၤဝဲလီၤ. အဝဲသ့ၣ်လီၤဂာ်ဒ်တပံၢ်တမါလၢပျီတဘ့ၣ်အပူၤအသိးမ့ၢ်ဂ့ၤ, နီၣ် တဖၣ်လၢအမဲထီၣ်လၢတၢ်ခိၣ်ဒူတခါအလိၤမ့ၢ်ဂ့ၤ, ဖဲမုၢ်ထီၣ်ကလံၤ ကိၢ်အူဘၣ်အီၤဆူၣ်ဆူၣ်န့ၣ်လီၤ.",
			"27": "<sup>27</sup> ဘၣ်ဆၣ်ဒီးယသ့ၣ်ညါနဂ့ၢ်နကျိၤခဲလၢာ်, နမၤတၢ်မနုၤလဲၣ်ဒီး နလဲၤဖဲလဲၣ်န့ၣ်လီၤ. ယသ့ၣ်ညါနသးကဲၤထီၣ်ထီဒါယၤဒ်လဲၣ်န့ၣ်လီၤ.",
			"28": "<sup>28</sup> ယဒိးန့ၢ်တ့ၢ်, တၢ်ပာ်ဖျါဘၣ်ထွဲဒီးနတၢ်သးကဲၤထီၣ်န့ၣ်ဒီး နတၢ်ပာ်ထီၣ်ထီနသးန့ၣ်, ဒီးခဲကနံၣ်အံၤယကတုၢ်နနါဒ့လၢနီၣ်ကွးတခါ, ဒီးပျံာ်နထးခိၣ်လၢနိးပျံာ်ထးတဘိဒီးက့ၤမိၤကဒါက့ၤနၤ လၢကျဲတဘိဃီလၢနဟဲတ့ၢ်နဲန့ၣ်လီၤ.”",
			"29": "<sup>29</sup> ဝံၤဒီးစီၤယၡါယၤစံးဘၣ်စီၤပၤဃံးစကံယၤဒ်အံၤ, “အအံၤမ့ၢ်တၢ်ပနီၣ်တမံၤလၢကမၤအသးန့ၣ်လီၤ. တနံၣ်အံၤဒီးခဲကိာ်တနံၣ်သုကအီၣ်ဘၣ်ထဲဘုဧိၤဟုဧိၤလၢအမဲ ထီၣ်ဒၣ်တၢ်, မ့မ့ၢ်, နံၣ်လၢအကပိာ်ထွဲထီၣ်အခံတနံၣ်န့ၣ်သုသူၣ်လီၤသုဘု ဧိၤဟုဧိၤကသ့ဝဲဒီးကူးက့ၤအီၤ, ဒီးသူၣ်စပံးမုၢ်တဖၣ်ဒီးအီၣ်စပံးသၣ်တဖၣ်န့ၣ်လီၤ.",
			"30": "<sup>30</sup> ပှၤတဖၣ်လၢကီၢ်ယူဒၤအပူၤလၢအအိၣ်လီၤတဲာ်တ့ၢ်န့ၣ်, ကဂုၤထီၣ်ပသီထီၣ်ဝဲဒ်တၢ်မုၢ်တၢ်ဘိတဖၣ်အသိးလၢအစဲၤလီၤအဂံၢ် တဖၣ်ယိာ်ယိာ်ဆူဟီၣ်ခိၣ်အပူၤဒီးဟ့ၣ်ထီၣ်အတၤသၣ်တဖၣ်န့ၣ်လီၤ.",
			"31": "<sup>31</sup> ပှၤဂီၢ်မုၢ်ကအိၣ်ဒံးဝဲလၢဝ့ၢ်ယရူၤၡလ့ၣ်အပူၤဒီးလၢကစၢၢ်စံ ယိၣ်အဒီခိၣ်, ပှၤတဖၣ်လၢကအိၣ်လီၤတဲာ်တ့ၢ်ဒံး, မ့ၢ်လၢယွၤပာ်လီၤတ့ၢ်အသးလၢကဒုးကဲထီၣ်တၢ်အံၤအဃိန့ၣ်လီၤ.",
			"32": "<sup>32</sup> အအံၤမ့ၢ်တၢ်လၢယွၤစံးတ့ၢ်ဝဲဘၣ်ဃးဒီးကီၢ်အၤၡူၢ်အစီၤပၤ ဖးဒိၣ်အဂ့ၢ်န့ၣ်လီၤ. အဝဲတဟဲနုာ်ဘၣ်ဆူဝ့ၢ်အံၤအပူၤမ့ၢ်ဂ့ၤ, ခးဘၣ်ပျၢ်ထဲတဘိဒၣ်လဲာ်ထီဒါအီၤမ့ၢ်ဂ့ၤန့ၣ်ဘၣ်. ပှၤသုးဖိတဖၣ်လၢအအိၣ်ဒီးကတီၤတဖၣ်တဟဲဘူးဘၣ်ဒီးဝ့ၢ်အံၤနီ တဂၤဘၣ်ဒီးတၢ်ကဝီၤဃာ်အဟီၣ်ခိၣ်ထီၣ်ထီတဘၣ်တၢ်မၤထီၣ်ဝးတရံး အီၤနီတတီၤဘၣ်.",
			"33": "<sup>33</sup> အဝဲကက့ၤကဒါက့ၤလၢကျဲတဘိဃီလၢအဟဲဝဲန့ၣ်, တအိၣ်ဒီးတၢ်လဲၤနုာ်ဆူဝ့ၢ်အံၤအပူၤဘၣ်, ယၤ, ယွၤအံၤကတိၤလံတၢ်လံ.",
			"34": "<sup>34</sup> ယကကဟုကယာ်ဝ့ၢ်အံၤဒီးဒီဒၣ်အိၣ်ပှိၤအီၤလၢယလၤကပီၤဒၣ်ယဲ အဂီၢ်ဒီးမ့ၢ်လၢတၢ်အၢၣ်လီၤအီလီၤလၢယမၤတ့ၢ်ဒီးယခ့ယပှၤစီၤ ဒၤဝံးအဃိန့ၣ်လီၤ.”",
			"35": "<sup>35</sup> လၢမုၢ်တနၤန့ၣ်, ယွၤအကလူးတဂၤလဲၤဆူပှၤအၤၡူၢ်ဖိအသူၣ်ဒဲ အလီၢ်ဒီးမၤသံကွံာ်ပှၤသုးဖိအဂၤတကလီၢ်ဃိးကလးဒီးယဲၢ်ကထိန့ၣ်လီၤ. လၢမုၢ်ဆ့ၣ်ထီၣ်တနံၤဂီၤဂီၤန့ၣ်, ဖဲန့ၣ်အိၣ်ထဲပှၤသံစိၣ်တဖၣ်လီၤ.",
			"36": "<sup>36</sup> အန့ၣ်တစုကီၢ်အၤၡူၢ်အစီၤပၤဖးဒိၣ်စီၤစၤနဃ့ရံာ်ဂုၤက့ၤဆူ အလီၢ်ခံဒီးက့ၤကဒါက့ၤဆူဝ့ၢ်နံၤနဝ့န့ၣ်လီၤ.",
			"37": "<sup>37</sup> ဘၣ်မုၢ်တနံၤဖဲအဝဲဘူၣ်တၢ်ဘါတၢ်လၢအကစၢ်နံစရိးအတၢ်လုၢ်ဟံၣ် အပူၤအခါန့ၣ်အဖိခွါခံဂၤလၢအမ့ၢ်စီၤအဒြၤမ့လ့းဒီးစီၤ ၡၢ်အ့စ့ၢ်တဖၣ်မၤသံကွံာ်အီၤလၢအဝဲသ့ၣ်အနးတဖၣ်, ဝံၤဃ့ၢ်ပူၤဖျဲးကွံာ်အသးဆူကီၢ်အရၤရးန့ၣ်လီၤ. အဝဲအဖိခွါတဖၣ်အဂၤတဂၤလၢအမ့ၢ်စီၤအ့ၤစၢ်ဃးဒိၣ်ကဲထီၣ်စီၤ ပၤဖးဒိၣ်လၢအဝဲအလီၢ်န့ၣ်လီၤ."
		},
		"20": {
			"1": "<sup>1</sup> ဖဲတၢ်ဆၢကတီၢ်အပူၤအတ့ၤအံၤ, စီၤပၤဃံးစကံယၤဆါထီၣ်ဝဲ ဒီးဘူးတ့ၢ်မးလၢအကသံန့ၣ်လီၤ. စီၤအၤမိာ်အဖိခွါဝံယၡါယၤလဲၤဆူအအိၣ်ဒီးစံးဘၣ်အီၤ, “ယွၤတဲဘၣ်နၤလၢနကဘၣ်သုးကျဲၤပာ်တၢ်ခဲလၢာ်ဘၣ်လီၢ်ဘၣ်စး, မ့ၢ်လၢနတဘျါက့ၤလၢၤဘၣ်အဃိလီၤ. အိၣ်ကတဲာ်ကတီၤနသးလၢနကသံအဂီၢ်န့ၣ်တက့ၢ်.”",
			"2": "<sup>2</sup> စီၤဃံးစကံယၤဃၣ်ဃီၤအမဲာ်ဆူတၢ်ဒူၣ်ဒီးဘါထုကဖၣ်ယွၤ, စံးဝဲဒၣ်,",
			"3": "<sup>3</sup> “ယွၤဧၢ, သ့ၣ်နီၣ်ထီၣ်က့ၤလၢ, ယမၤတ့ၢ်နတၢ်မၤလၢတၢ်သးတီ ဒီးတၢ်ကလုၢ်တီအပူၤ, ဒီးလၢထီဘိယကျဲးစၢးမၤတၢ်လၢနအဲၣ်ဒိးယမၤန့ၣ်တက့ၢ်.” ဒီးအဝဲစးထီၣ်ဟီၣ်ဝဲနးနးကလဲာ်န့ၣ်လီၤ.",
			"4": "<sup>4</sup> စီၤယၡါယၤဟးထီၣ်ကွံာ်လၢစီၤပၤအအိၣ်, ဘၣ်ဆၣ်တချုးဒံးလၢ အဝဲလဲၤခီဖျိကွံာ်နူၢ်ဧိၤစီၤဧိၤအဂၢၤအသးကံၢ်ပူၤဒံးဘၣ်န့ၣ်ယွၤ တဲဘၣ်အီၤလၢ,",
			"5": "<sup>5</sup> ကက့ၤကဒါက့ၤဆူယွၤအပှၤဂီၢ်မုၢ်အပှၤပၢတၢ်စီၤဃံးစကံယၤ အအိၣ်ဒီးစံးဘၣ်အီၤ, “ယၤ, ကစၢ်, နပၢ်ဖးဒိၣ်လၢပျၢၤစီၤဒၤဝံးကစၢ်အယွၤ, နၢ်ဟူလံနတၢ်ထုကဖၣ်ဒီးထံၣ်လံ နမဲာ်ထံတဖၣ်လံ. ယကမၤဘျါက့ၤနၤဒီး, ဒီးလၢသၢသီ အတီၢ်ပူၤန့ၣ်နကလဲၤဆူယွၤအတၢ်လုၢ်ဟံၣ်န့ၣ်လီၤ.",
			"6": "<sup>6</sup> ယကဒုးအိၣ်မူဒံးနၤဆူညါတဆံယဲၢ်နံၣ်န့ၣ်လီၤ. ယကမၤပူၤဖျဲးနၤဒီးဝ့ၢ်ယရူၤၡလ့ၣ်အံၤလၢကီၢ်အၤၡူၢ်အစီၤပၤ ဖးဒိၣ်အစုပူၤန့ၣ်လီၤ. ယကဒီဒၣ်အိၣ်ပှိၤဝ့ၢ်အံၤလၢယလၤကပီၤဒၣ်ယဲအဂီၢ်ဒီးလၢတၢ်အၢၣ် လီၤလၢယမၤတ့ၢ်အီၤဒီးယခ့ယပှၤစီၤဒၤဝံးအဃိန့ၣ်လီၤ.”",
			"7": "<sup>7</sup> အန့ၣ်ဒီး, စီၤယၡါယၤတဲဘၣ်စီၤပၤအခ့အပှၤတဖၣ်လၢက ကျးလီၤန့ၢ်စီၤဃံးစကံယၤအတၢ်ဝ့အပူၤလီၢ်လၢကသံၣ်ကျးလၢတၢ် မၤအီၤလၢချၢၣ်ဒၢသၣ်တဖၣ်, ဒီးအဝဲကဘျါက့ၤန့ၣ်လီၤ.",
			"8": "<sup>8</sup> စီၤပၤဃံးစကံယၤသံကွၢ်ဝဲဒၣ်, “တၢ်အပနီၣ်လၢကအုၣ်အသးလၢ ယွၤကမၤဘျါက့ၤယၤဒီးသၢသီဝံၤအလီၢ်ခံယလဲၤဆူယွၤအတၢ်လုၢ် ဟံၣ်ကသ့န့ၣ်, မ့ၢ်မနုၤလဲၣ်.”",
			"9": "<sup>9</sup> စီၤယၡါယၤစံးဆၢဝဲဒၣ်, “ယွၤကစၢ်, ကဟ့ၣ်နၤတၢ်ပနီၣ်တမံၤ လၢကအုၣ်အသးလၢအဝဲကဟံးဃာ်အတၢ်အၢၣ်လီၤန့ၣ်လီၤ. ခဲအံၤ, မ့ၢ်နကအဲၣ်ဒိးလၢတၢ်ကဒုလၢမုၢ်အနၣ်ရံၣ်အလိၤကလဲၤဆူ ညါအတီၤတဆံဧါမ့တမ့ၢ်ကဘၣ်က့ၤကဒါက့ၤအတီၤတဆံဧါ.”",
			"10": "<sup>10</sup> စီၤဃံးစကံယၤစံးဆၢဝဲဒၣ်, “တၢ်ဒုးလဲၤတၢ်ကဒုဆူညါအတီၤ တဆံန့ၣ်တကီဘၣ်. မ်အက့ၤကဒါက့ၤအတီၤတဆံတက့ၢ်.”",
			"11": "<sup>11</sup> စီၤယၡါယၤဃ့ဘါထုကဖၣ်တၢ်ဆူယွၤ, ဒီးယွၤဒုးက့ၤကဒါက့ၤ တၢ်ကဒုအတီၤတဆံလၢမုၢ်အနၣ်ရံၣ်လၢစီၤပၤအၤဃးမၤထီၣ်တ့ၢ် အီၤအလိၤန့ၣ်လီၤ.",
			"12": "<sup>12</sup> ဖဲတၢ်ဆၢကတီၢ်တကတီၢ်ဃီအံၤန့ၣ်စီၤဘၤလဒၣ်အဖိခွါကီၢ်ဘၤဘူၤ လိၣ်အစီၤပၤစီၤမရိဒးဘၤလဒၣ်နၢ်ဟူဘၣ်လၢစီၤပၤဃံးစကံယၤ ဆါထီၣ်ဝဲအဃိ, အဝဲဆှၢလီၤန့ၢ်အီၤလံာ်ပရၢတဘ့ၣ်ဒီးတၢ်ဟ့ၣ်ကနၢၤတခါန့ၣ်လီၤ.",
			"13": "<sup>13</sup> စီၤဃံးစကံယၤတူၢ်လိာ်မုာ်ပှၤစိာ်တၢ်ကစီၣ်တဖၣ်န့ၣ်ဒီးဒုး နဲၣ်အဝဲသ့ၣ်လၢအဝဲအတၢ်ထူးတၢ်တီၤလၢအမ့ၢ်, အဝဲအစ့ဒီးအထူ, အတၢ်နၢမူနၢဆှီတဖၣ်ဒီးထံနၢမူတဖၣ်ဒီး ကယဲၢ်အဝဲအသုးအစုကဝဲၤပီးလီတဖၣ်န့ၣ်လီၤ. လၢအဝဲအတၢ်ပာ်ဖှိၣ်အဒၢးတဖၣ်အပူၤမ့ၢ်ဂ့ၤ, လၢအဝဲအဘီအမုၢ်တပူၤလၢ်လၢ်မ့ၢ်ဂ့ၤန့ၣ်, တၢ်လၢအဝဲ တဒုးနဲၣ်အဝဲသ့ၣ်, တအိၣ်ဘၣ်နီတမံၤဘၣ်.",
			"14": "<sup>14</sup> တုၤနုၤတစုဝံယၡါယၤလဲၤဆူစီၤပၤဃံးစကံယၤအအိၣ်ဒီးသံ ကွၢ်အီၤ, “ပှၤတဖၣ်အံၤဟဲလၢလဲၣ်ခီလဲၣ်ဒီးအဝဲသ့ၣ်စံးဘၣ်နၤတၢ်မနုၤ လဲၣ်.” စီၤဃံးစကံယၤစံးဆၢဝဲဒၣ်, “အဝဲသ့ၣ်ဟဲဝဲလၢထံကီၢ်လၢ အယံၤမးတဘ့ၣ်လၢအမ့ၢ်ကီၢ်ဘၤဘူၤလိၣ်န့ၣ်လီၤ.”",
			"15": "<sup>15</sup> “အဝဲသ့ၣ်ထံၣ်ဘၣ်တၢ်မနုၤလၢနူၢ်ဧိၤစီၤဧိၤအပူၤလဲၣ်.” “အဝဲသ့ၣ်ထံၣ်ဘၣ်တၢ်ခဲလၢာ်လီၤ. တၢ်လၢယတဒုးနဲၣ်ဘၣ်အဝဲသ့ၣ် လၢတၢ်ပာ်ဖှိၣ်အဒၢးတဖၣ်အပူၤန့ၣ်တအိၣ်နီတမံၤဘၣ်.”",
			"16": "<sup>16</sup> ဒီးဝံယၡါယၤစံးဘၣ်စီၤပၤ, “ယွၤသ့တၢ်လၢာ်ကစၢ်စံးဝဲ ဒၣ်လၢ,",
			"17": "<sup>17</sup> တၢ်ဆၢကတီၢ်ဟဲလံဝဲလၢတၢ်ကိးမံၤလၢနနူၢ်ပူၤစီၤပူၤ, တၢ်ကိးမံၤဒဲးလၢနပၢ်ဖးဒိၣ်လၢပျၢၤတဖၣ်ပာ်ဖှိၣ်အီၤတုၤမုၢ် မဆါတနံၤအံၤ, ကဘၣ်တၢ်စိာ်ကွံာ်အီၤဆူကီၢ်ဘၤဘူၤလိၣ်န့ၣ်လီၤ. တၢ်တအိၣ်လီၤတဲာ်ဘၣ်နီတမံၤဘၣ်.”",
			"18": "<sup>18</sup> နနီၢ်ကစၢ်ဒၣ်နဲ, နစၢၤနသွဲၣ်လိၤလိၤတနီၤကဘၣ်တၢ်စိာ်ကွံာ်အီၤ, ဒီးဒုးကဲထီၣ်အီၤလၢပှၤဒ့ဒံၣ်ဖိတဖၣ်လၢကမၤတၢ်လၢကီၢ်ဘၤ ဘူၤလိၣ်အစီၤပၤအနူၢ်ပူၤစီၤပူၤန့ၣ်လီၤ.",
			"19": "<sup>19</sup> စီၤပၤဃံးစကံယၤနၢ်ပၢၢ်ဝဲလၢတၢ်အံၤအခီပညီကမ့ၢ်, တၢ်ဃူတၢ်ဖိးဒီးတၢ်ဘံၣ်တၢ်ဘၢကအိၣ်ဝဲဖဲအဝဲအိၣ်မူဒံးအ ခါ, အဃိစံးဆၢဝဲဒၣ်, “ယွၤအတၢ်ကစီၣ်လၢနဟ့ၣ်ယၤအံၤ, ဂ့ၤဝဲလီၤ.”",
			"20": "<sup>20</sup> ကယဲၢ်တၢ်အဂၤလၢစီၤပၤဃံးစကံယၤမၤတ့ၢ်ဝဲ, အဝဲအတၢ်မၤအဒူအဃိၤတဖၣ်, ဒီးတၢ်ကွဲးနီၣ်ဘၣ်ဃးဒီးအဝဲဘှီ ထီၣ်ကမါပဒၢးထံတဖျၢၣ်ဒီးအတၢ်ခူၣ်ထံကျိၤတကျိၤလၢကဟဲစိာ် နုာ်ထံဆူဝ့ၢ်ပူၤအဂ့ၢ်အကျိၤခဲလၢာ်န့ၣ်ဘၣ်တၢ်ကွဲးအီၤလၢ ကီၢ်ယူဒၤအစီၤပၤတဖၣ်အလံာ်တၢ်စံၣ်စိၤတဲစိၤအပူၤန့ၣ်လီၤ.",
			"21": "<sup>21</sup> စီၤဃံးစကံယၤသံဝဲဒီးအဖိခွါစီၤမနၤၡ့ၤကဲထီၣ်စီၤပၤ လၢအလီၢ်န့ၣ်လီၤ."
		},
		"21": {
			"1": "<sup>1</sup> ဖဲစီၤမနၤၡ့ၤကဲထီၣ်ကီၢ်ယူဒၤအစီၤပၤန့ၣ်, အဝဲအသးအိၣ်တဆံခံနံၣ်ဒီးအဝဲပၢတၢ်လၢဝ့ၢ်ယရူၤၡလ့ၣ် အပူၤယဲၢ်ဆံယဲၢ်နံၣ်န့ၣ်လီၤ. အဝဲအမိၢ်မ့ၢ်ဝဲနီၢ်ဃ့ပစံဘၤန့ၣ်လီၤ.",
			"2": "<sup>2</sup> စီၤမနၤၡ့ၤမၤတၢ်ဒဲးဘးထီဒါယွၤ, ခီဖျိတၢ်ပိာ်ထွဲပှၤ ကလုာ်တဖၣ်အတၢ်မၤလၢအလီၤသးဘၣ်အၢတဖၣ်အခံ, ပှၤတဖၣ်လၢယွၤဟီထီၣ်ကွံာ်တ့ၢ်အီၤလၢကီၢ်ဖဲအဝဲအပှၤဂီၢ်မုၢ် ဟဲထီၣ်ဒုးတၢ်အခါန့ၣ်လီၤ.",
			"3": "<sup>3</sup> အဝဲဘှီထီၣ်ကဒါက့ၤပှၤတစူၢ်တနာ်ယွၤအတၢ်ဘူၣ်ထီၣ်ဘါထီၣ်အလီၢ် တဖၣ်လၢအဝဲအပၢ်စီၤဃံးစကံယၤမၤဟးဂီၤတ့ၢ်အီၤန့ၣ်လီၤ. အဝဲဘှီထီၣ်တၢ်လုၢ်လီၢ်တဖၣ်လၢတၢ်ဘူၣ်ထီၣ်ဘါထီၣ်ဘဧၤလးအဂီၢ် ဒီးမၤထီၣ်ကစၢ်မုၣ်အၡ့ရၤအဂီၤတခါ, ဒ်ကီၢ်အံၣ်စရ့လးအစီၤပၤအၤဃာ်မၤတ့ၢ်ဝဲအသိးန့ၣ်လီၤ. စီၤမနၤၡ့ၤဘါထီၣ်စ့ၢ်ကီးဆၣ်ဧိၤဖီဧိၤန့ၣ်လီၤ.",
			"4": "<sup>4</sup> အဝဲဘှီထီၣ်ပှၤတစူၢ်တနာ်ယွၤအတၢ်လုၢ်လီၢ်တဖၣ်လၢယွၤအတၢ်လုၢ် ဟံၣ်အပူၤ, တၢ်လီၢ်ဖဲယွၤစံးတ့ၢ်ဝဲလၢ, အဝဲကဘၣ်တၢ်ဘူၣ်ထီၣ်ဘါထီၣ်အီၤန့ၣ်လီၤ.",
			"5": "<sup>5</sup> လၢယွၤအတၢ်လုၢ်ဟံၣ်အဂၢၤခံတီၤအပူၤန့ၣ်, အဝဲဘှီထီၣ်တၢ်လုၢ်လီၢ်တဖၣ်လၢတၢ်ဘူၣ်ထီၣ်ဘါထီၣ်ဆၣ်ဧိၤဖီ ဧိၤအဂီၢ်န့ၣ်လီၤ.",
			"6": "<sup>6</sup> အဝဲလုၢ်ထီၣ်အဖိခွါဒ်တၢ်လုၢ်မ့ၣ်အူအသိးန့ၣ်လီၤ. အဝဲမၤတၢ်ဒုၣ်တၢ်အဆၢအကတီၢ်, ဒီးတၢ်မၤကဒါမဲာ်ဒီးသံကွၢ်တၢ် လၢပှၤဖးတၢ်ဟဲဝံဟဲစိာ်တဖၣ်ဒီးပှၤသံအကလၤတဖၣ်, န့ၣ်လီၤ. အဝဲမၤဒဲးဘးတၢ်ထီဒါယွၤဒိၣ်မးဒီးထိၣ်ဂဲၤထီၣ် ယွၤအတၢ်သးကဲၤထီၣ်န့ၣ်လီၤ.",
			"7": "<sup>7</sup> အဝဲပာ်လီၤကစၢ်မုၣ်အၡ့ရၤအပနီၣ်လၢယွၤအတၢ်လုၢ်ဟံၣ်ပူၤ, တၢ်လီၢ်လၢယွၤစံးဘၣ်တ့ၢ်စီၤဒၤဝံးဒီးအဖိခွါစီၤၡလိၤမိၤ လၢအဂ့ၢ်, စံးဝဲ, “ဖဲအံၤ, ဖဲဝ့ၢ်ယရူၤၡလ့ၣ်အပူၤ, တၢ်လီၢ်ဖဲ ယွၤအတၢ်လုၢ်ဟံၣ်အပူၤအံၤ, မ့ၢ်တၢ်လီၢ်လၢယဃုထၢတ့ၢ်ယဲလၢ ကယဲၢ်လီၢ်ကဝီၤခဲလၢာ်လၢအံၣ်စရ့လးအဒူၣ်တဆံခံဒူၣ်အပူၤဒ် အမ့ၢ်တၢ်လီၢ်လၢယကဘၣ်တၢ်ဘူၣ်ထီၣ်ဘါထီၣ်ယၤန့ၣ်လီၤ.",
			"8": "<sup>8</sup> ဒီးကီၢ်အံၣ်စရ့လးအပှၤဂီၢ်မုၢ်မ့ၢ်စူၢ်ကယဲၢ်ယတၢ်မၤလိာ်တဖၣ် ဒီးတိၢ်န့ၢ်ဖံးဃာ်ယူဒၤအတၢ်သိၣ်တၢ်သီခဲလၢာ်လၢယခ့ယပှၤစီၤ မိၤၡ့ဟ့ၣ်လီၤတ့ၢ်အဝဲသ့ၣ်န့ၣ်, အန့ၣ်တစု, ယတပျဲအဝဲသ့ၣ်ကဘၣ်တၢ်နီၣ်ထီၣ်ဟီထီၣ်ကွံာ်အီၤလၢ ကီၢ်တဘ့ၣ်အပူၤလၢယဟ့ၣ်လီၤတ့ၢ်အဝဲသ့ၣ်အမိၢ်ပၢ်ဖံဖုလၢပျၢၤ တဖၣ်န့ၣ်ဘၣ်.”",
			"9": "<sup>9</sup> ဘၣ်ဆၣ်ကီၢ်ယူဒၤအပှၤဂီၢ်မုၢ်တစူၢ်ဘၣ်ယွၤဘၣ်. ဒီးစီၤမနၤၡ့ၤဒုးမၤအဝဲသ့ၣ်လၢတၢ်ဒဲးဘးဒိၣ်ဒၣ်တၢ်တက့ၢ် တဖၣ်ဒၣ်လဲာ်, ဒိၣ်န့ၢ်ဒံးတၢ်ဒဲးဘးတဖၣ်လၢပှၤကလုာ်တဖၣ်မၤတ့ၢ်အီၤ, ပှၤတဖၣ်လၢယွၤနီၣ်ထီၣ်ကွံာ်တ့ၢ်အီၤလၢကီၢ်ပူၤ, ဖဲအပှၤဂီၢ်မုၢ်ဟဲထီၣ်ဒုးတၢ်အခါန့ၣ်လီၤ.",
			"10": "<sup>10</sup> ခီဖျိအခ့အပှၤဝံတဖၣ်န့ၣ်, ယွၤစံးဝဲ,",
			"11": "<sup>11</sup> “စီၤပၤမနၤၡ့ၤမၤတ့ၢ်တၢ်လီၤသးဘၣ်အၢတဖၣ်အံၤ, တၢ်တဖၣ်လၢအအၢဒိၣ်န့ၢ်ဒံးတၢ်လၢပှၤကနၤဧၣ်ဖိတဖၣ်မၤတ့ၢ်အီၤ န့ၣ်လီၤ. ခီဖျိအတၢ်ဂီၤတၢ်ဖီၣ်တဖၣ်အံၤန့ၣ်အဝဲဆှၢဃီၤကီၢ်ယူဒၤအပှၤ ဂီၢ်မုၢ်ဆူတၢ်ဒဲးဘးအပူၤန့ၣ်လီၤ.",
			"12": "<sup>12</sup> လၢတၢ်န့ၣ်အဃိယၤ, ယွၤအံၣ်စရ့လးအကစၢ်ယွၤ, ယကဒုးဟဲဘၣ်တၢ်တတၢးတနါဒ်န့ၣ်တမံၤလၢဝ့ၢ်ယရူၡလ့ၣ်ဒီးကီၢ်ယူ ဒၤအလိၤလၢကယဲၢ်ပှၤလၢအနၢ်ဟူဘၣ်တဖၣ်အသးကလီၤကတုၤဝဲန့ၣ်လီၤ.",
			"13": "<sup>13</sup> ယကစံၣ်ညီၣ်ဝ့ၢ်ယရူၤၡလ့ၣ်ဒ်ယမၤဘၣ်ဝ့ၢ်ၡၤမရံအသိး, ဒ်ယမၤဘၣ်ကီၢ်အံၣ်စရ့လးအစီၤပၤအၤဃာ်ဒီးအဝဲအစၢၤအသွဲၣ်တဖၣ် အသိးန့ၣ်လီၤ. ယကတြူာ်ကွံာ်ဝ့ၢ်ယရူၤၡလ့ၣ်အပှၤဂီၢ်မုၢ်စီဖ့ကလ့ၤဒ်လီခီ တဘ့ၣ်လၢအဘၣ်တၢ်ထွါပျီအီၤဒီးပာ်ကျၢၢ်အီထီလာ်အီၤအသိးန့ၣ် လီၤ.",
			"14": "<sup>14</sup> ယကပာ်လီၤတဲာ်ကွံာ်ပှၤဂီၢ်မုၢ်လၢအအိၣ်လီၤတဲာ်တဖၣ်, ဒီးဟ့ၣ်ကွံာ်အဝဲသ့ၣ်ဆူအဝဲသ့ၣ်အဒုၣ်အဒါတဖၣ်အစုပူၤ, ပှၤတဖၣ်လၢကမၤနၢၤအဝဲသ့ၣ်ဒီးဂုာ်ဆူၣ်ပျီဆူၣ်အထံအကီၢ်န့ၣ် လီၤ.",
			"15": "<sup>15</sup> ယကမၤဘၣ်ယပှၤဂီၢ်မုၢ်လၢတၢ်အံၤ, မ့ၢ်လၢအဝဲသ့ၣ်မၤတ့ၢ်တၢ်ဒဲး ဘးထီဒါယၤဒီးထိၣ်ဂဲၤထီၣ်ယတၢ်သးကဲၤထီၣ်စးထီၣ်လၢအဝဲသ့ၣ် အမိၢ်ပၢ်ဖံဖုလၢပျၢၤတဖၣ်ဟးထီၣ်လၢကီၢ်အဲၤကူပတူး, တုၤလီၤလၢမုၢ်မဆါတနံၤအံၤအဃိန့ၣ်လီၤ.",
			"16": "<sup>16</sup> စီၤမနၤၡ့ၤမၤသံပှၤလၢအတၢ်ကမၣ်တအိၣ်ဘၣ်တဖၣ်အါဂၤတုၤဒၣ်လဲာ် ဝ့ၢ်ယရူၤၡလ့ၣ်အကျဲတဖၣ်, ယွၤဝဲဒီးတၢ်သွံၣ်န့ၣ်လီၤ. လၢတၢ်ဆှၢဃီၤကီၢ်ယူဒၤအပှၤဂီၢ်မုၢ်ဆူတၢ်ဘါထီၣ်တၢ်ဂီၤတၢ် ဖီၣ်အပူၤဒီးဒုးမၤအဝဲသ့ၣ်တၢ်ဒဲးဘးထီဒါယွၤ, အမဲာ်ညါန့ၣ်, အဝဲမၤအါထီၣ်တၢ်အံၤန့ၣ်လီၤ.",
			"17": "<sup>17</sup> ကယဲၢ်တၢ်အဂၤလၢစီၤမနၤၡ့ၤမၤတ့ၢ်ဝဲ, ဃုာ်ဒီးအတၢ်ဒဲးဘးတဖၣ်လၢအဝဲမၤဝဲန့ၣ်, ဘၣ်တၢ်ကွဲးနီၣ်အီၤလၢကီၢ်ယူဒၤစီၤပၤတဖၣ်အလံာ်တၢ်စံၣ်စိၤ တဲစိၤအပူၤန့ၣ်လီၤ.",
			"18": "<sup>18</sup> စီၤမနၤၡ့ၤသံဒီးဘၣ်တၢ်ခူၣ်လီၤအီၤလၢနူၢ်ဧိၤစီၤဧိၤအတၤ သၣ်လီၢ်ဧူးစၤအပူၤ, ဒီးအဝဲအဖိခွါစီၤအၤမိၣ်ကဲထီၣ်စီၤပၤလၢအလီၢ်န့ၣ်လီၤ.",
			"19": "<sup>19</sup> ဖဲစီၤအၤမိၣ်ကဲထီၣ်ကီၢ်ယူဒၤအစီၤပၤန့ၣ်အဝဲအသးအိၣ်ခံဆံ ခံနံၣ်, ဒီးအဝဲပၢတၢ်လၢဝ့ၢ်ယရူၤၡလ့ၣ်အပူၤခံနံၣ်လီၤ. အဝဲအမိၢ်မ့ၢ်နီၢ်မၡူလမံး, စီၤဃၤရူးလၢဝ့ၢ်ယၤတဘၤအဖိမုၣ် န့ၣ်လီၤ.",
			"20": "<sup>20</sup> ဒ်အဝဲအပၢ်စီၤမနၤၡ့ၤအသိးန့ၣ်, အဝဲမၤတ့ၢ်တၢ်ဒဲးဘးထီဒါ ယွၤန့ၣ်လီၤ.",
			"21": "<sup>21</sup> အဝဲမၤဒိးအပၢ်အတၢ်မၤတဖၣ်ဒီးအဝဲဘါထီၣ်တၢ်ဂီၤတၢ်ဖီၣ်တဖၣ် လၢအပၢ်ဘါထီၣ်တ့ၢ်ဝဲန့ၣ်လီၤ.",
			"22": "<sup>22</sup> အဝဲညိကွံာ်ယွၤ, အဝဲအမိၢ်ပၢ်ဖံဖုလၢပျၢၤတဖၣ်အကစၢ်ယွၤ, ဒီးတစူၢ်ဘၣ်ယွၤအတၢ်မၤလိာ်တဖၣ်န့ၣ်ဘၣ်.",
			"23": "<sup>23</sup> စီၤအၤမိၣ်အပဒိၣ်ပပှၢ်တဖၣ်ကူၣ်ထီၣ်တၢ်ထီဒါအီၤဒီးမၤသံကွံာ် အီၤလၢအနူၢ်ပူၤစီၤပူၤန့ၣ်လီၤ.",
			"24": "<sup>24</sup> ကီၢ်ယူဒၤအပှၤဂီၢ်မုၢ်မၤသံကွံာ်ကယဲၢ်ပှၤတဖၣ်လၢအမၤသံ စီၤအၤမိၣ်ဒီးဒုးကဲထီၣ်အဝဲအဖိခွါစီၤယိၤၡံယၤလၢစီၤပၤန့ၣ်လီၤ.",
			"25": "<sup>25</sup> ကယဲၢ်တၢ်အဂၤလၢစီၤအၤမိၣ်မၤတ့ၢ်ဝဲန့ၣ်ဘၣ်တၢ်ကွဲးနီၣ်အီၤ လၢကီၢ်ယူဒၤအစီၤပၤတဖၣ်အလံာ်တၢ်စံၣ်စိၤတဲစိၤအပူၤန့ၣ်လီၤ.",
			"26": "<sup>26</sup> စီၤအၤမိၣ်ဘၣ်တၢ်ခူၣ်လီၤကွံာ်အီၤလၢတၢ်သွၣ်ခိၣ်လီၢ်လၢတၤသၣ် လီၢ်ဧူးစၤအပူၤဒီးအဝဲအဖိခွါစီၤယိၤၡံယၤကဲထီၣ်စီၤပၤ လၢအလီၢ်န့ၣ်လီၤ."
		},
		"22": {
			"1": "<sup>1</sup> စီၤယိၤၡံယၤအသးအိၣ်ဝဲဃိးနံၣ်ဖဲအဝဲကဲထီၣ်ကီၢ်ယူဒၤ အစီၤပၤ, ဒီးအဝဲပၢဝဲတၢ်ဖဲဝ့ၢ်ယရူၤၡလ့ၣ်အပူၤသၢဆံတနံၣ်န့ၣ်လီၤ. အဝဲအမိၢ်မ့ၢ်ဝဲစီၤဧဒါယၤလၢဝ့ၢ်ဘိးစကးအဖိမုၣ်, နီၢ်ယဒံဒၤန့ၣ်လီၤ.",
			"2": "<sup>2</sup> စီၤယိၤၡံယၤမၤတ့ၢ်တၢ်လၢအဘၣ်ယွၤအသးန့ၣ်လီၤ. အဝဲပိာ်ထွဲအပၢ်ဖးဒိၣ်လၢပျၢၤစီၤပၤစီၤဒၤဝံးအဒိအတဲာ် အခံဒီးစူၢ်ကယဲၢ်ကစၢ်ယွၤအတၢ်ဘူၣ်တၢ်ဘါအတၢ်သိၣ်တၢ်သီတဖၣ်, ဃံးဃံးန့ၣ်လီၤ.",
			"3": "<sup>3</sup> ဖဲအဝဲပၢတၢ်တဆံဃိးနံၣ်တနံၣ်အပူၤန့ၣ်, စီၤပၤယိၤၡံယၤမၢ လီၤစီၤအစါလံယၤအဖိခွါ, ဒီးစီၤမၡူလၣ်အလံၤခွါကွီၢ်ဘျီၣ်အပှၤကွဲးလံာ်ဒိၣ်စီၤၡၤဖၣ် ဆူယွၤအတၢ်လုၢ်ဟံၣ်အိၣ်ဒီးတၢ်ဟ့ၣ်လီၤအကလုၢ်ဒ်အံၤ,",
			"4": "<sup>4</sup> “လဲၤဆူပှၤလုၢ်တၢ်အခိၣ်အဒိၣ်ကတၢၢ်စီၤဃံးလကံယၤအအိၣ်ဒီး မၤန့ၢ်တၢ်ပာ်ဖျါဘၣ်ထွဲဒီးစ့လၢပှၤလုၢ်တၢ်အခိၣ်အိၣ်မူအိၣ်ဒါတဖၣ်, ဖဲယွၤအတၢ်လုၢ်ဟံၣ်အကျဲစၢၤ, ထၢဖှိၣ်တ့ၢ်ဝဲလၢပှၤဂီၢ်မုၢ်အအိၣ်န့ၣ်တက့ၢ်.",
			"5": "<sup>5</sup> တဲဘၣ်အီၤလၢကဟ့ၣ်လီၤကျိၣ်ဧိၤစ့ဧိၤဆူပှၤအခိၣ်တဖၣ်လၢအပၢ ဆှၢတၢ်မၤလၢတၢ်ဘှီဂ့ၤထီၣ်က့ၤယွၤအတၢ်လုၢ်ဟံၣ်န့ၣ်တက့ၢ်. အဝဲသ့ၣ်ကဘၣ်ဟ့ၣ်,",
			"6": "<sup>6</sup> ပှၤမၤတၢ်လၢသ့ၣ်တဖၣ်, ပှၤဘှီထီၣ်တၢ်တဖၣ်, ဒီးပှၤမၤတၢ်လၢအီကတဲတဖၣ်, ဒီးပှ့ၤသ့ၣ်ဒီးလၢၢ်တဖၣ်လၢတၢ် ကသူအီၤလၢတၢ်ဘှီထီၣ်က့ၤတၢ်အဂီၢ်န့ၣ်လီၤ.",
			"7": "<sup>7</sup> ပှၤအခိၣ်တဖၣ်လၢအကွၢ်ထွဲပၢဆှၢတၢ်ဖံးတၢ်မၤမ့ၢ်ပှၤအတီအလိၤ လၢာ်လၢာ်ဆ့ဆ့အဃိဒီးအလီၢ်တအိၣ်ဘၣ်လၢတၢ်ကဃ့အဝဲသ့ၣ်စ့အတၢ် ကွဲးနီၣ်အတၢ်ပာ်ဖျါဘၣ်.”",
			"8": "<sup>8</sup> စီၤၡၤဖၣ်ဟ့ၣ်လီၤစီၤပၤအကလုၢ်ဆူစီၤဃံးလကံယၤအအိၣ်ဒီး စီၤဃံးလကံယၤတဲဘၣ်အီၤလၢအဝဲထံၣ်န့ၢ်ယူဒၤအတၢ်သိၣ်တၢ်သီ အလံာ်လၢယွၤအတၢ်လုၢ်ဟံၣ်အပူၤန့ၣ်လီၤ. စီၤဃံးလကံယၤဟ့ၣ်အီၤလံာ်န့ၣ်ဒီးစီၤၡၤဖၣ်ဖးအီၤန့ၣ်လီၤ.",
			"9": "<sup>9</sup> အန့ၣ်ဝံၤဒီးအဝဲက့ၤကဒါက့ၤဆူစီၤပၤအအိၣ်ဒီးပာ်ဖျါထီၣ် ဝဲဒ်အံၤ, “နခ့နပှၤတဖၣ်ဟံးန့ၢ်စ့လၢအအိၣ်လၢယွၤအတၢ်လုၢ်ဟံၣ်အပူၤ, ဒီးဟ့ၣ်လီၤဝဲဆူပှၤအခိၣ်တဖၣ်လၢအကွၢ်ထွဲပၢဆှၢဂ့ၤထီၣ်က့ၤ အတၢ်မၤအအိၣ်န့ၣ်လီၤ.”",
			"10": "<sup>10</sup> ဝံၤဒီးအဝဲစံးဝဲ, “ယအိၣ်ဒီးလံာ်တဘ့ၣ်, ဖဲအံၤလၢစီၤဃံးလကံယၤဟ့ၣ်ယၤန့ၣ်လီၤ.” ဒီးအဝဲဖးထီၣ်န့ၢ်စီၤပၤလၢအကလုၢ်ဖးဒိၣ်န့ၣ်လီၤ.",
			"11": "<sup>11</sup> တုၤစီၤပၤနၢ်ဟူဘၣ်လံာ်အံၤဘၣ်တၢ်ဖးန့ၢ်အီၤဝံၤဒီး, အဝဲဖှီကွံာ်အကူအသိးတဖၣ်လၢတၢ်ကမၢကမၣ်အပူၤ,",
			"12": "<sup>12</sup> ဒီးဟ့ၣ်လီၤအကလုၢ်ဒ်လာ်အံၤဆူပှၤလုၢ်တၢ်အခိၣ်စီၤဃံးလကံယၤ, ဆူစီၤၡၤဖၣ်အဖိခွါစီၤအဃံကၣ်, ဆူစီၤမံၤကါယၤအဖိခွါ စီၤဧးကဘိၢ်, ဆူကွီၢ်ဘျီၣ်အပှၤကွဲးလံာ်ဒိၣ်စီၤၡၤဖၣ်ဒီးဆူပှၤကွၢ်ထွဲမၤ စၢၤစီၤပၤစီၤဧစါယၤအအိၣ်န့ၣ်လီၤ.",
			"13": "<sup>13</sup> “လဲၤဒီးသံကွၢ်တၢ်လၢယွၤ, လၢယဂီၢ်ဒီးလၢကယဲၢ်ကီၢ်ယူဒၤ အပှၤဂီၢ်မုၢ်အဂီၢ်ဘၣ်ဃးဒီးလံာ်အံၤအတၢ်သိၣ်တၢ်သီ တဖၣ်အဂ့ၢ်န့ၣ်တက့ၢ်. ယွၤအသးထီၣ်ဘၣ်ပှၤ, မ့ၢ်လၢပမိၢ်ပၢ်ဖံဖုလၢပျၢၤတဖၣ်တမၤတ့ၢ်တၢ်လၢလံာ်အံၤပာ် ဖျါဝဲလၢပကဘၣ်မၤဝဲတဖၣ်အဃိန့ၣ်လီၤ.”",
			"14": "<sup>14</sup> စီၤဃံးလကံယၤ, စီၤအဃံကၣ်, စီၤဧးကဘိၢ်, စီၤၡၤဖၣ်ဒီးစီၤဧစါယၤတဖၣ်လဲၤဒ်သိးကသံကွၢ်တၢ်လၢပိာ်မုၣ် တဂၤလၢအမံၤမ့ၢ်ဝဲနီၢ်ဃူးလဒါဝံမုၣ်တဂၤလၢအအိၣ်ဆိးဝဲလၢ ဝ့ၢ်ယရူၤၡလ့ၣ်အတၢ်လီၢ်အသီ, အအိၣ်န့ၣ်လီၤ. (အဝဲအဝၤစီၤၡၤလူၣ်လၢအမ့ၢ်စီၤတံးကဝၤအဖိခွါ, ဒီးစီၤဃၢ်ဃၣ်အလံၤခွါန့ၣ်, မ့ၢ်ပှၤပၢၤယွၤအတၢ်လုၢ်ဟံၣ်အဆ့ ကၤဖးထီတဖၣ်န့ၣ်လီၤ.) အဝဲသ့ၣ်တဲဘၣ်နီၢ်ဃူးလဒါလၢတၢ်လၢအမၤတ့ၢ်အသး,",
			"15": "<sup>15</sup> ဒီးဝံမုၣ်န့ၣ်တဲဘၣ်အဝဲသ့ၣ်လၢကက့ၤကဒါက့ၤဆူစီၤပၤအအိၣ် ဒီးဟ့ၣ်အီၤ,",
			"16": "<sup>16</sup> တၢ်ကစီၣ်ဒ်လာ်အံၤလၢယွၤအအိၣ်န့ၣ်လီၤ. “ယကစံၣ်ညီၣ်ဝ့ၢ်ယရူၤၡလ့ၣ်ဒီးအပှၤဂီၢ်မုၢ်ခဲလၢာ်ဒ်တၢ်ကွဲး အသးအိၣ်ဝဲလၢလံာ်လၢစီၤပၤဖးတ့ၢ်အီၤအပူၤအသိးန့ၣ်လီၤ.",
			"17": "<sup>17</sup> အဝဲသ့ၣ်ညိကွံာ်တ့ၢ်ယၤ, ဒီးလုၢ်ထီၣ်တ့ၢ်တၢ်လုၢ်တၢ်ပာ်တဖၣ်ဆူ ကစၢ်အဂၤတဖၣ်အအိၣ်, ဒီးလၢတၢ်န့ၣ်အဃိထိၣ်ဂဲၤထီၣ်ယတၢ်သးကဲၤထီၣ်ခီဖျိ, တၢ်ခဲလၢာ်လၢအဝဲသ့ၣ်မၤတ့ၢ်ဝဲန့ၣ်လီၤ. ယတၢ်သးဒိၣ်ဘၣ်တၢ်ထိၣ်ဂဲၤအီၤထီဒါဝ့ၢ်ယရူၤၡလ့ၣ် ဒီးတလီၤပံာ်ဝဲဒၣ်ဘၣ်.",
			"18": "<sup>18</sup> လၢစီၤပၤအနီၢ်ကစၢ်ဒၣ်ဝဲအဂီၢ်န့ၣ်, အအံၤမ့ၢ်တၢ်လၢယၤ, အံၣ်စရ့လးအကစၢ်ယွၤစံးဝဲဒၣ်န့ၣ်လီၤ. နဒိကနၣ်တ့ၢ်တၢ်လၢအအိၣ်ကွဲးအသးလၢလံာ်အပူၤ,",
			"19": "<sup>19</sup> ဒီးနပီၢ်ယၢ်လီၤက့ၤနသး, ဒီးနဆီၣ်လီၤနသးလၢယမဲာ်ညါ, နဖှီနကူနသိးတဖၣ်နဟီၣ်တၢ်ယၢၤတၢ်ဖဲနနၢ်ဟူဘၣ်ယမၤပျံၤမၤ ဖုးတၢ်လၢယကစံၣ်ညီၣ်ဝ့ၢ်ယရူၤၡလ့ၣ်ဒီးအပှၤဂီၢ်မုၢ်ဒ်လဲၣ်န့ၣ် လီၤ. ယကဒုးကဲထီၣ်အီၤလၢတၢ်ထံၣ်လီၤပျံၤလီၤဖုးအလီၢ်တတီၤ, တၢ်လီၢ်တတီၤလၢပှၤဂီၢ်မုၢ်ကသူအမံၤဒ်တၢ်ဆိၣ်အၢန့ၣ်လီၤ. ဘၣ်ဆၣ်ယနၢ်ဟူတ့ၢ်နတၢ်ထုကဖၣ်,",
			"20": "<sup>20</sup> ဒီးတၢ်စံၣ်ညီၣ်လၢယကဒုးလီၤဘၣ်အီၤလၢဝ့ၢ်ယရူၤၡလ့ၣ်အ လိၤန့ၣ်, တချုးလၢနသံဝံၤဒံးဘၣ်န့ၣ်, တလီၤဘၣ်ဝဲဘၣ်. ယကပျဲနသံနဲမုာ်မုာ်န့ၣ်လီၤ.” ပှၤတဖၣ်န့ၣ်က့ၤကဒါက့ၤဆူစီၤပၤယိၤၡံယၤအအိၣ်, အိၣ်ဃုာ်ဒီးတၢ်ကစီၣ်အံၤန့ၣ်လီၤ."
		},
		"23": {
			"1": "<sup>1</sup> စီၤပၤယိၤၡံယၤကိးဖှိၣ်ကယဲၢ်ကီၢ်ယူဒၤဒီးဝ့ၢ်ယရူၤၡလ့ၣ် အခိၣ်အနၢ်ခဲလၢာ်,",
			"2": "<sup>2</sup> ဒီးအဝဲသ့ၣ်လဲၤသကိးဝဲတပူၤဃီဆူယွၤအတၢ်လုၢ်ဟံၣ်, ဃုာ်ဒီးပှၤလုၢ်တၢ်အခိၣ်တဖၣ်, ဝံတဖၣ်, ဒီးကယဲၢ်ပှၤဂီၢ်မုၢ်ခဲ လၢာ်, ပှၤထူးပှၤတီၤမ့ၢ်ဂ့ၤ, ပှၤဖှီၣ်ဖိယာ်ဖိမ့ၢ်ဂ့ၤန့ၣ်လီၤ. လၢအဝဲသ့ၣ်ခဲလၢာ်အမဲာ်ညါန့ၣ်, စီၤပၤဖးထီၣ်ဝဲလံာ်တၢ်အၢၣ် လီၤအီလီၤဒီဘ့ၣ်ညါ, လၢအဘၣ်တၢ်ထံၣ်န့ၢ်အီၤလၢယွၤအတၢ်လုၢ်ဟံၣ်အပူၤ, လၢအကလုၢ်ဖးဒိၣ်န့ၣ်လီၤ.",
			"3": "<sup>3</sup> အဝဲဆၢထၢၣ်လၢစီၤပၤအတၢ်ဆၢထၢၣ်အလီၢ်, ဒီးမၤတၢ်အၢၣ်လီၤအီလီၤတမံၤဒီးယွၤလၢအကစူၢ်အီၤ, လၢအကတိၢ်န့ၢ်ဖံးဃာ်အဝဲအတၢ်ဘူၣ်တၢ်ဘါအတၢ်သိၣ်တၢ်သီတဖၣ်ဒီး အတၢ်မၤလိာ်တဖၣ်လၢအသူၣ်ကံၢ်သးလဲဒီးအသးဒီဖျၢၣ်, ဒီးတၢ်တဖၣ်လၢကဘၣ်မၤဝဲလၢအအိၣ်ဘျးစဲအသး ဒီးတၢ်အၢၣ်လီၤအီလီၤဒ်အအိၣ်ကွဲးအသးလၢလံာ်အပူၤအသိးန့ၣ်, အဝဲကအိၣ်မူမၤထွဲဝဲန့ၣ်လီၤ. ဒီးကယဲၢ်ပှၤဂီၢ်မုၢ်ခဲလၢာ်အၢၣ်လီၤလၢကတိၢ်န့ၢ်ဖံးဃာ်တၢ်အၢၣ် လီၤအီလီၤန့ၣ်လီၤ.",
			"4": "<sup>4</sup> ဝံၤဒီး, စီၤယိၤၡံယၤဟ့ၣ်လီၤအကလုၢ်ဆူပှၤလုၢ်တၢ်အခိၣ်အဒိၣ် ကတၢၢ်စီၤဃံးလကံယၤ, အဝဲအပှၤလုၢ်တၢ်အခိၣ်စၢၤတဖၣ်, ဒီးပှၤခိးတၢ်အိၣ်မူအိၣ်ဒါဖဲယွၤအတၢ်လုၢ်ဟံၣ်အကျဲစၢၤတဖၣ်လၢ အကဟဲစိာ်ထီၣ်ကယဲၢ်တၢ်ပီးတၢ်လီခဲလၢာ်လၢအဘၣ်တၢ်သူ အီၤလၢတၢ်ဘူၣ်ထီၣ်ဘါထီၣ်ဘဧၤလးအဂီၢ်, ကစၢ်မုၣ်အၡ့ရၤအဂီၢ်ဒီးဆၣ်ဧိၤဖီဧိၤအဂီၢ်, ဆူယွၤအတၢ်လုၢ်ဟံၣ်အချၢန့ၣ်လီၤ. စီၤပၤဒွဲၣ်အူထီၣ်ကွံာ်တၢ်သ့ၣ်တဖၣ်အံၤခဲလၢာ်လၢဝ့ၢ်အချၢ ဘူးဒီးကံဒြိၣ်အတၢ်တြီၤပူၤ, ဝံၤဒီးမၢပှၤစိာ်ထီၣ်ကွံာ်အချါတဖၣ်ဆူဝ့ၢ်ဘ့ၤသ့လးန့ၣ်လီၤ.",
			"5": "<sup>5</sup> လၢကီၢ်ယူဒၤအဝ့ၢ်တဖၣ်အပူၤဒီးလၢတၢ်လီၢ်တဖၣ်လၢအအိၣ်ဘူးဒီး ဝ့ၢ်ယရူၤၡလ့ၣ်အပူၤန့ၣ်, အဝဲသုးကွံာ်ပှၤလုၢ်တၢ်အခိၣ်တဖၣ်လၢတၢ်မၤအလီၢ်လၢကီၢ်ယူဒၤ အစီၤပၤဃုထၢပာ်လီၤတ့ၢ်အီၤဒ်သိးကလုၢ်ထီၣ်တၢ်လုၢ်တၢ်ပာ်တဖၣ် ဆူပှၤတစူၢ်တနာ်ယွၤအတၢ်လုၢ်လီၢ်တဖၣ်အဖီခိၣ်, ကယဲၢ်ပှၤလုၢ်တၢ်အခိၣ်တဖၣ်လၢအလုၢ်ထီၣ်တၢ်လုၢ်တၢ်ပာ်တဖၣ်ဆူဘဧၤ လးအအိၣ်, ဆူမုၢ်အအိၣ်, ဆူလါအအိၣ်, ဆူမူဖျၢၣ်တဖၣ်အအိၣ်ဒီးဆူဆၣ်ဧိၤဖီဧိၤတဖၣ်အအိၣ်န့ၣ်လီၤ.",
			"6": "<sup>6</sup> ကစၢ်မုၣ်အၡ့ရၤအတၢ်ပနီၣ်လၢအအိၣ်လၢယွၤအတၢ်လုၢ်ဟံၣ်အပူၤန့ၣ်, အဝဲသုးကွံာ်ဝဲဒီးစိာ်ထီၣ်ဝဲဆူဝ့ၢ်အချၢဆူကံဒြိၣ်အတၢ်တြီၤပူၤ, ဒွဲၣ်အူထီၣ်ကွံာ်ဝဲ, တိၢ်လီၤကမူၣ်ဝဲတုၤအကဲထီၣ်ချါဖၣ်ဆါ ဒီးဖှံလီၤဝဲလၢကမျၢၢ်အတၢ်သွၣ်ခိၣ်အဖီခိၣ်န့ၣ်လီၤ.",
			"7": "<sup>7</sup> တၢ်အိၣ်တၢ်ဆိးအလီၢ်တဖၣ်လၢယွၤအတၢ်လုၢ်ဟံၣ်အပူၤ, လၢတၢ်လုၢ်ဟံၣ်အဃဲသဲမုၣ်တဖၣ်အိၣ်ဆိးဝဲန့ၣ်, အဝဲမၤဟးဂီၤကွံာ်ဝဲန့ၣ်လီၤ. (ဖဲတၢ်လီၢ်အံၤန့ၣ်, ပှၤပိာ်မုၣ်တဖၣ်ထါဝဲဆ့ကၤဖးထီတဖၣ်လၢ အဘၣ်တၢ်သူအီၤလၢတၢ်ဘူၣ်ထီၣ်ဘါထီၣ်ကစၢ်မုၣ်အၡ့ရၤအပူၤန့ၣ် လီၤ.)",
			"8": "<sup>8</sup> ပှၤလုၢ်တၢ်အခိၣ်တဖၣ်လၢအအိၣ်ဝဲလၢကီၢ်ယူဒၤအဝ့ၢ်တဖၣ်အပူၤ န့ၣ်, အဝဲဟဲကိးဝဲဆူဝ့ၢ်ယရူၤၡလ့ၣ်, ဒီးလၢကီၢ်ဒီဘ့ၣ်ညါန့ၣ် အဝဲမၤဘၣ်အၢတၢ်လုၢ်လီၢ်တဖၣ်ဖဲအဝဲသ့ၣ်လုၢ်ထီၣ်တ့ၢ်တၢ်လုၢ်တၢ် ပာ်တဖၣ်န့ၣ်လီၤ. အဝဲမၤလီၤပှီၢ်ကွံာ်စ့ၢ်ကီးတၢ်လုၢ်လီၢ်လၢအဘၣ်တၢ်ပာ်စီဆှံ ထီၣ်အီၤဆူမဲာ်တဲးလဲးတၢ်ဝံတၢ်နါလၢအအိၣ်ဘူးဒီးတြဲၤလၢ အဘၣ်တၢ်ဘှီအီၤလၢဝ့ၢ်အပဒိၣ်စီၤဟိၤၡ့လၢအအိၣ်ဝဲဖဲတၢ်လဲၤ နုာ်ဆူဝ့ၢ်အတြဲၤဖးဒိၣ်အစုစ့ၣ်တခီန့ၣ်လီၤ.",
			"9": "<sup>9</sup> ပှၤလုၢ်တၢ်အခိၣ်တဖၣ်အံၤတၢ်တပျဲအမၤတၢ်လၢယွၤအတၢ်လုၢ်ဟံၣ် အပူၤဘၣ်. ဘၣ်ဆၣ်အဝဲသ့ၣ်အီၣ်ကိၣ်တအိၣ်ဘၣ်ဒီးကိၣ်မံၣ်လၢအဘၣ်တၢ်ဟ့ၣ်လီၤ ဆူအဝဲသ့ၣ်အပှၤလုၢ်တၢ်အခိၣ်ကဒဲကဒဲ, သ့ဝဲန့ၣ်လီၤ.",
			"10": "<sup>10</sup> ပှၤတစူၢ်တနာ်ယွၤအတၢ်လုၢ်လီၢ်စီဆှံတိဖ့းလၢအမ့ၢ်အဝဲသ့ၣ် အတၢ်ဘူၣ်ထီၣ်ဘါထီၣ်အလီၢ်လၢအအိၣ်လၢဃံနိၣ်အတၢ်တြီၤပူၤန့ၣ်, စီၤပၤယိၤၡံယၤမၤဘၣ်အၢဘၣ်သီကွံာ်အီၤ, ဒ်သိးပှၤလုၢ်ထီၣ်အဖိခွါမ့ၢ်ဂ့ၤ, အဖိမုၣ်မ့ၢ်ဂ့ၤဒ်တၢ်လုၢ်မ့ၣ်အူအသိး, ဆူကစၢ်မိလးအအိၣ်အသုတသ့လၢၤနီတဂၤတဂ့ၤအဂီၢ်န့ၣ်လီၤ.",
			"11": "<sup>11</sup> အဝဲသုးကွံာ်စ့ၢ်ကီးကသ့ၣ်တဖၣ်လၢကီၢ်ယူဒၤအစီၤပၤတဖၣ်ပာ်စီ ဆှံတ့ၢ်အီၤလၢတၢ်ဘူၣ်ထီၣ်ဘါထီၣ်မုၢ်အဂီၢ်, ဒီးအဝဲဒွဲၣ်အူကွံာ်လ့ၣ်ကဟၣ်တဖၣ်လၢတၢ်သူအီၤလၢတၢ်ဘူၣ်ထီၣ်ဘါ ထီၣ်အံၤအပူၤန့ၣ်လီၤ. (တၢ်သ့ၣ်တဖၣ်အံၤဘၣ်တၢ်ပာ်အီၤလၢတၢ်လုၢ်ဟံၣ်အဂၢၤပူၤ, ဘူးဒီးတြဲၤ, ဒီးတယံၤဘၣ်ဒီးပဒိၣ်ဖးဒိၣ်တဂၤလၢအမ့ၢ်စီၤနၤ သၣ်မ့လ့း, အတၢ်အိၣ်တၢ်ဆိးအလီၢ်ဘၣ်န့ၣ်လီၤ.)",
			"12": "<sup>12</sup> တၢ်လုၢ်လီၢ်တဖၣ်လၢကီၢ်ယူဒၤအစီၤပၤတဖၣ်မၤထီၣ်က့ၤဝဲ လၢနူၢ်ဧိၤစီၤဧိၤအခိၣ်ဒုးလိၤ, လၢအအိၣ်ဝဲလၢစီၤပၤအၤဃး အိၣ်ဆိးအလီၢ်အဖီခိၣ်န့ၣ်, စီၤပၤယိၤၡံယၤမၤလီၤပှီၢ်ကွံာ်အီၤဃုာ်ဒီးတၢ်လုၢ်လီၢ်တဖၣ် လၢအဘၣ်တၢ်ပာ်ထီၣ်လၢစီၤပၤမနၤၡ့ၤ, လၢယွၤအတၢ်လုၢ်ဟံၣ်အဂၢၤအဂၤခံတီၤအပူၤန့ၣ်လီၤ. အဝဲမၤလီၤကလဲကွံာ်တၢ်လုၢ်လီၢ်တဖၣ်အံၤဆူအက့က့အခီခီ ဒီးတ့ၢ်လီၤအီၤဆူကံဒြိၣ်အတၢ်တြီၤအပူၤန့ၣ်လီၤ.",
			"13": "<sup>13</sup> စီၤယိၤၡံယၤမၤဘၣ်အၢဘၣ်သီကွံာ်တၢ်လုၢ်လီၢ်တဖၣ်လၢစီၤပၤ စီၤၡလိၤမိၤဘှီထီၣ်တ့ၢ်ဝဲလၢအအိၣ်လၢဝ့ၢ်ယရူၤၡလ့ၣ်အမုၢ်ထီၣ်, ဒီးကစၢၢ်သ့ၣ်စၤယံးအကလံၤထံးလၢတၢ်ကဘူၣ်ထီၣ်ဘါထီၣ်တၢ်ဂီၤ တၢ်ဖီၣ်လီၤသးဘၣ်အၢတဖၣ်လၢအမ့ၢ်ပှၤစံဒိၣ်ဖိအကစၢ်မုၣ်ဧၤၡ တြိး, ပှၤမိၤအးဖိအကစၢ်ကမိၣ်, ဒီးပှၤဧၣ်မိၣ်ဖိအကစၢ်မိလးအဂီၢ်န့ၣ်လီၤ.",
			"14": "<sup>14</sup> စီၤပၤယိၤၡံယၤမၤကၢ်ကွံာ်လၢၢ်အထူၣ်တဖၣ်ဆူအက့အခီ, ဒီးကူာ်လီၤကွံာ်ကစၢ်မုၣ်အၡ့ရၤအတၢ်ပနီၣ်တဖၣ်, ဒီးတၢ်လီၢ်လၢအဝဲသ့ၣ်အိၣ်ဆၢထၢၣ်ဝဲန့ၣ်အဝဲမၤဘၢကွံာ်ဒီး ပှၤကညီအဃံအကွဲသ့ၣ်တဖၣ်န့ၣ်လီၤ.",
			"15": "<sup>15</sup> စီၤယိၤၡံယၤမၤလီၤပှီၢ်ကွံာ်စ့ၢ်ကီးတၢ်ဘူၣ်ထီၣ်ဘါထီၣ်အလီၢ် လၢဝ့ၢ်ဘ့ၤသ့လးအပူၤ, လၢအဘၣ်တၢ်ဘှီထီၣ်တ့ၢ်အီၤလၢစီၤနဘးအဖိခွါစီၤပၤယၤရၤ ဘၣ်, ပှၤလၢအဆှၢဃီၤကီၢ်အံၣ်စရ့လးဆူတၢ်ဒဲးဘးအပူၤန့ၣ်လီၤ. စီၤယိၤၡံယၤမၤလီၤပှီၢ်ကွံာ်တၢ်လုၢ်လီၢ်, မၤလီၤကလဲကွံာ်ဝဲအလၢၢ်တဖၣ်ဆူအက့အခီ, ဒီးတိၢ်လီၤကလဲကွံာ်အီၤဆူဖၣ်ကမူၣ်ဖၣ်ဆါန့ၣ်လီၤ. အဝဲဒွဲၣ်အူထီၣ်ကွံာ်စ့ၢ်ကီးအၡ့ရၤအဂီၤန့ၣ်လီၤ.",
			"16": "<sup>16</sup> ဝံၤဒီး, စီၤယိၤၡံယၤကွၢ်တၢ်ဝးဝးဒီးထံၣ်ဘၣ်လၢတၢ်သွၣ်ခိၣ် တနီၤအိၣ်ဝဲလၢတၢ်လူၢ်အဒီခိၣ်န့ၣ်လီၤ. အဝဲမၢပှၤထုးထီၣ်ကွံာ်တၢ်ဃံတၢ်ကွဲတဖၣ်လၢတၢ်သွၣ်ခိၣ်တဖၣ် အပူၤဒီးဒွဲၣ်အူကွံာ်အီၤလၢတၢ်လုၢ်လီၢ်အဖီခိၣ်န့ၣ်လီၤ. လၢကျဲဒ်သိးအံၤန့ၣ်, အဝဲမၤဘၣ်အၢဘၣ်သီကွံာ်တၢ်လုၢ်လီၢ်, ဒီးမၤတၢ်လၢဝံစံးပာ်ဆိတ့ၢ်ဝဲလၢပျၢၤ, ဖဲမူးဧိၤပွဲဧိၤအကတီၢ်လၢစီၤပၤယၤရၤဘၣ်ဆၢထၢၣ်ဝဲဖဲတၢ် လုၢ်လီၢ်အံၤအကပၤအခါန့ၣ်လီၤ. စီၤပၤယိၤၡံယၤကွၢ်တရံးတၢ်ဝးဝး, ဒီးထံၣ်ဘၣ်ဝံတဂၤလၢအတဲဆိတ့ၢ်တၢ်ဂ့ၢ်အံၤအတၢ်သွၣ်ခိၣ်န့ၣ်လီၤ.",
			"17": "<sup>17</sup> အဝဲသံကွၢ်ဝဲ, “တၢ်အံၤမ့ၢ်မတၤအသွၣ်ခိၣ်လဲၣ်.” ဝ့ၢ်ဘ့ၤသ့လးအပှၤဂီၢ်မုၢ်စံးဆၢဝဲ, “တၢ်အံၤမ့ၢ်ဝံတဂၤလၢ အဟဲလၢကီၢ်ယူဒၤဒီးတဲဆိတ့ၢ်ဝဲတၢ်သ့ၣ်တဖၣ်အံၤဒ်နမၤဘၣ် တ့ၢ်တၢ်လုၢ်လီၢ်အံၤ, အသွၣ်ခိၣ်န့ၣ်လီၤ.”",
			"18": "<sup>18</sup> စီၤယိၤၡံယၤဟ့ၣ်လီၤအကလုၢ်စံးဝဲ, “ပာ်အီၤဒ်အအိၣ်ဝဲအသိးအံၤတက့ၢ်. အဝဲအဃံအကွဲ တဖၣ်မ်တၢ်သုတသုးကွံာ်အီၤတဂ့ၤ.” လၢတၢ်န့ၣ်အဃိအဝဲအဃံအကွဲတဖၣ်မ့ၢ်ဂ့ၤ, ဝံလၢအဟဲထီၣ်လၢၡၤ မရံတဂၤအဃံအကွဲမ့ၢ်ဂ့ၤတဘၣ်တၢ်သုးကွံာ်အီၤနီတဂၤဘၣ်.",
			"19": "<sup>19</sup> လၢကယဲၢ်ကီၢ်အံၣ်စရ့လးအဝ့ၢ်ကိးဖျၢၣ်ဒဲးအပူၤန့ၣ်, စီၤပၤယိၤၡံယၤမၤလီၤပှီၢ်ကွံာ်ကယဲၢ်ပှၤတစူၢ်တနာ်ယွၤအတၢ် ဘူၣ်ထီၣ်ဘါထီၣ်အလီၢ်တဖၣ်လၢအဘၣ်တၢ်ဘှီတ့ၢ်အီၤလၢကီၢ်အံၣ်စရ့ လးအစီၤပၤတဖၣ်, ပှၤတဖၣ်လၢအမၤဝဲဒ်န့ၣ်အဃိ, ထိၣ်ဂဲၤယွၤအတၢ်သးထီၣ်န့ၣ်လီၤ. အဝဲမၤတၢ်လုၢ်လီၢ်တဖၣ်အံၤ ခဲလၢာ်ဒ်အမၤတ့ၢ်ဝဲလၢဘ့ၤသ့လးအသိးန့ၣ်လီၤ.",
			"20": "<sup>20</sup> အဝဲမၤသံကွံာ်ကယဲၢ်ပှၤတစူၢ်တနာ်ယွၤအပှၤလုၢ်တၢ်အခိၣ်ခဲလၢာ် လၢတၢ်လုၢ်လီၢ်တဖၣ်ဖဲအဝဲသ့ၣ်မၤတ့ၢ်တၢ်မၤအလိၤ, ဒီးအဝဲဒွဲၣ်အူထီၣ်ပှၤကညီအဃံအကွဲတဖၣ်လၢကယဲၢ်တၢ်လုၢ်လီၢ် အဖီခိၣ်န့ၣ်လီၤ. ဝံၤဒီးအဝဲက့ၤကဒါက့ၤဝဲဆူဝ့ၢ်ယရူၤၡလ့ၣ်န့ၣ်လီၤ.",
			"21": "<sup>21</sup> စီၤပၤယိၤၡံယၤဟ့ၣ်လီၤအကလုၢ်ဆူပှၤဂီၢ်မုၢ်လၢကမၤဘူၣ်လဲၤ ကပာ်, လၢတၢ်မၤလၤကပီၤယွၤ, အဝဲသ့ၣ်အကစၢ်ယွၤအဂီၢ်, ဒ်တၢ်ကွဲးအသးအိၣ်ဝဲလၢလံာ်တၢ်အၢၣ်လီၤအီလီၤအပူၤအသိးန့ၣ် လီၤ.",
			"22": "<sup>22</sup> ဘူၣ်လဲၤကပာ်ဒ်သိးအံၤတခါန့ၣ်, တဘၣ်တၢ်မၤတ့ၢ်အီၤနီတဘျီလၢ ကီၢ်အံၣ်စရ့လးအစီၤပၤတဖၣ်မ့ၢ်ဂ့ၤ, ကီၢ်ယူဒၤအစီၤပၤတဖၣ်မ့ၢ်ဂ့ၤနီတဂၤ, စးထီၣ်လၢပှၤစံၣ်ညီၣ်ကွီၢ်တဖၣ်ပၢထံကီၢ်လံၤလံၤန့ၣ်လီၤ.",
			"23": "<sup>23</sup> ဘူၣ်လဲၤကပာ်လၢတၢ်ကြၢးမၤတ့ၢ်အီၤလၢဝ့ၢ်ယရူၤၡလ့ၣ်အပူၤန့ၣ် ခဲအံၤဘၣ်တၢ်မၤဒၣ်အီၤဖဲစီၤယိၤၡံယၤပၢတၢ်တဆံဃိးနံၣ် တနံၣ်အပူၤန့ၣ်လီၤ.",
			"24": "<sup>24</sup> လၢတၢ်ကမၤပိာ်ထွဲတၢ်ဘူၣ်တၢ်ဘါအတၢ်သိၣ်တၢ်သီတဖၣ်လၢအဘၣ်တၢ် ကွဲးလီၤတ့ၢ်အီၤလၢလံာ်ပူၤလၢပှၤလုၢ်တၢ်အခိၣ်အဒိၣ်ကတၢၢ်စီၤ ဃံးလကံယၤထံၣ်န့ၢ်ဝဲလၢယွၤအတၢ်လုၢ်ဟံၣ်ပူၤအဂီၢ်န့ၣ်, စီၤပၤယိၤၡံယၤသုးကွံာ်ဝဲကယဲၢ်ပှၤအိၣ်ဒီးပှၤသံအကလၤ, ပှၤဖးတၢ်ဟဲဝံဟဲစိာ်တဖၣ်, ကစၢ်တဖၣ်လၢတၢ်ပာ်အီၤလၢ ဟံၣ်ပူၤ, တၢ်ဂီၤတၢ်ဖီၣ်တဖၣ်, ဒီးပှၤတစူၢ်တနာ်ယွၤအတၢ်ဘူၣ်ထီၣ်ဘါထီၣ် အလီၢ်အဂၤတဖၣ်လၢဝ့ၢ်ယရူၤၡလ့ၣ်ဒီးကီၢ်ယူဒၤတၢ်လီၢ်အဂၤတဖၣ် အပူၤန့ၣ်လီၤ.",
			"25": "<sup>25</sup> လၢအဝဲအမဲာ်ညါန့ၣ်, စီၤပၤဒ်သိးအီၤတဂၤလၢအမၤတ့ၢ်ယွၤအတၢ် လၢသူၣ်ကံၢ်သးလဲလၢသးဒီဖျၢၣ်ဒီးလၢာ်ဂံၢ်လၢာ်ဘါ, စူၢ်ကယဲၢ်ယူဒၤအတၢ်သိၣ်တၢ်သီလၢစီၤမိၤၡ့ဟ့ၣ်လီၤတ့ၢ်ဝဲ န့ၣ်တအိၣ်နီတဂၤဘၣ်. လၢအဝဲအလီၢ်ခံစ့ၢ်ကီး, ပှၤဒ်သိးအီၤတအိၣ်ထီၣ်ဘၣ်နီတဂၤဘၣ်.",
			"26": "<sup>26</sup> ဘၣ်ဆၣ်ယွၤအတၢ်သးဒိၣ်ကဲၤထီၣ်ဒိၣ်ထီၣ်လၢအဘၣ်တၢ်ထိၣ်ဂဲၤထီၣ် အီၤထီဒါကီၢ်ယူဒၤခီဖျိတၢ်လၢစီၤပၤမနၤၡ့ၤမၤတ့ၢ်ဝဲန့ၣ်, တုၤခဲကနံၣ်အံၤဒၣ်လဲာ်တလီၤပံာ်ကွံာ်ဝဲဒံးဘၣ်.",
			"27": "<sup>27</sup> ယွၤစံးဝဲဒၣ်, “တၢ်လၢယမၤတ့ၢ်ကီၢ်အံၣ်စရ့လးန့ၣ်ယကမၤကီၢ် ယူဒၤစ့ၢ်ကီးန့ၣ်လီၤ. ယကနီၣ်ထီၣ်ဟီထီၣ်ကွံာ်ယူဒၤအပှၤဂီၢ်မုၢ်လၢယမဲာ်ညါ, ဒီးယကညိကွံာ်ယရူၤရှလ့ၣ်ဝ့ၢ်လၢယဃုထၢတ့ၢ်အီၤဒီးယွၤအတၢ် လုၢ်ဟံၣ်, တၢ်လီၢ်လၢယစံးတ့ၢ်ယဲလၢယကဘၣ်တၢ်ဘူၣ်ထီၣ်ဘါထီၣ်ယၤန့ၣ်လီၤ.”",
			"28": "<sup>28</sup> ကယဲၢ်တၢ်အဂၤလၢစီၤပၤယိၤၡံယၤမၤတ့ၢ်ဝဲန့ၣ်ဘၣ်တၢ်ကွဲးနီၣ် အီၤလၢကီၢ်ယူဒၤအစီၤပၤတဖၣ်အလံာ်တၢ်စံၣ်စိၤတဲစိၤအပူၤန့ၣ်လီၤ.",
			"29": "<sup>29</sup> ဖဲစီၤယိၤၡံယၤမ့ၢ်စီၤပၤအခါန့ၣ်, ကီၢ်အဲၤကူပတူးအစီၤပၤ နကိၤဆှၢဃီၤသုးမုၢ်တဖုဆူထံကျိဖရၤသးလၢကမၤစၢၤကီၢ်အၤ ၡူၢ်အစီၤပၤအဂီၢ်န့ၣ်လီၤ. စီၤယိၤၡံယၤဂုာ်ကျဲးစၢးတြီပှၤအဲၤကူပတူးဖိအသုးမုၢ်ဖဲ ဝ့ၢ်မကံးဒိၤဒီးဘၣ်တၢ်မၤသံကွံာ်အီၤလၢတၢ်ဒုးအပူၤန့ၣ်လီၤ.",
			"30": "<sup>30</sup> အဝဲသုးခိၣ်သုးနၢ်တဖၣ်ပာ်ထီၣ်အစိၣ်လၢလ့ၣ်ကဟ့ၣ်ပူၤဒီးဟဲ က့ၤစိာ်က့ၤအီၤဆူဝ့ၢ်ယရူၤရှလ့ၣ်ဖဲအဝဲဘၣ်တၢ်ခူၣ်လီၤကွံာ် အီၤလၢစီၤပၤအတၢ်သွၣ်ခိၣ်အပူၤန့ၣ်လီၤ. ကီၢ်ယူဒၤအပှၤဂီၢ်မုၢ်ဃုထၢထီၣ်စီၤယိၤၡံယၤအဖိခွါစီၤ ယဟိအါဃးဒီးဖှူအီၤဒ်စီၤပၤအသိးန့ၣ်လီၤ.",
			"31": "<sup>31</sup> စီၤယဟိအါဃးအသးအိၣ်ဝဲခံဆံသၢနံၣ်ဖဲအဝဲကဲထီၣ်ကီၢ်ယူ ဒၤအစီၤပၤဒီးအဝဲပၢတၢ်လၢဝ့ၢ်ယရူၤရှလ့ၣ်အပူၤသၢလါန့ၣ် လီၤ. အဝဲအမိၢ်မ့ၢ်ဝဲနီၢ်ဃမူတလး, စီၤယံးရမံယၤလၢဝ့ၢ်လံးဘနၤ အဖိမုၣ်န့ၣ်လီၤ.",
			"32": "<sup>32</sup> ပိာ်ထွဲထီၣ်အပၢ်ဖးဒိၣ်လၢပျၢၤတဖၣ်အဒိအတဲာ်အခံန့ၣ်, အဝဲမၤတ့ၢ်တၢ်ဒဲးဘးထီဒါယွၤန့ၣ်လီၤ.",
			"33": "<sup>33</sup> အဝဲအတၢ်ပၢကတၢၢ်ကွံာ်ဝဲဒၣ်, ဖဲကီၢ်အဲၤကူပတူးအစီၤပၤနကိၤ က့ၤကိးအီၤဆူဝ့ၢ်ရံးဘလၤလၢကီၢ်ဃမါသး, ဒ်ပှၤဘၣ်တၢ်စၢဃာ် တဂၤအသိးအခါ, ဒီးမၢကီၢ်ယူဒၤဟ့ၣ်စ့လီၤတယၢၢ်အကံကၢ် တကယၤဒီးထူလီၤတယၢၢ်တကံကၢ်ဒ်တၢ်ခိတၢ်သွဲအသိးန့ၣ်လီၤ.",
			"34": "<sup>34</sup> စီၤပၤနကိးဒုးကဲထီၣ်စီၤယိၤၡံယၤအဖိခွါစီၤအ့ၤလယါကံၣ် လၢကီၢ်ယူဒၤအစီၤပၤဒ်ပှၤထီၣ်က့ၤစီၤယိၤၡံယၤအလီၢ်အသိး, ဒီးလဲလိာ်ကွံာ်ဝဲအမံၤဆူစီၤယဟိၤယါကံၣ်န့ၣ်လီၤ. စီၤယဟိအါဃးဘၣ်တၢ်က့ၤကိးအီၤဆူကီၢ်အဲၤကူပတူးလၢစီၤ ပၤနကိၤဒီးသံဝဲဖဲန့ၣ်လီၤ.",
			"35": "<sup>35</sup> လၢတၢ်ဃုမၤန့ၢ်စ့ဒ်သိးတၢ်ကဟ့ၣ်တၢ်ခိတၢ်သွဲလၢအဘၣ်တၢ်ဃ့ အီၤလၢကီၢ်အဲၤကူပတူးအစီၤပၤအဂီၢ်န့ၣ်, စီၤပၤယဟိၤယါကံၣ်, ထၢဖှိၣ်တၢ်ခိတၢ်သွဲလၢပှၤဂီၢ်မုၢ်အအိၣ်, ဒ်အဝဲသ့ၣ်အတၢ်ထူးတၢ်တီၤအိၣ်ဝဲအသိးန့ၣ်လီၤ.",
			"36": "<sup>36</sup> စီၤယဟိယါကံၣ်အသးအိၣ်ခံဆံယဲၢ်နံၣ်ဖဲအဝဲကဲထီၣ်ကီၢ်ယူဒၤ အစီၤပၤအဆၢကတီၢ်ဒီးအဝဲပၢတၢ်လၢဝ့ၢ်ယရူၤရှလ့ၣ်အပူၤတဆံ တနံၣ်န့ၣ်လီၤ. အဝဲအမိၢ်မ့ၢ်ဝဲနီၢ်စဘူဒၤ, စီၤပဒါယၤလၢဝ့ၢ်ရူမၤအဖိမုၣ် န့ၣ်လီၤ.",
			"37": "<sup>37</sup> ပိာ်ထွဲထီၣ်အပၢ်လၢပျၢၤတဖၣ်အဒိအတဲာ်အခံန့ၣ်, စီၤယဟိၤယါကံၣ်မၤတ့ၢ်တၢ်ဒဲးဘးထီဒါယွၤန့ၣ်လီၤ."
		},
		"24": {
			"1": "<sup>1</sup> ဖဲစီၤယဟိၤယါကံၣ်မ့ၢ်စီၤပၤအခါန့ၣ်ကီၢ်ဘၤဘူၤလိၣ်အစီၤပၤ နဘူၤကးန့စၢ်ဟဲနုာ်လီၤဒုးကီၢ်ယူဒၤ, ဒီးလၢသၢနံၣ်အတီၢ်ပူၤန့ၣ်စီၤယဟိၤယါကံၣ်ဘၣ်တၢ်မၢဆူၣ်အီၤ လၢကအိၣ်လၢအဝဲအတၢ်ပၢအဖီလာ်န့ၣ်လီၤ. အန့ၣ်ဝံၤဒီးအဝဲပူထီၣ်တၢ်န့ၣ်လီၤ.",
			"2": "<sup>2</sup> ယွၤမၢလီၤသုးဖိအဖုတဖၣ်လၢအမ့ၢ်, ပှၤဘၤဘူၤလိၣ်ဖိ, ပှၤစူၤရံဖိ, ပှၤမိၤအးဖိဒီးပှၤဧၣ်မိၣ်ဖိထီဒါစီၤယဟိၤယါ ကံၣ်လၢတၢ်ကမၤဟးဂီၤကွံာ်ကီၢ်ယူဒၤအဂီၢ်, ဒ်ယွၤစံးတ့ၢ်ခီဖျိအခ့အပှၤဝံတဖၣ်, လၢကမၤဝဲအသိးန့ၣ်လီၤ.",
			"3": "<sup>3</sup> တုၤယွၤဟ့ၣ်လီၤအကလုၢ်တဘျီဃီန့ၣ်, တၢ်အံၤမၤအသးဒ်သိးကနီၣ် ထီၣ်ကွံာ်ကီၢ်ယူဒၤအပှၤဂီၢ်မုၢ်လၢအမဲာ်ညါမ့ၢ်လၢတၢ်ဒဲးဘး တဖၣ်လၢစီၤပၤမနၤၡ့ၤမၤတ့ၢ်ဝဲအဃိ,",
			"4": "<sup>4</sup> ဒီးလီၤဆီဒၣ်တၢ်မ့ၢ်လၢအဝဲမၤသံကွံာ်ပှၤတဖၣ်လၢအတၢ်ကမၣ် တအိၣ်ဘၣ်အဃိန့ၣ်လီၤ. ယွၤပျၢ်ကွံာ်စီၤမနၤၡ့ၤအတၢ်ကမၣ်တကဲဘၣ်, လၢတၢ်ဂ့ၢ်န့ၣ်အဃိလီၤ.",
			"5": "<sup>5</sup> ကယဲၢ်တၢ်အဂၤလၢစီၤယဟိၤယါကံၣ်မၤတ့ၢ်ဝဲန့ၣ်ဘၣ်တၢ်ကွဲးနီၣ် အီၤလၢကီၢ်ယူဒၤအစီၤပၤတဖၣ်အလံာ်တၢ်စံၣ်စိၤတဲစိၤအပူၤန့ၣ်လီၤ.",
			"6": "<sup>6</sup> စီၤယဟိၤယါကံၣ်သံဝဲ, ဒီးအဖိခွါစီၤယဟိၤယါခံၣ်ကဲထီၣ်စီၤ ပၤလၢအလီၢ်န့ၣ်လီၤ.",
			"7": "<sup>7</sup> ကီၢ်အဲၤကူပတူးအစီၤပၤဒီးအဝဲအသုးမုၢ်တဟးထီၣ်ကဒီးလၢၤလၢ ကီၢ်အဲၤကူပတူးအပူၤနီတစုလၢၤဘၣ်. မ့ၢ်လၢခဲအံၤကီၢ်ဘၤဘူၤလိၣ်အစီၤပၤပၢကယဲၢ်လီၢ်ကဝီၤလၢအဘၣ် ဃးဒီးကီၢ်အဲၤကူပတူး, စးထီၣ်လၢထံကျိဖရၤသး, တုၤလီၤလၢကီၢ်အဲၤကူပတူးအကလံၤစိးကီၢ်ဆၢဒၣ်လဲာ်အ ဃိန့ၣ်လီၤ.",
			"8": "<sup>8</sup> ဖဲစီၤယဟိၤယါခံၣ်ကဲထီၣ်ကီၢ်ယူဒၤအစီၤပၤန့ၣ်အသးအိၣ်ဝဲ တဆံဃိးနံၣ်ဒီးအဝဲပၢတၢ်လၢဝ့ၢ်ယရူၤၡလ့ၣ်အပူၤသၢလါန့ၣ် လီၤ. ဒီးအဝဲအမိၢ်မ့ၢ်ဝဲနီၢ်နဃူၡတၤ, စီၤအ့လနၤသၣ်လၢဝ့ၢ်ယရူၤ ၡလ့ၣ်အဖိမုၣ်န့ၣ်လီၤ.",
			"9": "<sup>9</sup> ပိာ်ထွဲထီၣ်အဝဲအပၢ်အခံန့ၣ်, စီၤယဟိၤယါခံၣ်မၤတ့ၢ်တၢ်ဒဲးဘး ထီဒါယွၤန့ၣ်လီၤ.",
			"10": "<sup>10</sup> ဖဲအဝဲပၢတၢ်အခါန့ၣ်, ပှၤဘၤဘူၤလိၣ်ဖိအသုးမုၢ်လၢအဘၣ်တၢ်ပၢ ဆှၢအီၤလၢစီၤပၤနဘူးကးန့စ့ၢ်အသုးခိၣ်သုးနၢ်တဖၣ်ဟဲထီၣ် ဒုးတၢ်ထီဒါဝ့ၢ်ယရူၤၡလ့ၣ်ဒီးကဝီၤဃာ်အီၤန့ၣ်လီၤ.",
			"11": "<sup>11</sup> ဖဲတၢ်ကဝီၤဃာ်အီၤအခါန့ၣ်, စီၤပၤနဘူၤကးန့စၢ်အနီၢ်ကစၢ်ဒၣ် ဝဲဟဲဆူဝ့ၢ်ယရူၤၡလ့ၣ်,",
			"12": "<sup>12</sup> ဒီးစီၤပၤယဟိၤယါခံၣ်ဃုာ်ဒီးအဝဲအမိၢ်, အဝဲအဖိခွါတဖၣ်, သုးခိၣ်သုးနၢ်တဖၣ်, ဒီးပဒိၣ်ပပှၢ်လၢနူၢ်ပူၤစီၤပူၤတဖၣ်ဟ့ၣ် လီၤအသးဆူပှၤဘၤဘူၤလိၣ်ဖိတဖၣ်အစုပူၤန့ၣ်လီၤ. ဖဲစီၤပၤနဘူၤကးန့စၢ်ပၢတၢ်ဃိးနံၣ်တနံၣ်အပူၤန့ၣ်အဝဲစိာ် ထီၣ်ကွံာ်ဝဲစီၤယဟိၤယါခံၣ်ဒ်ပှၤဘၣ်စၢဃာ်အသိး,",
			"13": "<sup>13</sup> ဒီးစိာ်ထီၣ်ကွံာ်ကယဲၢ်တၢ်လုၢ်ဒိၣ်ပှ့ၤဒိၣ်လၢယွၤအတၢ်လုၢ်ဟံၣ် အပူၤဒီးလၢနူၢ်ဧိၤစီၤဧိၤအပူၤတဖၣ်ဆူဝ့ၢ်ဘၤဘူၤလိၣ်န့ၣ်လီၤ. ဒ်ယွၤတဲဆိပာ်စၢၤတ့ၢ်ဝဲအသိးန့ၣ်, စီၤနဘူၤကးန့စၢ်မၤကၢ် ကွံာ်ကယဲၢ်တၢ်အဃၢၤအဃိၢ်ထူတဖၣ်လၢအဘၣ်တၢ်မၤအီၤလၢစီၤပၤ ၡလိၤမိၤဒ်သိးတၢ်ကသူအီၤလၢယွၤအတၢ်လုၢ်ဟံၣ်ပူၤအဂီၢ်န့ၣ်လီၤ.",
			"14": "<sup>14</sup> စီၤနဘူၤကးန့စၢ်စိာ်ထီၣ်ကွံာ်ဝ့ၢ်ယရူၤၡလ့ၣ်အပှၤဂီၢ်မုၢ်ဒ် ပှၤဘၣ်တၢ်စၢဃာ်တဖၣ်အသိး, ကယဲၢ်စီၤပၤအဖိခွါခဲလၢာ်, ဒီးကယဲၢ်ပှၤတူၢ်ဒိၣ်ကီၤဒိၣ်တဖၣ်, ခဲလၢာ်ပှၤအဂၤတကလးန့ၣ် လီၤ. အဝဲက့ၤကိးဃုာ်စ့ၢ်ကီးဝဲပှၤမၤတၢ်သ့ဂ့ၤဂ့ၤတဖၣ်, အိၣ်ဃုာ်ဒီးပှၤပိာ်ထးဖိတဖၣ်, ပာ်တ့ၢ်ဝဲထဲပှၤဂီၢ်မုၢ်လၢ အဖှီၣ်ကတၢၢ်တဖၣ်လၢကီၢ်ယူဒၤအပူၤန့ၣ်လီၤ.",
			"15": "<sup>15</sup> စီၤနဘူၤကးန့စၢ်က့ၤကိးကွံာ်စီၤယဟိယါခံၣ်ဆူဝ့ၢ်ဘၤဘူၤ လိၣ်ဒ်ပှၤဘၣ်တၢ်စၢဃာ်တဂၤအသိး, ဃုာ်ဒီးစီၤယဟိၤယါခံၣ်အမိၢ်, အမါတဖၣ်, အပဒိၣ်ပပှၢ်တဖၣ်ဒီးပှၤတူၢ်ဒိၣ်ကီၤဒိၣ်တဖၣ်လၢကီၢ်ယူ ဒၤအပူၤန့ၣ်လီၤ.",
			"16": "<sup>16</sup> စီၤနဘူၤကးန့စၢ်စိာ်ဖျိးကွံာ်ကယဲၢ်ပှၤအကါဒိၣ်ခဲလၢာ်ဆူ ကီၢ်ဘၤဘူၤလိၣ်ဒီးပှၤခဲလၢာ်ပှၤအဂၤနွံကထိ, ဒီးပှၤမၤတၢ်သ့ ဂ့ၤဂ့ၤအဂၤတကထိအိၣ်ဃုာ်ဒီးပှၤပိာ်ထးဖိတဖၣ်, အဝဲသ့ၣ်ခဲလၢာ်မ့ၢ်ပှၤအဂံၢ်ဆူၣ်ဘါဆူၣ်တဖၣ်လၢအကြၢးဝဲဘၣ်ဝဲ ဒီးတၢ်ဒုးသုးဒုးသံၣ်အတၢ်မၤန့ၣ်လီၤ.",
			"17": "<sup>17</sup> စီၤနဘူၤကးန့စၢ်ဒုးကဲထီၣ်စီၤယဟိၤယါခံၣ်အဖါတံၢ်စီၤမး တးနယၤလၢကီၢ်ယူဒၤအစီၤပၤဒီးလဲလိာ်ကွံာ်ဝဲအမံၤဆူစီၤ စံးဒကံယၤန့ၣ်လီၤ.",
			"18": "<sup>18</sup> ဖဲစီၤစံးဒကံယၤကဲထီၣ်ကီၢ်ယူဒၤအစီၤပၤန့ၣ်အသးအိၣ်ခံဆံ တနံၣ်ဒီးအဝဲပၢတၢ်ဖဲဝ့ၢ်ယရူၤၡလ့ၣ်အပူၤတဆံတနံၣ်န့ၣ်လီၤ. အဝဲအမိၢ်မ့ၢ်ဝဲ, နီၢ်ဃမူတလး, စီၤယံးရမံယၤလၢဝ့ၢ်လံးဘနၤ အဖိမုၣ်န့ၣ်လီၤ.",
			"19": "<sup>19</sup> စီၤပၤစံးဒကံယၤမၤတၢ်ဒဲးဘးထီဒါယွၤဒ်သိးဒၣ်စီၤပၤယဟိၤ ယါကံၣ်မၤဝဲအသိးန့ၣ်လီၤ.",
			"20": "<sup>20</sup> ယွၤအသးဒိၣ်ထီၣ်ဘၣ်ဝ့ၢ်ယရူၤၡလ့ၣ်ဒီးကီၢ်ယူဒၤအပှၤဂီၢ်မုၢ် တုၤဒၣ်လဲာ်အဝဲနီၣ်ထီၣ်ဟီထီၣ်ကွံာ်အဝဲသ့ၣ်လၢအမဲာ်ညါန့ၣ် လီၤ."
		},
		"25": {
			"1": "<sup>1</sup> စီၤစံးဒကံယၤပူထီၣ်တၢ်ထီဒါကီၢ်ဘၤဘူၤလိၣ်အစီၤပၤနဘူး ကးန့စၢ်, ဒီးလၢတၢ်န့ၣ်အဃိစီၤနဘူၤကးန့စၢ်ဟဲဝဲဒီးကယဲၢ်အသုးမုၢ် ခဲလၢာ်ဒီးဒုးဝ့ၢ်ယရူၤၡလ့ၣ်ဖဲစီၤစံးဒကံယၤပၢတၢ်ခွံနံၣ်တနံၣ်အပူၤ, လါဆံဆဲၣ်လါတလါထီၣ်ဆံဆဲၣ်သီအနံၤန့ၣ်လီၤ. အဝဲသ့ၣ်သူၣ်ဒဲဖဲဝ့ၢ်အချၢ, မၤထီၣ်တၢ်ဒူၣ်ဝးတရံးအီၤ,",
			"2": "<sup>2</sup> ဒီးကဝီၤဃာ်အီၤတုၤလီၤလၢစီၤပၤစံးဒကံယၤပၢတၢ်တဆံတနံၣ် အပူၤန့ၣ်လီၤ.",
			"3": "<sup>3</sup> လၢနံၣ်တနံၣ်ဃီ, လါလွံၢ်လါတလါထီၣ်ခွံသီတသီ, ဖဲန့ၣ်တၢ်သၣ်ဝံၤလီၤဒိအိၣ်ထီၣ်ဝဲနးမး, တုၤဒၣ်လဲာ်ပှၤဂီၢ်မုၢ်ကအီၣ်တၢ်အဂီၢ်တၢ်တအိၣ်လီၤတဲာ်နီတမံၤ လၢၤဘၣ်န့ၣ်,",
			"4": "<sup>4</sup> ဝ့ၢ်ခိၣ်ဒူတဖၣ်ဘၣ်တၢ်ဘၢၣ်ဖျိကွံာ်အီၤန့ၣ်လီၤ. ပှၤဘၤဘူၤလိၣ်ဖိတဖၣ်ကဝီၤဝ့ၢ်ဒၣ်လဲာ်န့ၣ်, ကယဲၢ်ပှၤသုးဖိ ခဲလၢာ်ဃ့ၢ်ပူၤဖျဲးကွံာ်ဝဲဒၣ်လၢမုၢ်နၤအခါန့ၣ်လီၤ. အဝဲသ့ၣ်ဟးထီၣ်ကွံာ်လၢစီၤပၤအတၤသၣ်လီၢ်အကျဲ, လဲၤခီဖျိဝဲကျဲစၢၤလၢအဒုးစဲဘူးတၢ်ဒူၣ်ခံခါဒီးဃ့ၢ် ပူၤဖျဲးကွံာ်ဝဲဒၣ်ဆူယၢ်ဒ့ၣ်အတၢ်တြီၤပူၤတခီန့ၣ်လီၤ.",
			"5": "<sup>5</sup> ဘၣ်ဆၣ်ပှၤဘၤဘူၤလိၣ်ဖိအသုးမုၢ်လူၤထွဲစီၤပၤစံးဒကံယၤအ ခံ, ဖီၣ်န့ၢ်အီၤ, ဖဲတၢ်ပၢၤခိၣ်ဘူးဒီးဝ့ၢ်ယရံၤဃိ, ဒီးအဝဲအသုးဖိခဲလၢာ်ဃ့ၢ်သဒၣ်ကွံာ်အီၤန့ၣ်လီၤ.",
			"6": "<sup>6</sup> စီၤစံးဒကံယၤဘၣ်တၢ်လဲၤကိးအီၤဆူစီၤပၤနဘူၤကးန့စၢ် အအိၣ်, လၢအအိၣ်ဝဲဖဲဝ့ၢ်ရံးဘလၤ, ဒီးဖဲန့ၣ်စီၤပၤနဘူၤကးန့စၢ်စံၣ်ညီၣ်အီၤန့ၣ်လီၤ.",
			"7": "<sup>7</sup> ဖဲစီၤစံးဒကံယၤကွၢ်တၢ်အဖၢမုၢ်န့ၣ်, အဝဲအဖိခွါတဖၣ်ဘၣ်တၢ် မၤသံအီၤဝံၤဒီးစီၤနဘူၤကးန့စၢ်အူခွဲးထီၣ်ကွံာ်စီၤစံး ဒကံယၤအမဲာ်ချံစၢဃာ်အီၤလၢထးသွဲဒီးက့ၤမိၤအီၤဆူ ဝ့ၢ်ဘၤဘူၤလိၣ်န့ၣ်လီၤ.",
			"8": "<sup>8</sup> လၢကီၢ်ဘၤဘူၤလိၣ်အစီၤပၤနဘူၤကးန့စၢ်, အနံၣ်တဆံခွံနံၣ်တနံၣ်လါယဲၢ်လါတလါထီၣ်နွံသီတသီ အနံၤန့ၣ်, စီၤပၤအပှၤဟ့ၣ်ကူၣ်တၢ်ဒီးအသုးမုၢ်အသုးခိၣ်ကျၢၢ် စီၤနဘူစၢ်ရဒၣ်လဲၤနုာ်လီၤဝဲဆူဝ့ၢ်ယရူၡလ့ၣ်အပူၤန့ၣ်လီၤ.",
			"9": "<sup>9</sup> အဝဲဒွဲၣ်အူထီၣ်ကွံာ်ယွၤအတၢ်လုၢ်ဟံၣ်, နူၢ်ဧိၤစီၤဧိၤဒီး ကယဲၢ်ပှၤအကါဒိၣ်လၢဝ့ၢ်ယရူၤရှလ့ၣ်ပူၤတဖၣ်အဟံၣ်ခဲလၢာ်,",
			"10": "<sup>10</sup> ဒီးအဝဲအပှၤသုးဖိတဖၣ်မၤလီၤပှီၢ်ကွံာ်ဝ့ၢ်ခိၣ်ဒူတဖၣ်န့ၣ်လီၤ.",
			"11": "<sup>11</sup> ဝံၤဒီးစီၤနဘူစၢ်ရဒၣ်စိာ်ထီၣ်ကွံာ်, ပှၤဂီၢ်မုၢ်လၢအအိၣ်လီၤ တဲာ်ဒံးလၢဝ့ၢ်ပူၤခဲလၢာ်, ပှၤမၤတၢ်သ့ဂ့ၤဂ့ၤလၢအအိၣ်လီၤတဲာ်ဒံးတဖၣ်, ဒီးပှၤတဖၣ်လၢအပာ်လီၤတဲာ်အကီၢ်ဒီးခီနုာ်ဆူပှၤဘၤဘူၤလိၣ် ဖိတဖၣ်အကျါ, န့ၣ်လီၤ.",
			"12": "<sup>12</sup> ဘၣ်ဆၣ်လၢကီၢ်ယူဒၤအပူၤန့ၣ်, အဝဲပာ်တ့ၢ်ပှၤအဖှီၣ်ကတၢၢ်အကျါ တနီၤလၢအတၢ်စုလီၢ်ခီၣ်ခိၣ်တအိၣ်နီတမံၤ, ဒီးမၢအဝဲသ့ၣ်မၤတၢ်လၢစပံးလီၢ်တဖၣ်ဒီးစံာ်ပျီတဖၣ်အပူၤန့ၣ်လီၤ.",
			"13": "<sup>13</sup> ပှၤဘၤဘူၤလိၣ်ဖိတဖၣ်မၤကၢ်လီၤကလဲကွံာ်ထူၣ်တိၢ်ဘီတဖၣ်, ဒီးလ့ၣ်တဖၣ်လၢအအိၣ်လၢယွၤအတၢ်လုၢ်ဟံၣ်အပူၤ, ဃုာ်ဒီးထံဒၢတိၢ်ဘီဖးဒိၣ်, ဒီးအဝဲသ့ၣ်က့ၤစိာ်တိၢ်ဘီခဲ လၢာ်ဆူဝ့ၢ်ဘၤဘူၤလိၣ်န့ၣ်လီၤ.",
			"14": "<sup>14</sup> အဝဲသ့ၣ်စိာ်ထီၣ်ကွံာ်စ့ၢ်ကီးနီၣ်တရိာ်ဟီၣ်ခိၣ်တဖၣ်ဒီးဖၣ်ဆါ သပၢၤတဖၣ်လၢအဘၣ်တၢ်သူအီၤလၢတၢ်မၤကဆှီတၢ်လုၢ်လီၢ်အဂီၢ်, တၢ်ပီးတၢ်လီတဖၣ်လၢတၢ်သူအီၤလၢတၢ်အံးထွဲကွၢ်ထွဲ မ့ၣ်အူဒၢတဖၣ်အဂီၢ်, သလၢတဖၣ်လၢတၢ်သူအီၤလၢတၢ်ကဒိးဃာ်တၢ် လုၢ်တၢ်ပာ်တဖၣ်အသွံၣ်အဂီၢ်, သလၢတဖၣ်လၢတၢ်သူအီၤလၢတၢ်ဆူးကဲၤတၢ်နၢမူအဂီၢ်ဒီးကယဲၢ်တၢ် အဃၢၤအဃိၢ်တိၢ်ဘီအဂၤတဖၣ်လၢအဘၣ်တၢ်သူ အီၤလၢတၢ်လုၢ်ဟံၣ်အတၢ်ဖံးတၢ်မၤအပူၤန့ၣ်လီၤ.",
			"15": "<sup>15</sup> အဝဲသ့ၣ်စိာ်ထီၣ်ကွံာ်ကယဲၢ်တၢ်ခဲလၢာ်လၢအဘၣ်တၢ်ပိာ်အီၤလၢထူ မ့ၢ်ဂ့ၤ, စ့မ့ၢ်ဂ့ၤ, ဃုာ်ဒီးသလၢအဆံးတဖၣ်ဒီးသပၢၤဘံၣ်သလၣ်တဖၣ်လၢတၢ် သူအီၤလၢတၢ်စိာ်မ့ၣ်အူအ့ၣ်အဂီၢ်န့ၣ်လီၤ.",
			"16": "<sup>16</sup> တၢ်ပီးတၢ်လီတိၢ်ဘီတဖၣ်လၢစီၤၡလိၤမိၤမၤတ့ၢ်ဝဲလၢယွၤအတၢ် လုၢ်ဟံၣ်အဂီၢ်န့ၣ်, မ့ၢ်ဝဲ, ထူၣ်ခံထူၣ်, လ့ၣ်တဖၣ်, ထံဒၢဖးဒိၣ်, တၢ်တဖၣ်အံၤမ့ၢ်တၢ်လၢအဃၢ, ဃၢကဲာ်ဆိးလၢတၢ်ကစီၤ အီၤအဂီၢ်န့ၣ်လီၤ.",
			"17": "<sup>17</sup> ထူၣ်ခံထူၣ်န့ၣ်လီၤဂာ်လိာ်အသးလီၤ. တထူၣ်စုာ်စုာ်န့ၣ်အထီ အိၣ်ဝဲတဆံဃိးပျၢ်အိၣ်ဒီးတိၢ်ဘီအခိၣ်ထိးတခါလၢအထိးနါ, လၢအထီဝဲသၢပျၢ်န့ၣ်လီၤ. ဝးတရံးတၢ်အခိၣ်ထိးတခါစုာ်စုာ် အလိၤန့ၣ်, တိၢ်ဘီအတၢ်ထ့ဃ့အသးလၢအဘၣ်တၢ်ကယၢကယဲ အီၤဒီးတိၢ်ဘီသလဲသၣ်တဖၣ်အိၣ်ဝဲန့ၣ်လီၤ.",
			"18": "<sup>18</sup> လၢန့ၣ်အမဲာ်ညါ, ပှၤသုးမုၢ်အသုးခိၣ်ကျၢၢ်စီၤနဘူစၢ်ရဒၣ်က့ၤ ကိးပှၤလုၢ်တၢ်အခိၣ်အဒိၣ်ကတၢၢ်စီၤစရါယၤ, ပှၤလုၢ်တၢ်အခိၣ်အဒိၣ်ကတၢၢ်ခံဂၤတဂၤစီၤစဖါနယၤဒီးယွၤအတၢ် လုၢ်ဟံၣ်အပဒိၣ်လၢအကါဒိၣ်အဂၤသၢဂၤဒ်ပှၤဘၣ်တၢ်စၢဃာ်တဖၣ် အသိးန့ၣ်လီၤ.",
			"19": "<sup>19</sup> လၢဝ့ၢ်ပူၤန့ၣ်အဝဲက့ၤကိးပှၤသုးဖိသံၣ်ဖိတဖၣ်အခိၣ်, စီၤပၤအပှၤဟ့ၣ်ကူၣ်တၢ်ယဲၢ်ဂၤလၢအအိၣ်ဒံးလၢဝ့ၢ်ပူၤ, ပှၤမၤစၢၤသုးခိၣ်ကျၢၢ်လၢအအိၣ်မူအိၣ်ဒါလၢသုးအတၢ်ကွဲးနီၣ် တဖၣ်အဂီၢ်ဒီးပှၤအကါဒိၣ်အဂၤတဖၣ်, အဂၤဃုဆံန့ၣ်လီၤ.",
			"20": "<sup>20</sup> စီၤနဘူစၢ်ရဒၣ်စိာ်ထီၣ်ကွံာ်အဝဲသ့ၣ်ဆူကီၢ်ဘၤဘူၤလိၣ်အစီၤ ပၤလၢအအိၣ်, ဖဲဝ့ၢ်ရံးဘလၤ,",
			"21": "<sup>21</sup> အိၣ်ဝဲလၢကီၢ်ဃမါသးအလီၢ်ကဝီၤပူၤန့ၣ်လီၤ. ဖဲန့ၣ်စီၤပၤမၢပှၤဒိပှၤတီၢ်အဝဲသ့ၣ်ဒီးမၤသံကွံာ်အီၤန့ၣ် လီၤ. လၢတၢ်န့ၣ်အဃိကီၢ်ယူဒၤပှၤဂီၢ်မုၢ်ဘၣ်တၢ်စိာ်ထီၣ်ကွံာ်အီၤလၢ အထံအကီၢ်ဆူတၢ်စိာ်မၢကဲကုၢ်အပူၤန့ၣ်လီၤ.",
			"22": "<sup>22</sup> ကီၢ်ဘၤဘူၤလိၣ်အစီၤပၤနဘူၤကးန့စၢ်ဒုးကဲထီၣ်စီၤအဃံကၣ် အဖိခွါဒီးစီၤၡၤဖၣ်အလံၤခွါစီၤကဒါလယၤလၢကီၢ်ယူဒၤ အပဒိၣ်ဖးဒိၣ်, ဒီးပာ်လီၤအီၤဒ်ပှၤအခိၣ်လၢကအံးထွဲကွၢ်ထွဲ ပှၤတဖၣ်လၢအတဘၣ်တၢ်စိာ်ထီၣ်ကွံာ်အီၤဆူကီၢ်ဘၤဘူၤလိၣ်န့ၣ် လီၤ.",
			"23": "<sup>23</sup> တုၤပှၤယူဒၤဖိအသုးခိၣ်တဖၣ်ဒီးအပှၤသုးဖိတဖၣ်လၢအတဟ့ၣ်လီၤ ကွံာ်အသးနၢ်ဟူတၢ်ဂ့ၢ်အံၤန့ၣ်, အဝဲသ့ၣ်ပာ်ဖှိၣ်ထီၣ်အသးဒီးစီၤကဒါလယၤဖဲဝ့ၢ်မံးစပၤန့ၣ် လီၤ. သုးခိၣ်တဖၣ်အံၤန့ၣ်မ့ၢ်ဝဲ, စီၤနသၤနံယၤအဖိခွါစီၤယံး ၡမၤဧ့လး, စီၤကၤရ့ၤအဖိခွါစီၤယိဃၤနၣ်, ပှၤဝ့ၢ်နတိဖးဖိ စီၤတ့ၣ်ဃူမ့းအဖိခွါစီၤစရါယၤ, ဒီးပှၤဝ့ၢ်မၤကၤသးဖိ စီၤယၤစၤနယၤန့ၣ်လီၤ.",
			"24": "<sup>24</sup> စီၤကဒါလယၤစံးဘၣ်အဝဲသ့ၣ်, “ယဆိၣ်တၢ်ဒီးသုလၢ, အလီၢ်တအိၣ်လၢသုကဘၣ်ပျံၤဘၣ်ဖုးကီၢ်ဘၤဘူၤလိၣ် အသုးခိၣ်သုးနၢ်တဖၣ်န့ၣ်ဘၣ်. သူၣ်လီၤသုတၢ်အိၣ်တၢ်ဆိးအလီၢ်ဖဲထံကီၢ်အံၤအပူၤ, မၤကီၢ်ဘၤဘူၤလိၣ်အစီၤပၤအတၢ်မၤ, ဒီးတၢ်ခဲလၢာ်ကလဲၤအသးဂ့ၤဂ့ၤဘၣ်ဘၣ်လၢသုဂီၢ်န့ၣ်လီၤ.”",
			"25": "<sup>25</sup> ဘၣ်ဆၣ်လၢနံၣ်အဝဲန့ၣ်လါနွံလါတလါအပူၤန့ၣ်စီၤနသၤနံယၤ အဖိခွါဒီးစီၤအလံၡမၤအလံၤခွါစီၤယံးၡမၤဧ့လးလၢအမ့ၢ် စီၤပၤအဒူၣ်ဖိထၢဖိအကျါတဂၤန့ၣ်, လဲၤဝဲဆူဝ့ၢ်မံးစပၤဃုာ်ဒီးပှၤအဂၤတဆံ, ဒုးစီၤကဒါလယၤ, ဒီးမၤသံကွံာ်အီၤန့ၣ်လီၤ. အဝဲမၤသံကွံာ်စ့ၢ်ကီးပှၤအံၣ်စရ့လးဖိဒီးပှၤဘၤဘူၤလိၣ်ဖိ လၢအအိၣ်ဖဲန့ၣ်ဒီးအီၤတဖၣ်န့ၣ်လီၤ.",
			"26": "<sup>26</sup> အန့ၣ်ဒီး, ကယဲၢ်ပှၤအံၣ်စရ့လးဖိ, ပှၤထူးပှၤတီၤမ့ၢ်ဂ့ၤ, ပှၤဖှီၣ်ဖိယာ်ဖိမ့ၢ်ဂ့ၤ, ဃုာ်ဒီးသုးမုၢ်အသုးခိၣ်သုးနၢ်တ ဖၣ်, ဟးထီၣ်ဝဲ, ဒီးလဲၤဝဲဆူကီၢ်အဲၤကူပတူးမ့ၢ်လၢ, အဝဲသ့ၣ်ပျံၤဘၣ်ပှၤဘၤဘူၤလိၣ်ဖိတဖၣ်အဃိန့ၣ်လီၤ.",
			"27": "<sup>27</sup> ဖဲနံၣ်တနံၣ်လၢစီၤအ့ဝလးမရိဒးကဲထီၣ်ကီၢ်ဘၤဘူၤလိၣ်အစီၤ ပၤန့ၣ်, အဝဲပာ်ဖျါထီၣ်အတၢ်သးကညီၤဆူကီၢ်ယူဒၤအစီၤပၤယဟိၤယါခံၣ်, ခီဖျိတၢ်ပျၢ်ဖျဲးကွံာ်အီၤလၢတၢ်စၢဃာ်အပူၤန့ၣ်လီၤ. တၢ်အံၤမၤအသးဖဲစီၤယဟိၤယါခံၣ်ဘၣ်တၢ်စိာ်ကွံာ်အီၤဒ်ပှၤဘၣ် တၢ်စၢဃာ်အသိးပှဲၤထီၣ်သၢဆံနွံနံၣ်တနံၣ်ဝံၤအလီၢ်ခံ, လါတဆံခံလါတလါထီၣ်ခံဆံနွံသီအနံၤန့ၣ်လီၤ.",
			"28": "<sup>28</sup> စီၤအ့ဝလးမရိဒးမၤဘၣ်အီၤလၢတၢ်သူၣ်ကညီၤသးကညီၤအပူၤ, ဒီးဟ့ၣ်အီၤလၢတၢ်လီၢ်တတီၤလၢအလၤကပီၤဒိၣ်န့ၢ်ဒံး, အဝဲဟ့ၣ်စီၤပၤအဂၤတဖၣ်လၢအအိၣ်လၢတၢ်စိာ်မၢကဲကုၢ်အပူၤဃုာ် ဒီးအီၤလၢကီၢ်ဘၤဘူၤလိၣ်အပူၤန့ၣ်လီၤ.",
			"29": "<sup>29</sup> လၢတၢ်န့ၣ်အဃိစီၤယဟိၤယါခံၣ်ဒိးန့ၢ်ဘၣ်တၢ်ပျဲလၢကလဲ လိာ်ကွံာ်ဝဲပှၤဃိာ်ဖိအကူအသိးတဖၣ်, ဒီးကအီၣ်ဃုာ်တၢ်လၢစီၤ ပၤအစီၢ်နီၤခိၣ်လၢအသးသမူအိၣ်တ့ၢ်ဒံးတစိၤဒၣ်အီၤန့ၣ်လီၤ.",
			"30": "<sup>30</sup> ဖဲအဝဲအိၣ်မူဒံးဝဲအခါန့ၣ်ကိးနံၤဒဲး, အဝဲဘၣ်တၢ်ဟ့ၣ်အီၤတၢ်မၤစၢၤဘၣ်ဆၢဘၣ်ကတီၢ်လၢတနံၤဘၣ်တနံၤ အဂီၢ်, လၢအဝဲအတၢ်လိၣ်တဖၣ်အဂီၢ်န့ၣ်လီၤ."
		}
	}
};
module.exports = book;