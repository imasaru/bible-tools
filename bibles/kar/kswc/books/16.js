var book = {
	"name": "လံာ်စီၤနဃ့မယၤ",
	"numChapters": 13,
	"chapters": {
		"1": {
			"1": "<sup>1</sup> ဒီးအအံၤမ့ၢ်စီၤဃကါလယၤအဖိခွါစီၤနဃ့မယၤအတၢ်ကတိၤတဖၣ်န့ၣ်လီၤ. ဒီးလၢကီၢ်ပၤရၣ်အစီၤပၤဖးဒိၣ်အၢ်တၤၡါၡတၤပၢတၢ်ပှဲၤထီၣ် အနံၣ်ခံဆံ, လါကံးစလ့ၤအပူၤန့ၣ်, ယအိၣ်လၢဝ့ၢ်ၡူၡၣ်လၢအမ့ၢ်ဝ့ၢ်ခိၣ်အပူၤ န့ၣ်လီၤ.",
			"2": "<sup>2</sup> ဒီးစီၤဃနၤနံလၢအမ့ၢ်ယဒီပုၢ်ဝဲၢ်ခွါတဂၤဟဲလၢကီၢ်ယူဒၤ ဃုာ်ဒီးပှၤအဂၤတဖၣ်န့ၣ်, ဒီးယသံကွၢ်အီၤဘၣ်ဃးဒီးဝ့ၢ်ယရူၤၡလ့ၣ်ဒီးပပှၤယူဒၤဖိလၢ အဟဲက့ၤလၢတၢ်စိာ်မၢကဲကုၢ်လၢကီၢ်ဘၤဘူၤလိၣ်တဖၣ်အဂ့ၢ် အကျိၤန့ၣ်လီၤ.",
			"3": "<sup>3</sup> ဒီးအဝဲသ့ၣ်တဲဘၣ်ယၤလၢပှၤလၢအိၣ်လီၤတဲာ်ဒီးဟဲက့ၤတုၤဆူ အထံဧိၤကီၢ်ဧိၤဒၣ်ဝဲန့ၣ်အိၣ်လၢတၢ်ကီတၢ်ခဲနးမးအပူၤဒီး ပှၤတခီဘီမုၢ်ဖိလၢအအိၣ်ဘူးတဖၣ်န့ၣ်ကွၢ်တလီၤအဝဲသ့ၣ်န့ၣ် လီၤ. အဝဲသ့ၣ်တဲဘၣ်စ့ၢ်ကီးယၤလၢဝ့ၢ်ယရူၤၡလ့ၣ်အဝ့ၢ်ခိၣ်ဒူတဖၣ် န့ၣ်စးထီၣ်လၢအဘၣ်တၢ်ဒွဲၣ်ကွံာ်အီၤန့ၣ်တဘၣ်တၢ်ဘှီထီၣ်က့ၤ ဒံးအီၤဘၣ်န့ၣ်လီၤ.",
			"4": "<sup>4</sup> ဒီးတုၤယနၢ်ဟူတၢ်သ့ၣ်တဖၣ်အံၤခဲလၢာ်ဝံၤန့ၣ်ဒီးယဆ့ၣ်နီၤ ဟီၣ်ယဲလီၤ. ယဟီၣ်ဒီးယတအီၣ်တအီတၢ်နီတမံၤတဘျုးသီန့ၣ်လီၤ. ဒီးယဃ့ဘါထုကဖၣ်ဆူကစၢ်ယွၤအအိၣ်လီၤ.",
			"5": "<sup>5</sup> ဒီးယစံး, ယွၤ, မူခိၣ်အကစၢ်ယွၤဧၢ, နဒိၣ်ဝဲနီၢ်မးလီၤ. ဒီးပဆၢထၢၣ်လၢတၢ်ပျံၤတၢ်ဖုးအပူၤလၢနခီၣ်ထံးမဲာ်ညါလီၤ. နဟံးဃာ်ဂၢၢ်ကျၢၤနတၢ်အၢၣ်ဒီးလၢပှၤလၢအအဲၣ်နၤဒီးပှၤလၢအလူၤ ထွဲနတၢ်မၤလိာ်န့ၣ်လီၤ.",
			"6": "<sup>6</sup> ယွၤဧၢ, ကွၢ်ယၤ, ဒ်ယဃ့တၢ်လၢနခ့နပှၤပှၤအံၣ်စရ့လးဖိ တဖၣ်အဂီၢ်လၢနံၤဒီးနၤန့ၣ်ဒိကနၣ်လၢ်ဘၣ်ယတၢ်ထုကဖၣ် န့ၣ်တက့ၢ်. ယအၢၣ်လီၤလၢပဝဲ, ပှၤအံၣ်စရ့လးဖိတဖၣ်ပအိၣ်ဒီးတၢ်ကမၣ်လီၤ. ယၤဒီးယမိၢ်ယပၢ်ယဖံယဖုတဖၣ်ပမၤတ့ၢ်တၢ်ဒဲးတူၢ်ဒဲးဘးလီၤ.",
			"7": "<sup>7</sup> ပမၤတ့ၢ်တၢ်အၢတၢ်သီထီဒါနၤဒီးတမၤတၢ်လၢနမၤလိာ်ပှၤန့ၣ် ဘၣ်. ပတတိၢ်န့ၢ်တၢ်သိၣ်တၢ်သီလၢနဟ့ၣ်လီၤခီဖျိနခ့နပှၤစီၤမိၤၡ့ န့ၣ်ဘၣ်.",
			"8": "<sup>8</sup> ဒီးခဲကနံၣ်အံၤသ့ၣ်နီၣ်ထီၣ်က့ၤတၢ်လၢနတဲဘၣ်စီၤမိၤၡ့န့ၣ် တက့ၢ်. “သုဝဲပှၤအံၣ်စရ့လးဖိတဖၣ်မ့ၢ်တတီဒီးယၤန့ၣ်ဘၣ်ဒီးယကမၤ လီၤပြံလီၤပြါသုလၢပှၤကလုာ်အဂၤတဖၣ်အကျါန့ၣ်လီၤ.",
			"9": "<sup>9</sup> ဘၣ်ဆၣ်ဒီးသုမ့ၢ်ဃၣ်ကဒါက့ၤသုသးဆူယအိၣ်ဒီးမၤတၢ်လၢယမၤ လိာ်တ့ၢ်လံသုန့ၣ်, သုမ့ၢ်လီၤပြံလီၤပြါဆူဟီၣ်ခိၣ်အက တၢၢ်ဒၣ်လဲာ်ယကဟဲက့ၤစိာ်ကဒါက့ၤသုဆူတၢ်လီၢ်လၢယဃုထၢအီၤ လၢယကဘၣ်တၢ်ဘူၣ်ထီၣ်ဘါထီၣ်ယၤအဂီၢ်န့ၣ်လီၤ.",
			"10": "<sup>10</sup> ယွၤဧၢ, ပှၤသ့ၣ်တဖၣ်အံၤမ့ၢ်ဝဲနခ့နပှၤဒီးနပှၤကလုာ်ဒၣ်နဲန့ၣ် လီၤ. နမၤပူၤဖျဲးအဝဲသ့ၣ်လၢနစိဒိၣ်ကမီၤထီဒီးနဂံၢ်နဘါန့ၣ်လီၤ.",
			"11": "<sup>11</sup> ဒီးခဲကနံၣ်အံၤဒိကနၣ်လၢ်ယတၢ်ထုကဖၣ်ဒီးကယဲၢ်နခ့နပှၤခဲလၢာ် လၢအသးအိၣ်ပာ်ထီၣ်ထီနၤအတၢ်ထုကဖၣ်န့ၣ်တက့ၢ်. တနံၤအံၤဟ့ၣ်လၢ်ယၤတၢ်မၤနၢၤဒီးမၢစီၤပၤသးကညီၤယၤတက့ၢ်. ဒီးလၢမုၢ်နံၤတဖၣ်အံၤန့ၣ်ယမ့ၢ်ပှၤစိာ်စီၤပၤဖးဒိၣ်အလီခီအီတၢ်န့ၣ်လီၤ."
		},
		"2": {
			"1": "<sup>1</sup> ဒီးလၢစီၤပၤဖးဒိၣ်အၢ်တၤၡါၡတၤအနံၣ်ပှဲၤထီၣ်ခံဆံနံၣ် တနံၣ်လါနံစၣ်အပူၤ, မုၢ်တနံၤဖဲစီၤပၤအီၣ်တၢ်အကတီၢ်န့ၣ်ယဟဲစိာ်န့ၢ်အီၤစပံးထံလီၤ. အဝဲတထံၣ်ဝဲယမဲာ်လီၤသပှၢ်တ့ၢ်ဒ်သိးအံၤနီတဘျီဘၣ်.",
			"2": "<sup>2</sup> ဒီးအဝဲသံကွၢ်ယၤ “နမဲာ်လီၤသပှၢ်မ့ၢ်အဘၣ်မနုၤလဲၣ်. နတဆူးတဆါဘၣ်. ဒီးကမ့ၢ်ဒၣ်နတသးဖှံအဃိန့ၣ်လီၤ.” ဒီးယပျံၤတၢ်ဒိၣ်ဒိၣ်ကလဲာ်လီၤ.",
			"3": "<sup>3</sup> ဒီးယစံးဆၢစီၤပၤ, “မ်ယစီၤပၤဖးဒိၣ်မူဝဲလီၤထူလီၤယိာ်တက့ၢ်. ဝ့ၢ်တဖျၢၣ်လၢယမိၢ်ပၢ်ဖံဖုလၢပျၢၤတဖၣ်ဘၣ်တၢ်ခူၣ်လီၤတ့ၢ်အီၤ အံၤအိၣ်လၢတၢ်ဟးဂူာ်ဟးဂီၤအပူၤဒီးအပဲတရီတဖၣ်ဘၣ်တၢ်မၤဟး ဂီၤကွံာ်အီၤလၢမ့ၣ်အူန့ၣ်, ယမဲာ်တလီၤသပှၢ်ဘၣ်န့ၣ်ယအိၣ်ကသ့ဒ်လဲၣ်.”",
			"4": "<sup>4</sup> ဒီးစီၤပၤဖးဒိၣ်သံကွၢ်ယၤ “နသးလီတၢ်မနုၤလဲၣ်.” ယဘါထုကဖၣ်တၢ်ဆူကစၢ်ယွၤလၢအအိၣ်လၢမူခိၣ်လီၤ.",
			"5": "<sup>5</sup> ဒီးယစံးဘၣ်စီၤပၤဖးဒိၣ် “မ့ၢ်ဘၣ်စီၤပၤဖးဒိၣ်အသး, ဒီးသးအိၣ်ဟ့ၣ်တၢ်လၢယဃ့န့ၣ်, ပျဲယလဲၤဆူကီၢ်ယူဒၤ, ဆူဝ့ၢ်လၢယမိၢ်ပၢ်ဖံဖုလၢပျၢၤတဖၣ်ဘၣ်တၢ်ခူၣ်လီၤအီၤဒ်သိး ယသူၣ်ထီၣ်ကဒါက့ၤအီၤကသ့အဂီၢ်တက့ၢ်.”",
			"6": "<sup>6</sup> ဒီးစီၤပၤဖးဒိၣ်ဃုာ်ဒီးနီၢ်ပၤမုၣ်လၢအဆ့ၣ်နီၤလၢအကပၤဘၣ် အသးလီၤ. ဒီးသံကွၢ်ယၤ, “နကလဲၤအခါဖဲလဲၣ်.” ဒီးယသ့ၣ်ဆၢဖးကတီၢ်လၢအဂီၢ်လီၤ.",
			"7": "<sup>7</sup> ဒီးယဃ့လၢကဟ့ၣ်ယၤလံာ်ပရၢတဖၣ်ဆူထံကျိဖရၤသးအမုၢ်နုာ်လီၢ် ကဝီၤအပဒိၣ်ဖးဒိၣ်တဖၣ်အအိၣ်ဒီးတဲဘၣ်အဝဲသ့ၣ်လၢကပျဲယလဲၤတၢ် လၢကီၢ်ယူဒၤအပူၤန့ၣ်လီၤ.",
			"8": "<sup>8</sup> ဒီးယဃ့စ့ၢ်ကီးစီၤပၤလၢကကွဲးန့ၢ်ယၤလံာ်ပရၢတဘ့ၣ်ဆူပှၤ ပၢၤစီၤပၤအသ့ၣ်ပှၢ်စီၤအၤစာ်အအိၣ်ဒီးမၢအီၤလၢအကဟ့ၣ်ယၤသ့ၣ် လၢယွၤအတၢ်လုၢ်ဟံၣ်အဃၢၤတိာ်လၢအဒီသဒၢအီၤအကျဲစၢၤတဖၣ်အထူၣ် အဂီၢ်, ဒီးလၢဝ့ၢ်အခိၣ်ဒူအဂီၢ်ဒီးလၢဟံၣ်လၢယကအိၣ်အဂီၢ်န့ၣ်လီၤ. ဒီးစီၤပၤဟ့ၣ်ယၤကယဲၢ်တၢ်လၢယဃ့ယဲခဲလၢာ်မ့ၢ်လၢကစၢ်ယွၤ အိၣ်ဒီးယၤအဃိန့ၣ်လီၤ.",
			"9": "<sup>9</sup> ဒီးစီၤပၤဖးဒိၣ်ဆှၢလီၤပှၤသုးဖိအခိၣ်တနီၤဒီးပှၤကသ့ၣ် သုးဖိတနီၤဃုာ်ဒီးယၤဒီးယလဲၤဆူဖရၤသးအမုၢ်နုာ်န့ၣ်လီၤ. ဒီးယဟ့ၣ်လီၤစီၤပၤအလံာ်တဖၣ်ဆူပဒိၣ်တဖၣ်အအိၣ်လီၤ.",
			"10": "<sup>10</sup> ဒီးတုၤပှၤဃိရၣ်ဖိစီၤစၤနဘၤလး, ပှၤဧၣ်မိၣ်ဖိအပဒိၣ်စီၤ တိၤဘံယၤနၢ်ဟူဝဲဒၣ်လၢပှၤတဂၤဟဲဝဲဒၣ်လၢပှၤအံၣ်စရ့လးဖိ အတၢ်ဂ့ၤအဂီၢ်န့ၣ်အဝဲသ့ၣ်အသူၣ်ဒိၣ်အသးဖျိးဒိၣ်မးန့ၣ်လီၤ.",
			"11": "<sup>11</sup> ဒီးယလဲၤဆူဝ့ၢ်ယရူၤၡလ့ၣ်ဒီးယအိၣ်ဖဲန့ၣ်သၢနံၤလီၤ.",
			"12": "<sup>12</sup> ယတတဲပှၤနီတဂၤလၢတၢ်လၢကစၢ်ယွၤဟ့ၣ်ဂံၢ်ဟ့ၣ်ဘါ ယၤလၢယကမၤတၢ်လၢဝ့ၢ်ယရူၤၡလ့ၣ်အဂီၢ်န့ၣ်ဘၣ်. ဒီးလၢမုၢ်နၤဖးဖီမုၢ်အကတီၢ်န့ၣ်ယဂဲၤဆၢထၢၣ်ဒီးဟးထီၣ်ဆူ တၢ်ချၢဃုာ်ဒီးယတံၤသကိးတနီၤန့ၣ်လီၤ. ဒီးမ့တမ့ၢ်ဘၣ်လၢကသ့ၣ်ယီၤတဒုလၢယဒိးအီၤဘၣ်န့ၣ်ဆၣ်ဖိ ကီၢ်ဖိအဂုၤအဂၤတအိၣ်ဒီးယၤဘၣ်.",
			"13": "<sup>13</sup> ဒီးယဟးထီၣ်လၢမုၢ်နၤလၢကစၢၢ်ကဆူးအပဲတရီလၢမုၢ်နုာ်ဆူ ကလံၤထံးပယိၤအထံထီၣ်ပၢၢ်ဒီးဆူတၢ်အ့ၣ်အပဲတရီန့ၣ်လီၤ. ဒီးဖဲယလဲၤတၢ်အကတီၢ်န့ၣ်ယကွၢ်ဝ့ၢ်အခိၣ်ဒူလၢအလီၤပှီၢ်သ့ၣ် တဖၣ်ဒီးဝ့ၢ်အပဲတရီတဖၣ်လၢအဘၣ်တၢ်ဆူးထီၣ်ကွံာ် အီၤလၢမ့ၣ်အူန့ၣ်လီၤ.",
			"14": "<sup>14</sup> ဒီးယအိၣ်လၢဝ့ၢ်အမုၢ်ထီၣ်တကပၤ, ဒီးယလဲၤဆူကလံၤစိးဆူ ထံထီၣ်ပၢၤအပဲတရီဒီးစီၤပၤအနိၣ်န့ၣ်လီၤ. ကသ့ၣ်ယီၤလၢယဒိးအီၤတဒုန့ၣ်ကလဲၤတၢ်ဆူညါအဂီၢ်ကျဲ တအိၣ်ဘၣ်.",
			"15": "<sup>15</sup> ဒီးယလဲၤထီၣ်လၢမုၢ်နၤဆူကစၢၢ်ကဆူးဒီးကွၢ်ဝ့ၢ်အခိၣ်ဒူန့ၣ် လီၤ. ဒီးယဃၣ်ကဒါက့ၤ, ဒီးဟဲက့ၤနုာ်လၢကစၢၢ်ကဆူးအပဲတရီ ဒီးဟဲက့ၤကဒါက့ၤန့ၣ်လီၤ.",
			"16": "<sup>16</sup> ဒီးပဒိၣ်တဖၣ်တသ့ၣ်ညါယလဲၤဖဲန့ၣ်မ့ၢ်ဂ့ၤယမၤတၢ်မနုၤလဲၣ်မ့ၢ် ဂ့ၤန့ၣ်ဘၣ်. ဒီးပှၤယူဒၤဖိဂ့ၤ, ပှၤလုၢ်တၢ်အခိၣ်ဂ့ၤ, ပှၤတူၢ်ဒိၣ်ကီၤဒိၣ်ဂ့ၤ, ပဒိၣ်ပပှၢ်ဂ့ၤဒီးပှၤအိၣ်လီၤတဲာ်လၢကမၤတၢ်သ့ၣ်တဖၣ်ဂ့ၤ ယတတဲဘၣ်အဝဲသ့ၣ်တၢ်နီတမံၤဘၣ်.",
			"17": "<sup>17</sup> တုၤနုၤတစုယစံးဘၣ်အဝဲသ့ၣ် “သုထံၣ်တၢ်ကိၢ်တၢ်ဂီၤလၢပအိၣ်လၢ အပူၤလီၤ. အဂ့ၢ်ဒ်အံၤ, ဝ့ၢ်ယရူၤၡလ့ၣ်ဟးဂီၤလံ. ဒီးအပဲတရီတဖၣ်ဘၣ်တၢ်ဆူးထီၣ်ကွံာ်အီၤလၢမ့ၣ်အူလံ. ဟဲဘှီထီၣ်ကဒါက့ၤဝ့ၢ်ယရူၤၡလ့ၣ်အခိၣ်ဒူဒ်သိးပသုတကဲ လၢၤတၢ်ဒုၣ်ဒွဲၣ်အလီၢ်တဂ့ၤန့ၣ်တက့ၢ်.”",
			"18": "<sup>18</sup> ဒီးယတဲဘၣ်အဝဲသ့ၣ်လၢကစၢ်ယွၤအိၣ်ဒီးယၤဒီးမၤစၢၤယၤဒ် လဲၣ်, ဒီးစီၤပၤတဲယၤဒ်လဲၣ်န့ၣ်လီၤ. ဒီးအဝဲသ့ၣ်စံးဆၢဝဲ, “မ်ပကဘှီထီၣ်ကဒါက့ၤသကိးတၢ်တ က့ၢ်.” ဒီးအဝဲသ့ၣ်အိၣ်ကတဲာ်ကတီၤအသးလၢကမၤတၢ်န့ၣ်လီၤ.",
			"19": "<sup>19</sup> ဒီးတုၤစီၤစၤနဘၤလး, စီၤတိၤဘံယၤဒီးပှၤဧ့ရ့းဖိစီၤ က့ၤၡ့ၣ်နၢ်ဟူဝဲတၢ်လၢပသုးကျဲၤလၢပကမၤအီၤန့ၣ်အဝဲသ့ၣ်နံၤ ဘၣ်ပှၤဒီးစံးဝဲ, “တၢ်လၢသုကမၤန့ၣ်သုဆိကမိၣ်လၢအမ့ၢ်တၢ်မနုၤလဲၣ်. မ့ၢ်သုကပူထီၣ်ထီဒါစီၤပၤဖးဒိၣ်န့ၣ်ဧါ.”",
			"20": "<sup>20</sup> ဒီးယစံးဆၢတၢ်ဒီးစံးဘၣ်အီၤ “ကစၢ်ယွၤလၢမူခိၣ်ကဟ့ၣ်ပှၤတၢ် မၤနၢၤန့ၣ်လီၤ. ပမ့ၢ်အခ့အပှၤဒီးပကဘှီထီၣ်တၢ်လီၤ. မ့မ့ၢ်သုဝဲဒၣ်န့ၣ်သုတအိၣ်ဒီးတၢ်န့ၢ်သါမ့ၢ်ဂ့ၤ, တၢ်ခွဲးတၢ်ယာ်လၢတၢ်ကသ့ၣ်နီၣ်ထီၣ်သုမ့ၢ်ဂ့ၤလၢဝ့ၢ်ယရူၤၡလ့ၣ် အပူၤန့ၣ်ဘၣ်.”"
		},
		"3": {
			"1": "<sup>1</sup> ဒီးအအံၤမ့ၢ်ဝဲဝ့ၢ်အခိၣ်ဒူဘၣ်တၢ်ဘှီထီၣ်က့ၤအီၤဒ်လဲၣ်အဂ့ၢ် န့ၣ်လီၤ. ပှၤလုၢ်တၢ်အခိၣ်အဒိၣ်ကတၢၢ်စီၤအ့လယၤၡံာ်ဒီးပှၤမၤသကိးတၢ် ဒီးအီၤပှၤလုၢ်တၢ်အခိၣ်တဖၣ်ဘှီထီၣ်ကဒါက့ၤပဲတရီသိဒီးပာ် စီဆှံဝဲ, ဒီးပာ်ဝဲပဲတရီလၢအလီၢ်ဒၣ်ဝဲန့ၣ်လီၤ. အဝဲသ့ၣ်ပာ်စီဆှံတ့ၢ်တၢ်ဒူၣ်စးထီၣ်ဆူတၢးထီမ့ၤအၤဒီးတုၤ လၢတၢးထီဃနၤန့လးန့ၣ်လီၤ.",
			"2": "<sup>2</sup> ဒီးပှၤဝ့ၢ်ယရံၤဃိတဖၣ်ဘှီထီၣ်ဝဲလၢခံတပတီၢ်ဒီးလၢအဝဲသ့ၣ် အလီၢ်ခံန့ၣ် စီၤအံၤမရံအဖိခွါစီၤစးကူၢ်ဘှီထီၣ်ဝဲလၢခံတပတီၢ်န့ၣ်လီၤ.",
			"3": "<sup>3</sup> ဒီးစီၤဟးစနုၤအၤအဒူၣ်ထၢတဖၣ်ဘှီထီၣ်ဝဲပဲတရီညၣ်န့ၣ်လီၤ. အဝဲသ့ၣ်ပာ်လီၤကျိၤဒီးမၤထီၣ်တြဲၤလၢအလီၢ်ဒၣ်ဝဲ, ဒီးမၤဝဲနီၣ်ဝံာ်စဲတဖၣ်ဒီးနီၣ်ဘိတဖၣ်လၢကကးတံၢ်တြဲၤအဂီၢ် န့ၣ်လီၤ.",
			"4": "<sup>4</sup> ဒီးစီၤမရ့မိးလၢအမ့ၢ်စီၤအူၤရံယၤအဖိခွါစီၤကိစးအလံၤ ဘှီထီၣ်ဝဲလၢခံတပတီၢ်န့ၣ်လီၤ. ဒီးစီၤမၡူလၣ်လၢအမ့ၢ်စီၤဘရ့ကံယၤအဖိခွါ, စီၤမၡ့ဘ့လးအလံၤဘှီထီၣ်ဝဲလၢခံတပတီၢ်န့ၣ်လီၤ. ဒီးစီၤဘနါအဖိခွါစီၤစၤဒိးဘှီထီၣ်ဝဲလၢခံတပတီၢ်န့ၣ်လီၤ.",
			"5": "<sup>5</sup> ဒီးပှၤတကိၤဖိဘှီဝဲလၢခံတပတီၢ်ဘၣ်ဆၣ်ပှၤကဲခိၣ်ကဲနၢ်တဖၣ် လၢဝ့ၢ်ပူၤဂ့ၢ်လိာ်ဝဲလၢအဝဲသ့ၣ်ကမၤတၢ်လၢအစုလၢအဘၣ် တၢ်မၢအီၤလၢပှၤကွၢ်ထွဲတၢ်ဖံးတၢ်မၤသ့ၣ်တဖၣ်န့ၣ်လီၤ.",
			"6": "<sup>6</sup> ဒီးစီၤပၤစ့ၤအဖိခွါစီၤယဟိယဒါဒီးစီၤဘစိဒယၤအဖိခွါ စီၤမၡူလၣ်ဘှီက့ၤဝဲပဲတရီလီၢ်လံၤန့ၣ်လီၤ. ဒီးပာ်လီၤဝဲကျိၤတဖၣ်ဒီးပဲတရီ တဖၣ်လၢအလီၢ်ဒၣ်ဝဲ, ဒီးမၤဝဲတြဲၤအနီၣ်ဝံာ်စဲတဖၣ်ဒီးအနီၣ်ဘိတဖၣ်လၢတၢ် ကကးတံၢ်တြဲၤအဂီၢ်န့ၣ်လီၤ.",
			"7": "<sup>7</sup> ဒီးပှၤကံးဘိၣ်ဖိစီၤမလၤတယၤ, ပှၤမ့ၤရိနိၤသးဖိစီၤယၤ ဒိၣ်, ပှၤကံးဘိၣ်ဒီးပှၤမံးစပၤဖိသ့ၣ်တဖၣ်မၤဝဲလၢခံတပတီၢ်တုၤ လီၤလၢဖရၤသးအမုၢ်နုာ်အပဒိၣ်ဖးဒိၣ်အိၣ်ဆိးအလီၢ်န့ၣ်လီၤ.",
			"8": "<sup>8</sup> ဒီးစီၤဃၤရဟယၤအဖိခွါစီၤဧူးစံၤအ့လးလၢအမ့ၢ်ပှၤပိာ်ထူ တဂၤမၤဝဲလၢခံတပတီၢ်န့ၣ်လီၤ. ဒီးစီၤဃနၤနယၤလၢအမ့ၢ်ပှၤမၤသိနၢမူတဂၤဘှီဝဲလၢခံ တပတီၢ်တုၤလီၤလၢဝ့ၢ်ခိၣ်ဒူဖးလဲၢ်န့ၣ်လီၤ.",
			"9": "<sup>9</sup> ဒီးစီၤဃူၢ်အဖိခွါစီၤရဖါယၤလၢအမ့ၢ်ပှၤပၢၤဝ့ၢ်ယရူၤၡလ့ၣ် ကီၢ်ဆၣ်တဝာ်ဘှီဝဲလၢခံတပတီၢ်န့ၣ်လီၤ.",
			"10": "<sup>10</sup> ဒီးစီၤဃရူမာ်အဖိခွါစီၤယဒံၤယၤဘှီဝဲလၢခံတပတီၢ်လၢ အအိၣ်ဘူးဒီးအဟံၣ်န့ၣ်လီၤ. ဒီးစီၤဃၡၤဘံယၤအဖိခွါစီၤဃးတူၣ်ဘှီထီၣ်ဝဲလၢခံတပတီၢ် န့ၣ်လီၤ.",
			"11": "<sup>11</sup> ဒီးစီၤဃၤရံၣ်အဖိခွါစီၤမၤလကံယၤ, စီၤပၤဃးမိၤအးအဖိ ခွါစီၤဃၤရူာ်ဘှီဝဲလၢခံတပတီၢ်ဒီးဖၣ်ကပူၤအပျိာ်ဖးထီ တဖၣ်န့ၣ်လီၤ.",
			"12": "<sup>12</sup> ဒီးစီၤဟးလိဃ့ၣ်အဖိခွါစီၤၡၤလူၣ်လၢအမ့ၢ်ပှၤပၢၤဝ့ၢ်ယရူၤ ၡလ့ၣ်ကီၢ်ဆၣ်အတဝာ်ဘှီဝဲလၢခံတပတီၢ်န့ၣ်လီၤ. (အဖိမုၣ်တဖၣ်မၤစၢၤအီၤလၢတၢ်ဘှီထီၣ်န့ၣ်လီၤ.)",
			"13": "<sup>13</sup> ဒီးစီၤဃၤနူၣ်ဒီးပှၤအိၣ်ဝဲဆိးဝဲလၢစါနိၤတဖၣ်ဘှီဝဲပဲ တရီကစၢၢ်ကဆူးန့ၣ်လီၤ. ဒီးမၤထီၣ်အတြဲၤ, အနီၣ်ဝံာ်စဲ, အနီၣ်ဘိဒီးဘှီက့ၤဝဲဝ့ၢ်ခိၣ်ဒူအပျၢ်တကထိပၢၢ်လၢပဲတရီတၢ် အ့ၣ်န့ၣ်လီၤ.",
			"14": "<sup>14</sup> ဒီးစီၤရ့ကးအဖိခွါစီၤမၤလကံယၤလၢအမ့ၢ်ပှၤပၢၤဘ့ၤသဟး ကၤရ့ၣ်အကီၢ်ဆၣ်ဘှီက့ၤဝဲပဲတရီတၢ်အ့ၣ်န့ၣ်လီၤ. အဝဲပာ်က့ၤဝဲပဲတရီလၢအလီၢ်ဒၣ်ဝဲ, ပဲတရီအနီၣ်ဝံာ်စဲတဖၣ် ဒီးအနီၣ်ဘိတဖၣ်လၢတၢ်ကးတံၢ်တြဲၤအဂီၢ်န့ၣ်လီၤ.",
			"15": "<sup>15</sup> ဒီးစီၤကိးလဃိစ့ၤအဖိခွါစီၤၡၤလူၣ်လၢအမ့ၢ်ပှၤပၢၤမံး စပၤကီၢ်ဆၣ်ဘှီက့ၤဝဲပဲတရီထံထီၣ်ပၢၢ်န့ၣ်လီၤ. အဝဲမၤထီၣ်တၢ်ခိၣ်ဒုးလၢပဲတြီအကျဲအဂီၢ်ဒီးပာ်ဝဲတြဲၤ တဖၣ်, အနီၣ်ဝံာ်စဲတဖၣ်ဒီးအနီၣ်ဘိတဖၣ်လၢအလီၢ်ဒၣ်ဝဲန့ၣ်လီၤ. ဒီးဖဲနိၣ်ၡံလိၤန့ၣ်ဘှီထီၣ်ဝဲတၢ်ဒူၣ်လၢစီၤပၤအတၤသၣ် လီၢ်အဃၢၤတုၤလီၤလၢဃီလၢအလဲၤလီၤဆူစီၤဒၤဝံးအဝ့ၢ်ပူၤ န့ၣ်လီၤ.",
			"16": "<sup>16</sup> ဒီးစီၤဧၤစဘူးအဖိခွါစီၤနဃ့မယၤလၢအမ့ၢ်ပှၤပၢၤဘ့ၤသစူၢ် ကီၢ်ဆၣ်တဝာ်န့ၣ်, ဘှီက့ၤဝဲလၢခံတပတီၢ်တုၤလီၤလၢစီၤဒၤဝံးအသွၣ်ခိၣ်, ကမါဒီးပှၤသုးဖိအိၣ်ဟံၣ်တဖၣ်န့ၣ်လီၤ.",
			"17": "<sup>17</sup> ဒီးပှၤလ့ၤဝံဖိတဖၣ်အံၤမ့ၢ်ပှၤလၢအဘှီထီၣ်ကဒါက့ၤဝ့ၢ်ခိၣ် ဒူတနီၤန့ၣ်လီၤ. စီၤဘၤနံအဖိခွါစီၤရဃူၣ်ဘှီထီၣ်ဝဲလၢခံတပတီၢ်န့ၣ်လီၤ. စီၤဃၡၤဘယၤလၢအမ့ၢ်ပှၤပၢၤကီၢ်ဆၣ်ကံလၤတဝာ်ဘှီဝဲလၢခံ တပတီၢ်လၢအကီၢ်ဆၣ်အခၢၣ်စးန့ၣ်လီၤ.",
			"18": "<sup>18</sup> ဒီးစီၤဃ့နါဒးအဖိခွါစီၤဘၤဝဲၤလၢအမ့ၢ်ကီၢ်ဆၣ်ကံလၤ အတဝာ်အပဒိၣ်ဘှီဝဲလၢခံတပတီၢ်လီၤ.",
			"19": "<sup>19</sup> ဒီးစီၤယ့ၤၡူအဖိခွါစီၤဧ့စ့ၢ်လၢအမ့ၢ်မံးစပၤအပဒိၣ်ဖး ဒိၣ်ဘှီဝဲလၢခံတပတီၢ်အိၣ်သဃဲၤဒီးတၢ်လဲၤထီၣ်ဆူပှၤသုးဖိ အစုကဝဲၤအဟံၣ်တုၤလီၤလၢဝ့ၢ်ခိၣ်ဒူအသနၢၣ်န့ၣ်လီၤ.",
			"20": "<sup>20</sup> ဒီးစီၤစးဘဲအဖိခွါစီၤဘၤရူးဘှီဝဲအဂၤတပတီၢ်တုၤလီၤလၢ ပှၤလုၢ်တၢ်အခိၣ်အဒိၣ်ကတၢၢ်စီၤအ့လယၤၡံာ်အဟံၣ်အကျဲ စၢၤန့ၣ်လီၤ.",
			"21": "<sup>21</sup> ဒီးစီၤဧူၤရံယၤအဖိခွါ, စီၤကိစးအလံၤစီၤမရ့မိးဘှီ က့ၤဝဲလၢခံတပတီၢ်တုၤလီၤလၢစီၤအ့လယၤၡံာ်အဟံၣ်ကတၢၢ်န့ၣ် လီၤ.",
			"22": "<sup>22</sup> ဒီးပှၤလုၢ်တၢ်အခိၣ်တဖၣ်အံၤမ့ၢ်ပှၤလၢအဘှီထီၣ်ကဒါက့ၤဝ့ၢ် ခိၣ်ဒူတနီၤန့ၣ်လီၤ. ပှၤလုၢ်တၢ်အခိၣ်တဖၣ်လၢယရူၤၡလ့ၣ်အကပိာ်ကပၤဘှီထီၣ်ဝဲ ဝ့ၢ်ခိၣ်ဒူအဂၤတတီၤန့ၣ်လီၤ.",
			"23": "<sup>23</sup> ဒီးစီၤဘံၣ်ယၤမံၣ်စီးစီၤဃၤၡူာ်ဘှီထီၣ်ဝဲဝ့ၢ်ခိၣ်ဒူလၢ ခံတပတီၢ်လၢအအိၣ်လၢအဝဲသ့ၣ်အဟံၣ်မဲာ်ညါန့ၣ်လီၤ. ဒီးစီၤဧနၤနယၤအလံၤ, စီၤမၤစ့ယၤအဖိခွါစီၤဧစၤရယၤဘှီ ဝဲလၢခံတပတီၢ်လၢအအိၣ်လၢအဟံၣ်မဲာ်ညါန့ၣ်လီၤ.",
			"24": "<sup>24</sup> ဒီးစီၤဃ့နါဒးအဖိခွါစီၤဘံနူၤဘှီဝဲလၢခံတပတီၢ်စး ထီၣ်လၢစီၤဧစၤရယၤအဟံၣ်တုၤလီၤလၢဝ့ၢ်ခိၣ်ဒူသနၢၣ်န့ၣ်လီၤ.",
			"25": "<sup>25</sup> ဒီးစီၤဧူၤစံအဖိခွါစီၤပလါလးဘှီဝဲလၢခံတပတီၢ်စးထီၣ် လၢဝ့ၢ်ခိၣ်ဒူအသနၢၣ်ဒီးနီလၢထးခီတတီၤအပျိာ်ဖးထီဘူးဒီး ပှၤခိးတၢ်အဂၢၤန့ၣ်လီၤ. ဒီးစီၤပၤရိာ်အဖိခွါစီၤပဒါယၤဘှီထီၣ်ဝဲလၢခံတပတီၢ်ဆူ မုၢ်ထီၣ်ဘူးဒီးပဲတရီထံဒီးပျိာ်ဖးထီလၢအဒီဒၣ်တၢ်လုၢ် ဟံၣ်န့ၣ်လီၤ.",
			"26": "<sup>26</sup> (ဒီးတၢ်လီၢ်အံၤဘူးဒီးဝ့ၢ်လၢအဘၣ်တၢ်ကိးအီၤလၢဧိၤဖ့လး ဖဲပှၤမၤတၢ်လၢတၢ်လုၢ်ဟံၣ်တဖၣ်အိၣ်ဝဲဆိးဝဲအလီၢ်န့ၣ်လီၤ.)",
			"27": "<sup>27</sup> ဒီးပှၤတကိၤဖိဘှီဝဲလၢခံတပတီၢ်ဒီးအအံၤမ့ၢ်အတၢ်ဘှီထီၣ် ခံခါတခါစးထီၣ်လၢပျိာ်ထီပၢၤဃးယွၤအတၢ်လုၢ်ဟံၣ်တုၤလီၤ လၢဝ့ၢ်ခိၣ်ဒူအိၣ်ဘူးဒီးဧိၤဖ့လးန့ၣ်လီၤ.",
			"28": "<sup>28</sup> ဒီးပှၤလုၢ်တၢ်အခိၣ်တဖၣ်ဘှီထီၣ်ဝဲလၢခံတပတီၢ်, လၢကလံၤစိးကသ့ၣ်အပဲတရီ, တဂၤလၢအဟံၣ်ဒၣ်ဝဲအမဲာ်ညါစုာ်စုာ် န့ၣ်လီၤ.",
			"29": "<sup>29</sup> ဒီးစီၤအံးမ့ၢ်အဖိခွါစီၤစၤဒိးဘှီထီၣ်ဝဲလၢခံတပတီၢ် သဃဲၤဒီးအဟံၣ်ဒၣ်ဝဲန့ၣ်လီၤ. ဒီးစီၤၡကါနယၤအဖိခွါစီၤၡမါယၤလၢအမ့ၢ်ပှၤပၢၤပဲတရီလၢ မုၢ်ထီၣ်ဘှီထီၣ်ဝဲလၢခံတပတီၢ်န့ၣ်လီၤ.",
			"30": "<sup>30</sup> ဒီးစီၤၡလ့မယၤအဖိခွါစီၤဃနၤနယၤ, စီၤစၤလာ်အဖိခွါဃု ဂၤတဂၤလၢအမ့ၢ်စီၤဃၤနူၣ်ဘှီဝဲလၢခံတပတီၢ်, ဒီးမ့ၢ်ခံပတီၢ်တပတီၢ်လၢအဝဲသ့ၣ်အဂီၢ်န့ၣ်လီၤ. ဒီးစီၤဘရ့ကံယၤအဖိခွါစီၤမၡူလၣ်ဘှီဝဲလၢခံတပတီၢ်အိၣ် သဃဲၤဒီးအဟံၣ်န့ၣ်လီၤ.",
			"31": "<sup>31</sup> ဒီးပှၤပိာ်ထူစီၤမၤလကံယၤဘှီဝဲလၢခံပတပတီၢ်တုၤလီၤလၢ တၢ်သူၣ်ထီၣ်လၢအဘၣ်တၢ်သူအီၤလၢပှၤမၤတၢ်လၢတၢ်လုၢ်ဟံၣ်ဒီးပှၤ ကၤတၢ်ဖိတဖၣ်လၢအစးထီၣ်အသးလၢပဲတရီမံးဖကး, အိၣ်ဘူးဒီးဒၢးလၢအအိၣ်ဝဲလၢမုၢ်ထီၣ်ကလံၤစိးအသနၢၣ်အဝ့ၢ် ခိၣ်ဒူအဖီခိၣ်န့ၣ်လီၤ.",
			"32": "<sup>32</sup> ဒီးပှၤပိာ်ထူဖိတဖၣ်ဒီးပှၤကၤတၢ်ဖိတဖၣ်ဘှီထီၣ်ဝဲအပတီၢ်လၢ ခံကတၢၢ်တပတီၢ်စးထီၣ်လၢတၢ်လီၢ်လၢတၢ်အသနၢၣ်ဒီးတုၤဝဲဆူပဲတရီ သိန့ၣ်လီၤ."
		},
		"4": {
			"1": "<sup>1</sup> ဒီးတုၤစီၤစၤနဘၤလးနၢ်ဟူဝဲဒၣ်လၢပဝဲပှၤယူဒၤဖိတဖၣ်ပစး ထီၣ်ဘှီကဒါက့ၤဝ့ၢ်ခိၣ်ဒူန့ၣ်အသးထီၣ်ဝဲဒီးစးထီၣ်နံၤဘၣ် ဖၣ်လဲပှၤန့ၣ်လီၤ.",
			"2": "<sup>2</sup> ဒီးလၢအတံၤသကိးသ့ၣ်တဖၣ်, ဒီးၡၤမရံအပှၤသုးဖိသ့ၣ်တဖၣ် အမဲာ်ညါန့ၣ်စံးဝဲ, “ပှၤယူဒၤဖိလၢအတဂိာ်တသီၣ်တၢ်သ့ၣ်တဖၣ်အံၤမ့ၢ်အဆိကမိၣ်ဝဲ လၢအမၤတၢ်မနူၤန့ၣ်လဲၣ်. မ့ၢ်အဝဲသ့ၣ်အဲၣ်ဒိးသူၣ်ထီၣ်ကဒါက့ၤဝ့ၢ်န့ၣ်ဧါ. မ့ၢ်အဆိကမိၣ်ဝဲဒၣ်လၢခီဖျိအတၢ်လုၢ်ထီၣ်ပာ်ထီၣ်တၢ်န့ၣ်မၤတၢ် လၢတနံၤဃီအတီၢ်ပူၤကဝံၤန့ၣ်ဧါ. မ့ၢ်အမၤကဲထီၣ်လၢၢ်လၢတၢ်တဂိာ်တသီၣ်လၢမ့ၣ်အူအီၣ်အီၤအကျါ န့ၣ်ကသ့စ့ၢ်ကီးဧါ.”",
			"3": "<sup>3</sup> ဒီးပှၤဧၣ်မိၣ်ဖိစီၤတိၤဘံယၤဆၢထၢၣ်ဖဲန့ၣ်လၢအကပၤဒီးစံး ဝဲဒၣ် “ဝ့ၢ်ခိၣ်ဒူလၢအမၤဝဲန့ၣ်မ့ၢ်မနုၤလဲၣ်. ထွံၣ်ဟီၣ်ခိၣ်တဒုဒၣ်လဲာ်မၤလီၤပှီၢ်ကွံာ်သ့ဝဲဒၣ်န့ၣ်လီၤ.”",
			"4": "<sup>4</sup> ဒီးယဘါထုကဖၣ်ယဲ “ကစၢ်ယွၤဧၢ, ကနၣ်လၢ်တက့ၢ်. အဂ့ၢ်ဒ်အံၤ, ပဘၣ်တၢ်မၤတရီတပါပှၤလီၤ. မ်အတၢ်ကတိၤဒုၣ်ဒွဲၣ်လီၤဘၣ်က့ၤလၢအခိၣ်ဒၣ်ဝဲအလိၤန့ၣ်တ က့ၢ်. မ်ကယဲၢ်တၢ်လၢအအိၣ်ဒီးအီၤဘၣ်တၢ်ဂုာ်န့ၢ်ဒီးမ်အဘၣ်တၢ်စိာ် ကွံာ်အီၤဆူပှၤဂၤအထံအကီၢ်ဒ်ပှၤဘၣ်တၢ်ဖီၣ်န့ၢ်အီၤအသိးန့ၣ်တ က့ၢ်.",
			"5": "<sup>5</sup> ပျၢ်ကွံာ်တၢ်အၢလၢအမၤဝဲဒီးသးပ့ၤနီၣ်ကွံာ်အတၢ်ဒဲးဘးတဖၣ် န့ၣ်တဂ့ၤ. အဂ့ၢ်ဒ်အံၤ, အဝဲသ့ၣ်မၤတရီတပါပဝဲလၢပမ့ၢ်ပှၤဘှီထီၣ်တၢ်တဖၣ်န့ၣ်လီၤ.”",
			"6": "<sup>6</sup> ဒီးပဘှီဝ့ၢ်ခိၣ်ဒူဒီးဝံၤဝဲတုၤအကစီၤထီၣ်အဖးဖီမ့ၢ်လၢ ပှၤဂီၢ်မုၢ်တဖၣ်အိၣ်ဒီးတၢ်သးဆူၣ်လၢကမၤတၢ်အဂီၢ်အဃိန့ၣ်လီၤ.",
			"7": "<sup>7</sup> ဒီးတုၤစီၤစၤနဘၤလး, စီၤတိၤဘံယၤ, ပှၤဧ့ရ့းဖိ, ဒီးပှၤအၤစဒိးဖိသ့ၣ်တဖၣ်နၢ်ဟူဝဲဒၣ်လၢပအိၣ်ဒီးပတၢ်မၤအတၢ် လဲၤထီၣ်လဲၤထီလၢတၢ်ဘှီထီၣ်ကဒါက့ၤဝ့ၢ်ယရူၤၡလ့ၣ်အခိၣ်ဒူ ဒီးတၢ်ဘၢၣ်ဖျိအိၣ်လၢဝ့ၢ်ခိၣ်ဒူဘၣ်တၢ်ကးတံၢ်အီၤန့ၣ်အဝဲ သ့ၣ်အသးထီၣ်ဝဲဒိၣ်ဒိၣ်ကလဲာ်န့ၣ်လီၤ.",
			"8": "<sup>8</sup> ဒီးလၢတၢ်န့ၣ်အဃိအဝဲသ့ၣ်ခဲလၢာ်ကူၣ်ဝဲဒၣ်လၢကဟဲထီဒါဝ့ၢ် ယရူၤရှလ့ၣ်ဒီးဒုးအိၣ်ထီၣ်တၢ်သဘံၣ်ဘုၣ်န့ၣ်လီၤ.",
			"9": "<sup>9</sup> ဘၣ်ဆၣ်ပဘါထုကဖၣ်ဆူကစၢ်ယွၤဒီးပာ်လီၤပှၤလၢအခိးထီဒါအဝဲ သ့ၣ်လၢနံၤဒီးနၤန့ၣ်လီၤ.",
			"10": "<sup>10</sup> ဒီးပှၤယူဒၤဖိအိၣ်ဒီးတၢ်သးဝံၣ်လၢအသးဝံၣ်ဝဲ, “ပလီၤဘှံးလၢပတၢ်ဝံတၢ်ယိးအဃိလံဒီး ပအိၣ်ဒီးလၢၢ်အက့အခီတဖၣ်လၢပကဘၣ် စိာ်ကွံာ်အီၤလီၤ. တနံၤအံၤပသူၣ်ထီၣ်ဝ့ၢ်ခိၣ်ဒူကသ့ဒ်လဲၣ်.”",
			"11": "<sup>11</sup> ပဒုၣ်ပဒါတဖၣ်ဆိကမိၣ်ဝဲဒၣ်လၢပတထံၣ်အဝဲသ့ၣ်မ့ၢ်ဂ့ၤ, ပတသ့ၣ်ညါလၢတၢ်မၤအသးတုၤလၢအဝဲသ့ၣ်ကအိၣ်လၢပလိၤ, ဒီးမၤသံပှၤ, ဒီးမၤကတၢၢ်ကွံာ်ပတၢ်မၤမ့ၢ်ဂ့ၤန့ၣ်ဘၣ်လီၤ.",
			"12": "<sup>12</sup> ဒီးတကတီၢ်ဘၣ်တကတီၢ်ပှၤယူဒၤဖိလၢအအိၣ်လၢပဒုၣ်ပဒါတဖၣ် အကျါဟဲဟ့ၣ်ပလီၢ်ပှၤလၢပဒုၣ်ပဒါအတၢ်ကူၣ်ကျဲၤထီဒါပှၤန့ၣ်လီၤ.",
			"13": "<sup>13</sup> ဒီးလၢတၢ်န့ၣ်အဃိဝ့ၢ်ခိၣ်ဒူမ့ၢ်တဝံၤဒံးဒၣ်လဲာ်ယပာ်လီၤပှၤ ဂီၢ်မုၢ်ဒ်အဒူၣ်ထၢဒၣ်ဝဲလၢဝ့ၢ်ခိၣ်ဒူအလီၢ်ခံအိၣ်ဒီးအနး, အဘီဒီးအချံၣ်န့ၣ်လီၤ.",
			"14": "<sup>14</sup> ဒီးယထံၣ်လၢပှၤဂီၢ်မုၢ်တဖၣ်ဘၣ်ယိၣ်ဘၣ်ဘှီတၢ်န့ၣ်လီၤ. လၢတၢ်န့ၣ်အဃိယစံးဘၣ်အဝဲသ့ၣ်, အခိၣ်အနၢ်တဖၣ်ဒီးအပဒိၣ်တဖၣ်, “ပျံၤပဒုၣ်ပဒါတဂ့ၤ. သ့ၣ်နီၣ်ထီၣ်လၢယွၤန့ၣ်ဒိၣ်ဝဲဒီးလီၤပျံၤထဲလဲၣ်န့ၣ်တက့ၢ်. ဒီးဒုးတၢ်လၢသုထံဖိကီၢ်ဖိသ့ၣ်တဖၣ်, သုဖိသုလံၤသ့ၣ်တဖၣ်, သုမါတဖၣ်ဒီးသုဟံၣ်တဖၣ်အဂီၢ်န့ၣ်တက့ၢ်.”",
			"15": "<sup>15</sup> ဒီးပဒုၣ်ပဒါသ့ၣ်တဖၣ်နၢ်ဟူဝဲဒၣ်လၢပသ့ၣ်ညါတၢ်လၢအဝဲသ့ၣ် ကူၣ်ဝဲ, ဒီးအဝဲသ့ၣ်နၢ်ပၢၢ်ဝဲဒၣ်လၢကစၢ်ယွၤမၤနၢၤအဝဲသ့ၣ်အတၢ်သုး တၢ်ကျဲၤတဖၣ်လံန့ၣ်လီၤ. ဒီးပဝဲခဲလၢာ်ပက့ၤကဒါက့ၤဆူတၢ်ဘှီထီၣ်ကဒါက့ၤဝ့ၢ်ခိၣ်ဒူန့ၣ်လီၤ.",
			"16": "<sup>16</sup> ဒီးစးထီၣ်ဖဲန့ၣ်ယပှၤမၤတၢ်ဖိတဝာ်မၤတၢ်ဒီးအတဝာ်ခိးတၢ်ဒီး သိးထီၣ်စုကဝဲၤအိၣ်ဒီးဘီ, ကတီၤဒီးချံၣ်န့ၣ်လီၤ.",
			"17": "<sup>17</sup> ဒီးပခိၣ်ပနၢ်တဖၣ်မၤစၢၤပှၤဂီၢ်မုၢ်လၢအဘှီဝ့ၢ်ခိၣ်ဒူတဖၣ်လၢ လၢပှဲၤပှဲၤန့ၣ်လီၤ. ပှၤလၢအမၤတၢ်သ့ၣ်တဖၣ်ဒၣ်လဲာ်စိာ်ဝဲတၢ်ပီးတၢ်လီလၢတၢ်သူၣ် ထီၣ်ဘှီထီၣ်အဂီၢ်လၢအစုတခီဒီးအတခီန့ၣ်ဖီၣ်ဝဲစုကဝဲၤန့ၣ်လီၤ.",
			"18": "<sup>18</sup> ဒီးကယဲၢ်ပှၤလၢအမၤတၢ်သ့ၣ်တဖၣ်အနးကံာ်တူာ်အသးလၢ အကပၤစုာ်စုာ်န့ၣ်လီၤ. ဒီးပှၤလၢအအူကွဲၤလၢတၢ်ဟ့ၣ်ပလီၢ်အဂီၢ်အိၣ်ဒီးယၤန့ၣ်လီၤ.",
			"19": "<sup>19</sup> ဒီးယတဲဘၣ်ပှၤဂီၢ်မုၢ်, အပဒိၣ်တဖၣ်ဒီးအခိၣ်အနၢ်တဖၣ်, “တၢ်မၤရၤလီၤအသးဆူတၢ်လီၢ်အယံၤဒီးပလီၤဖးလိာ်ပသး တဂၤဒီးတဂၤလၢဝ့ၢ်ခိၣ်ဒူအလိၤန့ၣ်လီၤ.",
			"20": "<sup>20</sup> ဒီးသုမ့ၢ်နၢ်ဟူကွဲၤအသီၣ်န့ၣ်ဟဲပာ်ဖှိၣ်သုသးလၢယအိၣ်တ က့ၢ်. ပကစၢ်ယွၤကဒုးတၢ်လၢပဂီၢ်န့ၣ်လီၤ.”",
			"21": "<sup>21</sup> ဒီးလၢတၢ်န့ၣ်အဃိကိးမုၢ်နံၤဒဲးစးထီၣ်လၢမုၢ်ဂီၤတုၤလီၤ လၢမုၢ်ဟါဆၣ်သ့ၣ်တဖၣ်ဖျါထီၣ်ဝဲန့ၣ်, ပပှၤတဝာ်ကမၤတၢ်လၢဝ့ၢ်ခိၣ်ဒူအလိၤဒီးအဂၤတဝာ်ကခိးတၢ်အိၣ် ဒီးဘီန့ၣ်လီၤ.",
			"22": "<sup>22</sup> ဒီးလၢအကတီၢ်အံၤန့ၣ်ယတဲဘၣ်ပှၤကွၢ်ထွဲတၢ်မၤသ့ၣ်တဖၣ်လၢအဝဲ သ့ၣ်ဒီးပှၤမၤစၢၤအဝဲသ့ၣ်ကအိၣ်လၢဝ့ၢ်ယရူၤၡလ့ၣ်လၢမုၢ်နၤဒ် သိးပကကွၢ်ထွဲဝ့ၢ်လၢမုၢ်နၤဒ်ပမၤတၢ်လၢမုၢ်ဆါအဆၢကတီၢ်အသိး န့ၣ်လီၤ.",
			"23": "<sup>23</sup> ဒီးယၤမ့ၢ်ဂ့ၤ, ယတံၤသကိးသ့ၣ်တဖၣ်မ့ၢ်ဂ့ၤ, ယခ့ယပှၤတဖၣ်မ့ၢ်ဂ့ၤ, ပှၤကွၢ်ထွဲယၤမ့ၢ်ဂ့ၤလၢမုၢ်နၤအကတီၢ်ဒၣ်လဲာ်ပတဘ့ၣ်လီၤပကူ ပသိးဘၣ်. ဒီးပဝဲခဲလၢာ်ပဟံးဃာ်ပစုကဝဲၤလၢပစုပူၤန့ၣ်လီၤ."
		},
		"5": {
			"1": "<sup>1</sup> ဒီးတစိၢ်ဖိဝံၤအလီၢ်ခံပှၤအါဂၤ, ပှၤပိာ်ခွါဒီးပှၤပိာ်မုၣ် တဖၣ်စးထီၣ်ပာ်ဒ့ၣ်ပာ်ကမၣ်ပှၤယူဒၤဖိကဒဲကဒဲန့ၣ်လီၤ.",
			"2": "<sup>2</sup> ဒီးပှၤတနီၤစံးဝဲ, “ပဟံၣ်ဖိဃီဖိအါဝဲဒီးပလိၣ်ဘၣ်ဘု ဧိၤဟုဧိၤလၢပကမူဒံးအဂီၢ်န့ၣ်လီၤ.”",
			"3": "<sup>3</sup> ဒီးပှၤအဂၤတဖၣ်စံးဝဲ, “ပဘၣ်ဟ့ၣ်ကီၤတ့ၢ်လံပစံာ်ဧိၤပှဲၤ ဧိၤ, စပံးလီၢ်တဖၣ်, ဒီးဟံၣ်ဃီတဖၣ်လၢပကဒိးန့ၢ်ဘၣ်ဘုဧိၤဟုဧိၤ လၢကလၢဝဲဒ်သိးပကပူၤဖျဲးဒီးတၢ်သၣ်ဝံၤလီၤဒိန့ၣ်လီၤ.”",
			"4": "<sup>4</sup> ဒီးပှၤအဂၤစံးဒံးဝဲ, “လၢပကဟ့ၣ်စီၤပၤအတၢ်ခိတၢ်သွဲလၢ ပစံာ်ပျီတဖၣ်ဒီးပစပံးလီၢ်တဖၣ်အဂီၢ်ပဘၣ်ဃ့လိၢ်ကျိၣ်စ့န့ၣ်လီၤ.",
			"5": "<sup>5</sup> ပမ့ၢ်ပှၤတကလုာ်ဃီဒီးပဒီပုၢ်ဝဲၢ်ပှၤယူဒၤဖိသ့ၣ်တဖၣ်န့ၣ် လီၤ. မ့ၢ်ပဖိပလံၤသ့ၣ်တဖၣ်တဂ့ၤထဲသိးအဝဲသ့ၣ်န့ၣ်ဘၣ်ဧါ. ဘၣ်ဆၣ်ပဘၣ်ဒုးကဲကုၢ်ပဖိပလံၤသ့ၣ်တဖၣ်န့ၣ်လီၤ. ပဖိမုၣ်တနီၤဘၣ်တၢ်ဆါတ့ၢ်လံအီၤလၢကုၢ်အလီၢ်န့ၣ်လီၤ. မ့ၢ်လၢပစံာ်ပျီတဖၣ်ဒီးပစပံးလီၢ်သ့ၣ်တဖၣ်ဘၣ်တၢ်ဟံးထီၣ်ကွံာ် လၢပအိၣ်အဃိတၢ်မၤစၢၤပှၤတအိၣ်ဘၣ်န့ၣ်လီၤ.”",
			"6": "<sup>6</sup> ဒီးတုၤယနၢ်ဟူအဝဲသ့ၣ်အတၢ်ပာ်ဒ့ၣ်ပာ်ကမၣ်သ့ၣ်တဖၣ်န့ၣ်ဒီး ယသးဒိၣ်ထီၣ်လီၤ.",
			"7": "<sup>7</sup> ဒီးယပာ်လီၤယသးလၢယကမၤတၢ်န့ၣ်လီၤ. ယသိၣ်ဃီၣ်ပှၤခိၣ်ပှၤနၢ်တဖၣ်ဒီးပှၤကလုာ်အပဒိၣ်တဖၣ်ဒီးတဲဘၣ် အဝဲသ့ၣ်, “သုဆီၣ်ဘံၣ်ဆီၣ်ဘၢသုဒီပုၢ်ဝဲၢ်တဖၣ်န့ၣ်လီၤ.” ယကိးဖှိၣ်ပှၤဂီၢ်မုၢ်လၢတၢ်ဂ့ၢ်အံၤအဂီၢ်လီၤ.",
			"8": "<sup>8</sup> ဒီးယစံးဘၣ်အဝဲသ့ၣ် “ဖဲပမၤသ့ဝဲအသိးန့ၣ်ပပှ့ၤက့ၤလံ ပဒီပုၢ်ဝဲၢ်သ့ၣ်တဖၣ်လၢအဆါလီၤအသးဆူပှၤကလုာ်ဂၤန့ၣ်လီၤ. ဒီးခဲကနံၣ်အံၤသုမၤဆူၣ်သုဒီပုၢ်ဝဲၢ်သ့ၣ်တဖၣ်လၢကဆါလီၤ အသးလၢသုပှၤယူဒၤဖိကဒဲကဒဲန့ၣ်လီၤ.” ဒီးပှၤခိၣ်ပှၤနၢ်တဖၣ်အိၣ်ဘှီၣ်ဝဲဒီးစံးတၢ်တသ့နီတမံၤဘၣ်န့ၣ်လီၤ.",
			"9": "<sup>9</sup> တုၤနုၤတစုယစံးဘၣ်အဝဲသ့ၣ် “တၢ်လၢသုမၤန့ၣ်မ့ၢ်တၢ်လၢအကမၣ် လီၤ. သုကဘၣ်ပာ်ကဲကစၢ်ယွၤဒီးမၤတၢ်လၢအဘၣ်န့ၣ်လီၤ. ဒီးသုတဘၣ်ဟ့ၣ်ပဒုၣ်ပဒါတဖၣ်, ပှၤကလုာ်ဂၤတဖၣ်လၢတၢ်ဂ့ၢ်လၢ ကနံၤဘၣ်ဖၣ်လဲပှၤန့ၣ်ဘၣ်.",
			"10": "<sup>10</sup> ယပျဲပှၤဂီၢ်မုၢ်လိၢ်ကျိၣ်ဧိၤစ့ဧိၤဒီးဘုဧိၤဟုဧိၤလၢ ယအိၣ်ဒီးလၢယတံၤသကိးတဖၣ်ဒီးပှၤလၢအမၤတၢ်လၢယဂီၢ် တဖၣ်အအိၣ်န့ၣ်လီၤ. ဒီးခဲကနံၣ်အံၤမ်ပကစံးလၢအဝဲသ့ၣ်သုတဟ့ၣ်က့ၤပှၤလၢၤတဂ့ၤ န့ၣ်တက့ၢ်.",
			"11": "<sup>11</sup> တြုာ်ကွံာ်ကယဲၢ်ဒ့ၣ်ကမၣ်ခဲလၢာ်လၢအကဘၣ်ဟ့ၣ်သု, ကျိၣ်ဧိၤစ့ဧိၤမ့ၢ်ဂ့ၤ, ဘုဧိၤဟုဧိၤမ့ၢ်ဂ့ၤ, စပံးထံမ့ၢ်ဂ့ၤသိမ့ၢ်ဂ့ၤန့ၣ်တက့ၢ်. ဒီးဟ့ၣ်ကဒါက့ၤအစံာ် ပျီတဖၣ်, အစပံးလီၢ်တဖၣ်, အသ့ၣ်စၤယံးအလီၢ်တဖၣ်ဒီးအဟံၣ်အဃီခဲကနံၣ်အံၤတက့ၢ်.”",
			"12": "<sup>12</sup> ဒီးပှၤခိၣ်ပှၤနၢ်တဖၣ်စံးဆၢဝဲ “ပကမၤဒ်နစံးအသိးလီၤ. ပကဟ့ၣ်က့ၤအတၢ်ဖိတၢ်လံၤဒီးပတပာ်ဖှိၣ်က့ၤအဒ့ၣ်ကမၢ်တဖၣ်လၢၤ န့ၣ်ဘၣ်.” ဒီးယကိးပှၤလုၢ်တၢ်အခိၣ်တဖၣ်ဒီးမၢပှၤခိၣ်ပှၤနၢ်တဖၣ်ဆိၣ်လီၤ အသးလၢအဝဲသ့ၣ်အမဲာ်ညါလၢကပၢၤဃာ်တၢ်အၢၣ်လီၤလၢအဝဲသ့ၣ်မၤ တ့ၢ်ဝဲဒၣ်န့ၣ်လီၤ.",
			"13": "<sup>13</sup> ဒီးယထုးထီၣ်ယကူယသိးလၢယကူအီၤလၢယယီၢ်ဒ့ဒီးတြုၤအီၤန့ၣ် လီၤ. ဒီးယစံး “အအံၤကစၢ်ယွၤကတြုၤသု ဒ်သိးအံၤလၢပှၤလၢအတပၢၤဃးအတၢ်အၢၣ်လီၤဘၣ်န့ၣ်လီၤ. ကစၢ်ယွၤကဟံးထီၣ်ကွံာ်သုဟံၣ်သုဃီတဖၣ်ဒီးကယဲၢ်တၢ်အိၣ်ဒီး သုခဲလၢာ်, ဒီးတပာ်တီၢ်န့ၢ်သုတၢ်နီတမံၤလၢၤဘၣ်န့ၣ်လီၤ.” ဒီးပှၤအိၣ်ဝဲဖဲန့ၣ်ခဲလၢာ်စံးဝဲ, “အၤမ့ၣ်” ဒီးစံးထီၣ်ပတြၢၤယွၤလီၤ. ဒီးပှၤခိၣ်ပှၤနၢ်တဖၣ်ပၢၤဃးအတၢ်အၢၣ်လီၤန့ၣ်လီၤ.",
			"14": "<sup>14</sup> ဒီးဖဲယမ့ၢ်ကီၢ်ယူဒၤအပဒိၣ်ဖးဒိၣ်လၢတဆံခံနံၣ်အဆၢကတီၢ်, လၢစီၤပၤဖးဒိၣ်အၢ်တၤၡါၡတၤပၢတၢ်အနံၣ်ခံဆံတုၤလၢသၢဆံ ခံနံၣ်အတီၢ်ပူၤန့ၣ်ယၤမ့ၢ်ဂ့ၤယဘူးယတံၢ်သ့ၣ်တဖၣ်မ့ၢ်ဂ့ၤပတအီၣ် တၢ်အီၣ်လၢယမၤန့ၢ်အီၤပၢဝဲဒ်ပဒိၣ်ဖးဒိၣ်အသိးန့ၣ်ဘၣ်.",
			"15": "<sup>15</sup> ကယဲၢ်ပဒိၣ်ဖးဒိၣ်ခဲလၢာ်လၢအမၤတ့ၢ်လံတၢ်လၢယမဲာ်ညါန့ၣ်ကဲ ထီၣ်တၢ်ဝံတၢ်ယိးလၢပှၤဂီၢ်မုၢ်အဂီၢ်ဒီးလၢတနံၤအတီၢ်ပူၤန့ၣ်, လၢတၢ်အီၣ်တၢ်အီဒီးစပံးထံအမဲာ်ညါဃ့ဝဲစ့ညၣ်အဘ့ၣ်လွံၢ်ဆံ န့ၣ်လီၤ. အဝဲသ့ၣ်အခ့အပှၤသ့ၣ်တဖၣ်ဒၣ်လဲာ်မၤနးမၤဖှီၣ်ပှၤဂီၢ်မုၢ်န့ၣ် လီၤ. ဘၣ်ဆၣ်မ့ၢ်လၢယပာ်ကဲကစၢ်ယွၤအဃိ ယတမၤတၢ်ဒ်အဝဲသ့ၣ်အသိးန့ၣ်ဘၣ်.",
			"16": "<sup>16</sup> ယဟ့ၣ်လီၤယဂံၢ်ယဘါလၢာ်လၢာ်ဆ့ဆ့လၢတၢ်သူၣ်ထီၣ်ကဒါက့ၤဝ့ၢ် ခိၣ်ဒူအပူၤဒီးယတဃ့တၢ်နီတမံၤဘၣ်. ကယဲၢ်ပှၤမၤတၢ်လၢယဂီၢ်မၤသကိးတၢ်လၢတၢ်သူၣ်ထီၣ်ကဒါက့ၤတၢ် န့ၣ်လီၤ.",
			"17": "<sup>17</sup> လၢယစီၢ်နီၤခိၣ်န့ၣ်ထီဘိယဒုးအီၣ်ပှၤယူဒၤဖိဒီးအခိၣ်အနၢ် တဖၣ်တကယၤယဲၢ်ဆံဂၤအတၢ်အီၣ်ဒီးပှၤလၢအဟဲလၢထံကီၢ်လၢ ယကပိာ်ကပၤသ့ၣ်တဖၣ်ဒၣ်လဲာ်န့ၣ်လီၤ.",
			"18": "<sup>18</sup> ကိးမုၢ်နံၤဒဲးတၢ်လၢအကတဲာ်ကတီၤအသးလၢယဂီၢ်မ့ၢ်ဂီၤဖံးတ ဒု, သိဃုဒုလၢအဂ့ၤကတၢၢ်, ဒီးဆီတဖၣ်, ဒီးဆံဆဲၣ်သီတဘျီကိးစုဒဲးန့ၣ်ယဘၣ်တၢ်ဟ့ၣ်ယၤစပံးထံ အသီန့ၣ်လီၤ. ဘၣ်ဆၣ်ယသ့ၣ်ညါလၢပှၤဂီၢ်မုၢ်ဘၣ်ဝံတၢ်ယိးတၢ်ဃၢ ဝဲဒီးလၢတၢ်န့ၣ်အဃိယတဃ့တၢ်လၢပဒိၣ်ဖးဒိၣ်ကြၢးဒိးန့ၢ်ဘၣ် ဝဲန့ၣ်ဘၣ်.",
			"19": "<sup>19</sup> ကစၢ်ယွၤဧၢ, ယဃ့ထီၣ်နၤလၢနကသ့ၣ်နီၣ်ယတၢ်ဂ့ၤခဲလၢာ်လၢယမၤဘၣ် အီၤလၢပှၤဂီၢ်မုၢ်အဂီၢ်န့ၣ်လီၤ."
		},
		"6": {
			"1": "<sup>1</sup> ဒီးစီၤစၤနဘၤလး, စီၤတိၤဘံယၤ, ပှၤဧ့ရ့းဖိစီၤက့ၤၡ့ၣ်, ဒီးပဒုၣ်ပဒါလၢအအိၣ်လီၤတဲာ်သ့ၣ်တဖၣ်နၢ်ဟူဝဲဒၣ်လၢပသူၣ်ထီၣ် ဝ့ၢ်ခိၣ်ဒူဝံၤဝဲဒီးတၢ်လီၤဟိတအိၣ်ဘၣ်န့ၣ်လီၤ. ဘၣ်ဆၣ်ပတပာ်ထီၣ်ဒံးဘၣ်တြဲၤလၢကျဲလဲၤနုာ်အဂီၢ်ဒံးဘၣ်န့ၣ်လီၤ.",
			"2": "<sup>2</sup> ဒီးလၢတၢ်န့ၣ်အဃိစီၤစၤနဘၤလး, ဒီးစီၤက့ၤၡ့ၣ်ဆှၢလီၤန့ၢ် ယၤတၢ်ကစီၣ်လၢယကထံၣ်လိာ်ယသးဒီးအီၤလၢသဝီတဖၣ် အကျါတဖျၢၣ်အိၣ်လၢတၢ်ပၢၤခိၣ်အိနိၤန့ၣ်လီၤ. တၢ်အံၤမ့ၢ်အဝဲသ့ၣ်အတၢ်ကူၣ်တမံၤလၢကမၤအၢယၤန့ၣ်လီၤ.",
			"3": "<sup>3</sup> ဒီးယဆှၢလီၤပှၤစိာ်တၢ်ကစီၣ်တဖၣ်လၢကစံးဘၣ်အဝဲသ့ၣ်, “ယမၤတၢ်မၤလၢအကါဒိၣ်ဝဲဒီးယလဲၤလီၤဆူသုအိၣ်တသ့ဘၣ်. ယပျဲတၢ်မၤဆိကတီၢ်အသးဖဲအံၤဒီးလဲၤထံၣ်သုတသ့ဘၣ်.”",
			"4": "<sup>4</sup> ဒီးအဝဲသ့ၣ်ဆှၢန့ၢ်ယၤတၢ်ကစီၣ်တမံၤဃီလွံၢ်ဘျီ, ဒီးယစံးဆၢက့ၤအီၤဒ်အလီၢ်လီၢ်အသိးန့ၣ်လီၤ.",
			"5": "<sup>5</sup> ဒီးစီၤစၤနဘၤလးမၢလီၤအခ့အပှၤတဂၤဃုာ်ဒီးတၢ်ကစီၣ်ယဲၢ်ဘျီ တဘျီ, ဒီးအအံၤတဘျီမ့ၢ်တၢ်ကွဲးလၢအတအိၣ်ဘၣ်ဒီးတၢ်စဲပနီၣ်ဘၣ်န့ၣ် လီၤ.",
			"6": "<sup>6</sup> ဒီးအတၢ်ကွဲးမ့ၢ်ဝဲ, “စီၤကၤၡမူစံးဝဲဒၣ်လၢတၢ်ကစီၣ်ဟူထီၣ်သါလီၤလၢပှၤကလုာ် အိၣ်ဝးတရံးပှၤအကျါလၢနၤဒီးပှၤယူဒၤဖိသ့ၣ်တဖၣ်အိၣ်ဒီးတၢ် ကူၣ်လၢတၢ်ပူထီၣ်တၢ်အဂီၢ်န့ၣ်လီၤ. ဒီးလၢတၢ်န့ၣ်အဃိနသူၣ်ထီၣ်ကဒါက့ၤဝ့ၢ်ခိၣ်ဒူန့ၣ်လီၤ. အဝဲစံးစ့ၢ်ကီးဝဲဒၣ်လၢနအိၣ်ဒီးတၢ်ကူၣ်လၢနကကဲထီၣ်စီၤပၤ,",
			"7": "<sup>7</sup> ဒီးနကတဲာ်ကတီၤတ့ၢ်လံဝံတနီၤလၢကဘိးဘၣ်သ့ၣ်ညါထီၣ်လၢဝ့ၢ် ယရူၤၡလ့ၣ်အပူၤလၢနမ့ၢ်ကီၢ်ယူဒၤအစီၤပၤန့ၣ်လီၤ. စီၤပၤဖးဒိၣ်ကနၢ်ဟူတ့ၢ်လံတၢ်ကစီၣ်အံၤသပှၢ်ကတၢၢ်န့ၣ်လီၤ. လၢတၢ်န့ၣ်အဃိယဟ့ၣ်ကူၣ်နၤလၢ, နၤဒီးယၤပကထံၣ်လိာ်ကတိၤတၢ် ဂ့ၢ်အံၤန့ၣ်လီၤ.”",
			"8": "<sup>8</sup> ဒီးယဆှၢလီၤယတၢ်စံးဆၢအအိၣ်ဆူ, “တၢ်လၢနစံးသ့ၣ်တဖၣ်တမ့ၢ် တၢ်အမ့ၢ်အတီနီတမံၤဘၣ်. မ့ၢ်ဒၣ်နကူၣ်ထီၣ်ဒၣ်နတၢ်ဒၣ်နဲလီၤ.”",
			"9": "<sup>9</sup> အဝဲသ့ၣ်ဂုာ်ကျဲးစၢးမၤပျံၤပှၤဒ်သိးပကဆိကတီၢ်ကွံာ်တၢ်မၤ န့ၣ်လီၤ. ဒီးယဘါထုကဖၣ်ယဲ, “ကစၢ်ယွၤဧၢ, ခဲကနံၣ်အံၤဒုးဆူၣ်ထီၣ်ယၤတက့ၢ်.”",
			"10": "<sup>10</sup> ဒီးလၢဆၢကတီၢ်ဒ်အံၤန့ၣ်ယလဲၤအိၣ်သကိးစီၤၡမါယၤလၢအမ့ၢ် စီၤဒလါယၤအဖိခွါ, စီၤမဟ့တးဘအ့လးအလံၤလၢအဟးထီၣ်လၢအဟံၣ်တသ့ဝဲဒၣ် တဂၤန့ၣ်လီၤ. ဒီးအဝဲစံးဘၣ်ယၤ, “နၤဒီးယၤပကြၢးလဲၤအိၣ်ခူသူၣ်သကိး လၢယွၤအတၢ်လုၢ်ဟံၣ်အတၢ်လီၢ်စီဆှံဒီးကးတံၢ်တြဲၤန့ၣ်လီၤ. အဂ့ၢ်ဒ်အံၤ, အဝဲသ့ၣ်ဟဲလၢကမၤသံကွံာ်နၤလီၤ. အဝဲသ့ၣ်ဟဲဒီးမၤသံနၤလၢမုၢ်နၤတနၤနၤသ့ဝဲဒၣ်န့ၣ်လီၤ.”",
			"11": "<sup>11</sup> ဒီးယစံးဆၢအီၤ “ယတမ့ၢ်ပှၤတဂၤလၢအဃ့ၢ်ဒီးအိၣ်ခူသူၣ်န့ၣ်ဘၣ်. မ့ၢ်နဆိကမိၣ်လၢယကဂုာ်ကျဲးစၢးမၤပူၤဖျဲးယသးလၢယတၢ်အိၣ်ခူ သူၣ်လၢယွၤအတၢ်လုၢ်ဟံၣ်အပူၤန့ၣ်ဧါ. ယတမၤတၢ်အံၤဘၣ်.”",
			"12": "<sup>12</sup> တုၤယဆိကမိၣ်ထီၣ်တၢ်အံၤဒီးယသ့ၣ်ညါလၢကစၢ်ယွၤ တကတိၤတ့ၢ်တၢ်ဒီးစီၤၡမါယၤဘၣ်. မ့မ့ၢ်စီၤတိၤဘံယၤဒီးစီၤ စၤနဘၤလးဟ့ၣ်အီၣ်ခိၣ်ဖးလာ်ဆှိးလၢကတဲပလီၢ်ယၤတၢ်အံၤန့ၣ် လီၤ.",
			"13": "<sup>13</sup> အဝဲသ့ၣ်ဒိးလဲအီၤဒ်သိးကမၤပျံၤမၤဖုးယၤလၢတၢ်မၤတၢ်ဒဲး ဘးအပူၤဒ်သိးကမၤဟးဂီၤယမံၤဒီးမၤတရီတပါယၤန့ၣ်လီၤ.",
			"14": "<sup>14</sup> ဒီးယဘါထုကဖၣ်ယဲ, “ကစၢ်ယွၤဧၢသ့ၣ်နီၣ်ထီၣ်က့ၤတၢ်လၢစီၤ တိၤဘံယၤဒီးစီၤစၤနဘၤလးမၤတ့ၢ်ဝဲဒီးစံၣ်ညီၣ်အဝဲသ့ၣ်န့ၣ်တက့ၢ်. ဒီးသ့ၣ်နီၣ်ထီၣ်က့ၤပိာ်မုၣ်တဂၤလၢအမ့ၢ်နီၢ်နိဒယၤဒီးဝံ အဂၤတဖၣ်လၢအကျဲးစၢးမၤပျံၤယၤန့ၣ်တက့ၢ်.”",
			"15": "<sup>15</sup> ဒီးလၢတၢ်ဘှီက့ၤအတၢ်မၤယဲၢ်ဆံခံသီအလီၢ်ခံ လါအလူလးခံဆံယဲၢ်သီတသီအနံၤန့ၣ်ဝ့ၢ်ခိၣ်ဒူဝံၤဝဲဒၣ်လၢ လၢပှဲၤပှဲၤန့ၣ်လီၤ.",
			"16": "<sup>16</sup> ဒီးတုၤပဒုၣ်ပဒါလၢအအိၣ်ဝးတရံးပှၤလၢအမ့ၢ်ပှၤကလုာ်တဖၣ်နၢ် ဟူတၢ်အံၤန့ၣ်အဝဲသ့ၣ်ထံၣ်သ့ၣ်ညါလီၤက့ၤအသးလၢအမဲာ်သၣ် တအိၣ်လၢၤဘၣ်, ဒီးပှၤခဲလၢာ်သ့ၣ်ညါဝဲဒၣ်လၢတၢ်မၤအံၤဝံၤဝဲဒၣ်လၢ ကစၢ်ယွၤအတၢ်မၤစၢၤအဃိန့ၣ်လီၤ.",
			"17": "<sup>17</sup> ဒီးလၢအကတီၢ်ဒီကတီၢ်အံၤန့ၣ်ပှၤယူဒၤဖိခိၣ်နၢ်သ့ၣ်တဖၣ်အိၣ် ဒီးအတၢ်ကွဲးလိာ်သးလံာ်ဒီးစီၤတိၤဘံယၤန့ၣ်လီၤ.",
			"18": "<sup>18</sup> ပှၤအါဂၤလၢပှၤယူဒၤဖိအကျါန့ၣ်အိၣ်လၢအအိၣ်တကပၤခီဖျိ အမံၤပှၢ်ပိာ်ခွါပှၤယူဒၤဖိစီၤၡကါနၤလၢအမ့ၢ်စီၤအရၤအဖိခွါ, အဃိန့ၣ်လီၤ. လၢန့ၣ်အမဲာ်ညါအဖိခွါစီၤယိဃၤနၣ်ဒိးတ့ ဒိးဖျီအသးဒီးစီၤဘရ့ကံယၤအဖိခွါလၢအမ့ၢ်စီၤမၡူလၣ်အဖိ မုၣ်န့ၣ်လီၤ.",
			"19": "<sup>19</sup> ဒီးပှၤအိၣ်လၢယမဲာ်ညါသ့ၣ်တဖၣ်တဲဘၣ်ယၤလၢတၢ်မၤအဂ့ၤသ့ၣ်တဖၣ် လၢစီၤတိၤဘံယၤမၤတ့ၢ်ဝဲအဂ့ၢ်ဒီးကတဲစ့ၢ်ကီးအီၤလၢတၢ်လၢ ယစံးတ့ၢ်သ့ၣ်တဖၣ်န့ၣ်လီၤ. ဒီးအဝဲဆှၢလီၤလံာ်တဖၣ်လၢကမၤပျံၤမၤဖုးယၤအဂီၢ်န့ၣ်လီၤ."
		},
		"7": {
			"1": "<sup>1</sup> ဒီးခဲကနံၣ်အံၤဝ့ၢ်ခိၣ်ဒူဘၣ်တၢ်ဘှီဝံၤတ့ၢ်လံအီၤဒီး, တြဲၤတဖၣ်ဘၣ်တၢ်ပာ်အီၤလၢအလီၢ်ဒၣ်ဝဲ, ပှၤခိးတၢ်လုၢ်ဟံၣ်တဖၣ်, ပှၤသးဝံၣ်တၢ်ဖိတဖၣ်, ဒီးပှၤလ့ၤဝံဖိတဖၣ်ဘၣ်တၢ်ဟ့ၣ်အီၤအမူ အဒါတဖၣ်န့ၣ်လီၤ.",
			"2": "<sup>2</sup> ဒီးယပာ်လီၤပှၤခံဂၤလၢကပၢဆှၢဝ့ၢ်ယရူၤၡလ့ၣ်လၢအမ့ၢ်, ယဒီပုၢ်ဝဲၢ်ခွါစီၤဃနၤနံဒီးတိာ်အပဒိၣ်ဖးဒိၣ်စီၤဃနၤနံ ယၤန့ၣ်လီၤ. စီၤဃနၤနံယၤမ့ၢ်ပှၤလၢပှၤနာ်န့ၢ်အီၤသ့ ဒီးမ့ၢ်ပှၤပျံၤယွၤဒိၣ်န့ၢ်ပှၤအဂၤန့ၣ်လီၤ.",
			"3": "<sup>3</sup> ဒီးယတဲဘၣ်အဝဲသ့ၣ်လၢအသုတအိးထီၣ်ဝ့ၢ်ယရူၤၡလ့ၣ်အတြဲၤလၢ မုၢ်ဂီၤတချုးလၢမုၢ်ဟဲထီၣ်ဂ့ၤဂ့ၤဒီးကကးတံၢ်က့ၤတချုးပှၤ ခိးတၢ်ဖိအတၢ်မၤဝံၤဖဲမုၢ်ဟါလီၤအကတီၢ်န့ၣ်လီၤ. ဒီးယတဲဘၣ်စ့ၢ်ကီးအဝဲသ့ၣ်လၢကပာ်လီၤပှၤကွၢ်ထွဲတၢ်ဖိလၢ အအိၣ်လၢဝ့ၢ်ယရူၤၡလ့ၣ်အပူၤဒီးကဟ့ၣ်အီၤတၢ်မၤလၢအက ဘၣ်မၤဝဲဒီးတနီၤကခိးတၢ်လၢအဟံၣ်ဒၣ်ဝဲအကပိာ်ကပၤန့ၣ်လီၤ.",
			"4": "<sup>4</sup> ဒီးဝ့ၢ်ယရူၤၡလ့ၣ်မ့ၢ်ဝ့ၢ်အဒိၣ်, ဘၣ်ဆၣ်ပှၤအိၣ်စှၤဝဲဒီးဟံၣ် ဃီတဘၣ်တၢ်သူၣ်ထီၣ်အီၤအါအါဒံးဘၣ်န့ၣ်လီၤ.",
			"5": "<sup>5</sup> ဒီးကစၢ်ယွၤထိၣ်ဂဲၤယသးလၢယကဒုးအိၣ်ဖှိၣ်ပှၤဂီၢ်မုၢ်, အခိၣ်အနၢ်တဖၣ်ဒီးအပဒိၣ်တဖၣ်လၢတၢ်မၤနီၣ်အဟံၣ်ဖိဃီဖိ အတၢ်ကွဲးနီၣ်ကွဲးဃါတဖၣ်န့ၣ်အဂီၢ်လီၤ. ဒီးယပာ်လီၤတၢ်ကွဲးနီၣ်ကွဲးဃါဘၣ်ဃးဒီးပှၤလၢအဟဲက့ၤလၢ တၢ်စိာ်မၢကဲကုၢ်သ့ၣ်တဖၣ်အထူအထံးဒီးယထံၣ်န့ၢ်တၢ်ကွဲး အသးလၢအပူၤဒ်အံၤလီၤ.",
			"6": "<sup>6</sup> ပှၤလၢအဘၣ်တၢ်စိာ်မၢကဲကုၢ်အီၤအါဂၤဟးထီၣ်ကွံာ်လၢကီၢ်ဘၤ ဘူၤလိၣ်အလီၢ်ကဝီၤဒီးဟဲက့ၤဆူဝ့ၢ်ယရူၤၡလ့ၣ်ဒီးကီၢ်ယူဒၤ ဆူအဝဲသ့ၣ်အဝ့ၢ်ဒၣ်ဝဲစုာ်စုာ်န့ၣ်လီၤ. ဒီးအဒူၣ်ဖိထၢဖိသ့ၣ်တဖၣ်အိၣ်ဆိးတ့ၢ်ဝဲလၢကီၢ်ဘၤဘူၤလိၣ် အပူၤလၢတၢ်စိာ်မၢကဲကုၢ်အလီၢ်ဖဲစီၤပၤနဘူၤကးန့စၢ်စိာ် ကွံာ်အီၤဒ်ပှၤဘၣ်တၢ်စၢဃာ်အသိးန့ၣ်လီၤ.",
			"7": "<sup>7</sup> ဒီးအဝဲသ့ၣ်အခိၣ်အနၢ်တဖၣ်န့ၣ်မ့ၢ်ဝဲစီၤစရူၤဘၤဘ့လး, စီၤယိၤၡူ, စီၤနဃ့မယၤ, စီၤဧစၤရယၤ, စီၤရၤမယၤ, စီၤနဃၤမနံ, စီၤမၢ်ဒကဲၤ, စီၤဘံးလၡၣ်, စီၤမံးစပ့ရ့း, စီၤဘံးကဝဲၤ, စီၤရဃူၣ်ဒီးစီၤဘၤနါသ့ၣ်တဖၣ်န့ၣ်လီၤ. အအံၤမ့ၢ်ပှၤအံၣ်စရ့လးဖိအနီၣ်ဂံၢ်တဖၣ်,",
			"8": "<sup>8</sup> ပှၤပၤရိာ်ဖိ, ပှၤခံကထိတကယၤနွံဆံခံ ဂၤ,",
			"9": "<sup>9</sup> ပှၤၡဖးတယၤဖိသၢကယၤနွံဆံခံ ဂၤ,",
			"10": "<sup>10</sup> ပှၤအရၤဖိဃုကယၤယဲၢ်ဆံခံ ဂၤ,",
			"11": "<sup>11</sup> ပှၤပၤဃးမိၤအးဖိလၢအလီၤစၢၤလၢစီၤယ့ၤၡူဒီးစီၤယိၤအာ်, ခံကထိဃိးကယၤတဆံဃိး ဂၤ,",
			"12": "<sup>12</sup> ပှၤဧ့ၤလၣ်ဖိ, တကထိခံကယၤယဲၢ်ဆံလွံၢ် ဂၤ",
			"13": "<sup>13</sup> ပှၤစးတူၤဖိ, ဃိးကယၤလွံၢ်ဆံယဲၢ် ဂၤ,",
			"14": "<sup>14</sup> ပှၤစးကဲဖိ, နွံကယၤဃုဆံ ဂၤ",
			"15": "<sup>15</sup> ပှၤဘံနူၤဖိ, ဃုကယၤလွံၢ်ဆံဃိး ဂၤ",
			"16": "<sup>16</sup> ပှၤဘ့ဘဲၤဖိ, ဃုကယၤခံဆံဃိး ဂၤ",
			"17": "<sup>17</sup> ပှၤဧၤစကးဖိ, ခံကထိသၢကယၤခံဆံခံ ဂၤ",
			"18": "<sup>18</sup> ပှၤအဒိၤနံကၣ်ဖိ, ဃုကယၤဃုဆံနွံ ဂၤ",
			"19": "<sup>19</sup> ပှၤဘံးကဝဲၤဖိ, ခံကထိဃုဆံနွံ ဂၤ",
			"20": "<sup>20</sup> ပှၤဧၤဒံၣ်ဖိ, ဃုကယၤယဲၢ်ဆံယဲၢ် ဂၤ",
			"21": "<sup>21</sup> ပှၤအ့ၤတၢ်ဖိလၢအလီၤစၢၤလၢစီၤဃံးစကံယၤ, ခွံဆံဃိး ဂၤ",
			"22": "<sup>22</sup> ပှၤဃၤၡူၣ်ဖိ, သၢကယၤခံဆံဃိး ဂၤ",
			"23": "<sup>23</sup> ပှၤဘ့စဲၤဖိ, သၢကယၤခံဆံလွံၢ် ဂၤ",
			"24": "<sup>24</sup> ပှၤဃၤရံာ်ဖိ, တကယၤတဆံခံ ဂၤ",
			"25": "<sup>25</sup> ပှၤကံးဘိၣ်ဖိ, ခွံဆံယဲၢ် ဂၤ",
			"26": "<sup>26</sup> ပှၤလၢအမိၢ်အပၢ်အဖံအဖုလၢအအိၣ်လၢဝ့ၢ်သ့ၣ်တဖၣ်အံၤစ့ၢ်ကီးဟဲ က့ၤဝဲဒၣ်န့ၣ်လီၤ. ပှၤဘ့ၤသလ့ဃ့ၣ်ဖိဒီးပှၤနတိဖၤဖိ, တကယၤဃိးဆံဃိး ဂၤ",
			"27": "<sup>27</sup> ပှၤဧၤနသိးဖိ, တကယၤခံဆံဃိး ဂၤ",
			"28": "<sup>28</sup> ပှၤဘ့ၤသဧၤစမၤဝ့းဖိ, လွံၢ်ဆံခံ ဂၤ",
			"29": "<sup>29</sup> ပှၤကံးရယးယဧၤရံၣ်ဖိ, ပှၤတဖံရၤဖိ, ဒီးပှၤဘအ့ရိးဖိ, နွံကယၤလွံၢ်ဆံသၢ ဂၤ",
			"30": "<sup>30</sup> ပှၤရၤမါဖိဒီးပှၤက့ဘၤဖိ, ဃုကယၤခံဆံတဂၤ",
			"31": "<sup>31</sup> ပှၤမံးကမၣ်ဖိ, တကယၤခံဆံခံ ဂၤ",
			"32": "<sup>32</sup> ပှၤဘ့ၤသ့လးဖိဒီးပှၤဂဲဖိ, တကယၤခံဆံသၢဂၤ",
			"33": "<sup>33</sup> ပှၤနဘိဖိ, ယဲၢ်ဆံခံ ဂၤ",
			"34": "<sup>34</sup> ပှၤဧ့ၤလၣ်ဖိ, တကထိခံကယၤယဲၢ်ဆံလွံၢ် ဂၤ",
			"35": "<sup>35</sup> ပှၤဃၤရံာ်ဖိ, သၢကယၤခံဆံ ဂၤ",
			"36": "<sup>36</sup> ပှၤယရံၤဃိဖိ, သၢကယၤလွံၢ်ဆံယဲၢ် ဂၤ",
			"37": "<sup>37</sup> ပှၤလိးဖိ, ပှၤဃၤဒံးဖိဒီးပှၤအိနိၤဖိ, နွံကယၤခံဆံတ ဂၤ",
			"38": "<sup>38</sup> ပှၤစနါအၤဖိ, သၢကထိခွံကယၤသၢဆံ ဂၤ",
			"39": "<sup>39</sup> ဒီးပှၤလုၢ်တၢ်အခိၣ်တဖၣ်အဒူၣ်ဖိထၢဖိလၢအဟဲက့ၤလၢတၢ်စိာ်မၢ ကဲကုၢ်န့ၣ်မ့ၢ်ဝဲဒၣ်, စီၤယဒါယၤ (ပှၤဟဲလီၤစၢၤလၢစီၤယ့ၤၡူအဒူၣ်ဖိထၢဖိ) ခွံကယၤနွံဆံသၢ ဂၤ",
			"40": "<sup>40</sup> စီၤအံးမ့ၢ်အဒူၣ်ဖိထၢဖိ, တကထိယဲၢ်ဆံခံ ဂၤ",
			"41": "<sup>41</sup> စီၤပၤၡဃူၢ်အဒူၣ်ဖိထၢဖိ, တကထိခံကယၤလွံၢ်ဆံနွံ ဂၤ",
			"42": "<sup>42</sup> စီၤဃၤရံၣ်အဒူၣ်ဖိထၢဖိ, တကထိတဆံနွံ ဂၤ",
			"43": "<sup>43</sup> ပှၤလ့ၤဝံဖိအဒူၣ်ထၢလၢအဟဲက့ၤလၢတၢ်စိာ်မၢကဲကုၢ်အလီၢ်မ့ၢ် ဝဲ စီၤယ့ၤၡူအဒူၣ်ဖိထၢဖိဒီးစီၤကးမံၤအ့လးအဒူၣ်ဖိထၢဖိ (လၢအဟဲလီၤစၢၤလၢစီၤဟိၤဒၤဝယၤ), နွံဆံလွံၢ် ဂၤ",
			"44": "<sup>44</sup> ပှၤသးဝံၣ်တၢ်ဖိလၢတၢ်လုၢ်ဟံၣ် (ပှၤဟဲလီၤစၢၤလၢစီၤအၤစာ်) တကယၤလွံၢ်ဆံဃိး ဂၤ",
			"45": "<sup>45</sup> ပှၤခိးတၢ်လုၢ်ဟံၣ် (ပှၤဟဲလီၤစၢၤလၢစီၤၡၤလူၣ်, စီၤအၤတ့ၢ်, စီၤတၤလမိၣ်, စီၤဧးကူာ်, စီၤဃတံတၤ, စီၤၡိဘံၤ), တကယၤသၢဆံဃိး ဂၤ",
			"46": "<sup>46</sup> ပှၤမၤတၢ်လၢတၢ်လုၢ်ဟံၣ်လၢအမ့ၢ်ပှၤနသံနးဖိလၢအဟဲ က့ၤလၢတၢ်စိာ်မၢကဲကုၢ်အလီၢ်မ့ၢ်ဝဲ, စီၤစံဃၤအဒူၣ်ဖိထၢဖိ,",
			"47": "<sup>47</sup> စီၤဃစူၤဖၤအဒူၣ်ဖိထၢဖိ, စီၤတးဘၤဧိးအဒူၣ်ဖိထၢဖိ, စီၤက့ရိၣ်အဒူၣ်ဖိထၢဖိ, စီၤစံၤဟၤအဒူၣ်ဖိထၢဖိ, စီၤပၤဒိၣ်အဒူၣ်ဖိထၢဖိ,",
			"48": "<sup>48</sup> စီၤလဘၤနၤအဒူၣ်ဖိထၢဖိ, စီၤဃၤကဘၤအဒူၣ်ဖိထၢဖိ, စီၤၡၤလမဲအဒူၣ်ဖိထၢဖိ,",
			"49": "<sup>49</sup> စီၤဃၤနၣ်အဒူၣ်ဖိထၢဖိ, စီၤကံးဒ့လးအဒူၣ်ဖိထၢဖိ, စီၤကၤဃၢ်အဒူၣ်ဖိထၢဖိ,",
			"50": "<sup>50</sup> စီၤရအါယၤအဒူၣ်ဖိထၢဖိ, စီၤရ့စံၣ်အဒူၣ်ဖိထၢဖိ, စီၤနကိဒၤအဒူၣ်ဖိထၢဖိ,",
			"51": "<sup>51</sup> စီၤကးစၣ်အဒူၣ်ဖိထၢဖိ, စီၤဧူးစၤအဒူၣ်ဖိထၢဖိ, စီၤပၤစ့ၤအဒူၣ်ဖိထၢဖိ,",
			"52": "<sup>52</sup> စီၤဘ့စဲၤအဒူၣ်ဖိထၢဖိ, စီၤမူနးအဒူၣ်ဖိထၢဖိ, စီၤနဖူစံၣ်အဒူၣ်ဖိထၢဖိ,",
			"53": "<sup>53</sup> စီၤဘၤကဘူးအဒူၣ်ဖိထၢဖိ, စီၤဃၤကူဖၤအဒူၣ်ဖိထၢဖိ, စီၤဃၢ်ဃူၢ်အဒူၣ်ဖိထၢဖိ,",
			"54": "<sup>54</sup> စီၤဘၤစလံးအဒူၣ်ဖိထၢဖိ, စီၤမဃံဒၤအဒူၣ်ဖိထၢဖိ, စီၤဃၤရၡၤအဒူၣ်ဖိထၢဖိ,",
			"55": "<sup>55</sup> စီၤဘၢ်ကိၣ်အဒူၣ်ဖိထၢဖိ, စီၤစံစရၤအဒူၣ်ဖိထၢဖိ, စီၤသၤမၤအဒူၣ်ဖိထၢဖိ,",
			"56": "<sup>56</sup> စီၤနစံၤအဒူၣ်ဖိထၢဖိ, ဒီးစီၤဃၤတံဖၤအဒူၣ်ဖိထၢဖိတဖၣ် န့ၣ်လီၤ.",
			"57": "<sup>57</sup> စီၤၡလိၤမိၤအခ့အပှၤအဒူၣ်ဖိထၢဖိလၢအဟဲက့ၤလၢတၢ်စိာ်မၢ ကဲကုၢ်တဖၣ်မ့ၢ်ဝဲ, စီၤစိတဲၤအဒူၣ်ဖိထၢဖိ,",
			"58": "<sup>58</sup> စီၤစိဖ့ၤရ့းအဒူၣ်ဖိထၢဖိ, စီၤပရံဒၤအဒူၣ်ဖိထၢဖိ,",
			"59": "<sup>59</sup> စီၤယၤလၤအဒူၣ်ဖိထၢဖိ, စီၤဒၢ်ကိၣ်အဒူၣ်ဖိထၢဖိ, စီၤကံးဒ့လးအဒူၣ်ဖိထၢဖိ, စီၤၡဖးတယၤအဒူၣ်ဖိထၢဖိ, စီၤဃးတံလးအဒူၣ်ဖိထၢဖိ, စီၤဖိၤက့ရ့းအဒူၣ်ထိထၢဖိ ဘၣ်ထွဲဒီးစီၤစဘဲၣ်, ဒီးစီၤအၤမိၣ်အဖိ,",
			"60": "<sup>60</sup> ပှၤမၤတၢ်လၢတၢ်လုၢ်ဟံၣ်, ဒီးစီၤၡလိၤမိၤအခ့အပှၤအစၢၤအသွဲၣ် ခဲလၢာ်လၢအဟဲက့ၤလၢတၢ်စိာ်မၢကဲကုၢ်အလီၢ်အတၢ်ဂံၢ်န့ၣ်မ့ၢ် ဝဲပှၤသၢကယၤခွံဆံခံဂၤန့ၣ်လီၤ.",
			"61": "<sup>61</sup> ဒီးပှၤဟဲလၢဝ့ၢ်တဖၣ်လၢအမ့ၢ်ဝဲတ့ၤလမ့ၤလၤ, တ့လဃၢ်ၡၤ, ခ့ရူာ်, အးဒၣ်, အံးမ့ၢ်န့ၣ်ပာ်ဖျါထီၣ်အသးဒ်အမ့ၢ်ပှၤလၢအမိၢ် ပၢ်ဖံဖုလၢပျၢၤဟဲလီၤစၢၤလီၤသွဲၣ်လၢပှၤအံၣ်စရ့လးဖိ တသ့ဝဲဘၣ်.",
			"62": "<sup>62</sup> အဝဲသ့ၣ်ဟဲလီၤစၢၤလီၤသွဲၣ်လၢစီၤဒလါယၤအဒူၣ်ဖိထၢဖိ, စီၤတိၤဘံယၤအဒူၣ်ဖိထၢဖိ, ဒီးစီၤနကိဒၤအဒူၣ်ဖိထၢဖိ, ပှၤခဲလၢာ်အတၢ်ဂံၢ်အိၣ်ဝဲပှၤဃုကယၤလွံၢ်ဆံခံဂၤလီၤ.",
			"63": "<sup>63</sup> ပှၤလုၢ်တၢ်အခိၣ်အဒူၣ်ထၢလၢလာ်တဖၣ်အံၤ, တထံၣ်က့ၤဘၣ်အတၢ်ဟဲလီၤစၢၤလီၤသွဲၣ်အတၢ်ကွဲးနီၣ်ကွဲးဃါဘၣ်. စီၤဃဘါယၤအဒူၣ်ဖိထၢဖိ, စီၤကိးစးအဒူၣ်ဖိထၢဖိဒီးစီၤ ဘၢ်စံးလဲအဒူၣ်ဖိထၢဖိ, (ပှၤလုၢ်တၢ်အခိၣ်စီၤဘၢ်စံးလဲအဒူၣ်ထၢအပၢ်ဖးဒိၣ်လၢပျၢၤဒိး တ့ဒိးဖျီတ့ၢ်အသးဒီးပိာ်မုၣ်တဂၤလၢပှၤကံးလဧးဖိ စီၤဘၢ်စံးလဲအဒူၣ်ထၢပူၤဒီးဟံးန့ၢ်အမံၤပှၢ်ပိာ်ခွါအဒူၣ် ထၢအမံၤလီၤ)",
			"64": "<sup>64</sup> မ့ၢ်လၢအဝဲသ့ၣ်ပာ်ဖျါအမိၢ်ပၢ်ဖံဖုလၢပျၢၤတဖၣ်မ့ၢ်မတၤန့ၣ်, တသ့ဝဲအဃိ, အဝဲသ့ၣ်တဘၣ်တၢ်တူၢ်လိာ်အီၤဒ်ပှၤလုၢ်တၢ်အခိၣ်တဖၣ် ဘၣ်.",
			"65": "<sup>65</sup> ပှၤယူဒၤဖိအပဒိၣ်ဖးဒိၣ်တဲဘၣ်အဝဲသ့ၣ်လၢတဘၣ်အီၣ်တၢ်အီၣ်လၢ အဘၣ်တၢ်လုၢ်ထီၣ်အီၤဆူကစၢ်ယွၤဘၣ်တုၤလၢပှၤလုၢ်တၢ်အခိၣ်တဂၤ လၢအသူတူရံၣ်ဒီးအူမံၣ်သ့အိၣ်ဝဲ, န့ၣ်လီၤ.",
			"66": "<sup>66</sup> ဒီးပှၤလၢအဟဲက့ၤလၢတၢ်စိာ်မၢကဲကုၢ်အနီၣ်ဂံၢ်ခဲလၢာ်မ့ၢ်ဝဲ လွံၢ်ကလးခံကထိသၢကယၤဃုဆံဂၤန့ၣ်လီၤ.",
			"67": "<sup>67</sup> ဒီးလၢန့ၣ်အမဲာ်ညါအိၣ်ဝဲဒီးကုၢ်ပိာ်ခွါဒီးကုၢ်ပိာ်မုၣ် နွံကထိသၢကယၤသၢဆံနွံဂၤ, ဒီးပှၤသးဝံၣ်တၢ်ဖိပိာ်ခွါဒီးပိာ်မုၣ်အိၣ်ဝဲ ခံကယၤလွံၢ်ဆံယဲၢ်ဂၤလီၤ.",
			"68": "<sup>68</sup> အဝဲသ့ၣ်အိၣ်ဒီးအကသ့ၣ်နွံကယၤသၢဆံဃုဒု, ကသ့ၣ်လၤခံကယၤလွံၢ်ဆံယဲၢ်ဒု,",
			"69": "<sup>69</sup> ကီၤလၤအူးလွံၢ်ကယၤသၢဆံယဲၢ်ဒု, ကသ့ၣ်ယီၤဃုကထိနွံကယၤခံ ဆံဒုန့ၣ်လီၤ.",
			"70": "<sup>70</sup> ပှၤဂီၢ်မုၢ်အါဂၤဟ့ၣ်လီၤမၤဘူၣ်တ့ၢ်တၢ်လၢတၢ်ဟ့ၣ်ပှဲၤထီၣ်တၢ် ဘှီက့ၤယွၤအတၢ်လုၢ်ဟံၣ်အတၢ်လၢာ်အဂီၢ်န့ၣ်လီၤ. ပဒိၣ်ဖးဒိၣ်ဟ့ၣ်ဝဲ, ထူလီၤတယၢၢ်ဒးရံးတကထိ, သလၢအဖျၢၣ်ယဲၢ်ဆံလၢတၢ်ကသူအီၤလၢတၢ်မၤဘူၣ်အကတီၢ်, ပှၤလုၢ်တၢ်အခိၣ်အဆ့ကၤဖးထီယဲၢ်ကယၤသၢဆံဘ့ၣ်လီၤ.",
			"71": "<sup>71</sup> ဒူၣ်ထၢအခိၣ်တဖၣ်အတၢ်ဟ့ၣ်မ့ၢ်ဝဲ, ထူလီၤတယၢၢ်ဒးရံးခံကလး, စ့လီၤတယၢၢ်အမၤနၤခံကထိခံကယၤန့ၣ်လီၤ.",
			"72": "<sup>72</sup> တၢ်လၢပှၤဂီၢ်မုၢ်အဂၤဟ့ၣ်ဝဲန့ၣ်မ့ၢ်, ထူလီၤတယၢၢ်ဒးရံးခံကလး, စ့လီၤတယၢၢ်အမၤနၤခံကထိဒီးပှၤလုၢ်တၢ်အခိၣ်အဆ့ကၤဖးထီဃုဆံနွံဘ့ၣ် န့ၣ်လီၤ.",
			"73": "<sup>73</sup> ဒီးပှၤလုၢ်တၢ်အခိၣ်, ပှၤလ့ၤဝံဖိ, ပှၤပၢၤပဲတရီဖိ, ပှၤသးဝံၣ်တၢ်ဖိ, ပှၤပတီၢ်မုၢ်ဖိ, ပှၤမၤတၢ်လၢတၢ်လုၢ်ဟံၣ်, ဒီးကယဲၢ်ပှၤအံၣ်စရ့လးဖိခဲလၢာ်သူၣ်လီၤဆီလီၤအတၢ်အိၣ်တၢ် ဆိးအလီၢ်လၢဝ့ၢ်တဖၣ်လၢကီၢ်ယူဒၤအပူၤန့ၣ်လီၤ."
		},
		"8": {
			"1": "<sup>1</sup> ဒီးတုၤလီၤလၢလါနွံလါတလါန့ၣ်ကီၢ်အံၣ်စရ့လးအပှၤဂီၢ်မုၢ် တဖၣ်ခဲလၢာ်သူၣ်လီၤဆီလီၤအတၢ်အိၣ်တၢ်ဆိးအလီၢ်လၢအဝ့ၢ်ဒၣ်ဝဲ တဖၣ်အပူၤန့ၣ်လီၤ. ဒီးလၢလါန့ၣ်ထီၣ်တသီအနံၤန့ၣ်အဝဲသ့ၣ်ခဲလၢာ်အိၣ်ဖှိၣ်ရိ ဖှိၣ်လၢဝ့ၢ်ယရူၤၡလ့ၣ်အပူၤ, ဖဲပဲတြီထံအမဲာ်ညါတၢ်လီၢ်လီၤ ပျီန့ၣ်လီၤ. ဒီးအဝဲသ့ၣ်တဲဘၣ်ပှၤလုၢ်တၢ်အခိၣ်ဒီးပှၤသ့ယူဒၤအတၢ်သိၣ်တၢ် သီလၢယွၤဟ့ၣ်လီၤပှၤအံၣ်စရ့လးဖိခီဖျိစီၤမိၤၡ့, လၢအမ့ၢ်စီၤဧ့စြၤဒ်သိးအကဟဲစိာ်ယူဒၤအတၢ်သိၣ်တၢ်သီ အလံာ်န့ၣ်လီၤ.",
			"2": "<sup>2</sup> ဒီးလၢတၢ်န့ၣ်အဃိစီၤဧ့စြၤဟဲစိာ်ယူဒၤတၢ်သိၣ်တၢ်သီအလံာ် ဆူတၢ်လီၢ်ဖဲပှၤဂီၢ်မုၢ်လၢအမ့ၢ်, ပှၤပိာ်ခွါတဖၣ်, ပှၤပိာ်မုၣ်တဖၣ်ဒီးဖိသၣ်တဖၣ်လၢအနၢ်ပၢၢ်တၢ်သ့လံဝဲပာ်ဖှိၣ် အသးန့ၣ်လီၤ.",
			"3": "<sup>3</sup> ဒီးလၢတၢ်လီၢ်ပဲတရီထံအမဲာ်ညါန့ၣ်စီၤဧ့စြၤဖးန့ၢ်အဝဲ သ့ၣ်လၢယူဒၤအလံာ်တၢ်သိၣ်တၢ်သီစးထီၣ်လၢမုၢ်ဂီၤပၢၢ်လၢမုၢ် ထူၣ်ဒီးအဝဲသ့ၣ်ကနၣ်ဝဲလၢတၢ်သးစၢၢ်ဆၢအပူၤန့ၣ်လီၤ.",
			"4": "<sup>4</sup> စီၤဧ့စြၤဆၢထၢၣ်ဝဲလၢစိၤမိၤသ့ၣ်အလိၤ, လၢအဘၣ်တၢ်မၤအီၤလၢမူးလီၤဆီအဂီၢ်န့ၣ်လီၤ. ဒီးစီၤမၤတံးသယၤ, စီၤၡမၤ, စီၤဧနၤယၤ, စီၤအူၤရံယၤ, စီၤဃံးလကံယၤ, စီၤမၤစ့ယၤတဖၣ်ဆၢထၢၣ်လၢအစုထွဲ, ဒီးစီၤပဒါယၤ, စီၤမံၤၡအ့လး, စီၤမၤလကံယၤ, စီၤဃၤၡူာ်, စီၤဃၤၡဘးဒနၤ, စီၤစကၤရယၤဒီးစီၤမၡူလၣ်တဖၣ် ဆၢထၢၣ်လၢအစုစ့ၣ်န့ၣ်လီၤ.",
			"5": "<sup>5</sup> ဖဲစီၤဧ့စြၤဆၢထၢၣ်လၢစိၤမိၤအဖီခိၣ်, အိၣ်ထီၣ်ထီဝဲလၢပှၤ ဂီၢ်မုၢ်အဖီခိၣ်န့ၣ်, အဝဲသ့ၣ်ခဲလၢာ်ကွၢ်ဃီၤအီၤထံထံန့ၣ် လီၤ. တုၤအဝဲအိးထီၣ်လံာ်န့ၣ်တဘျီဃီဒီး, ပှၤခဲလၢာ်ဂဲၤဆၢထၢၣ်ဝဲ ဒၣ်န့ၣ်လီၤ.",
			"6": "<sup>6</sup> စီၤဧ့စြၤစံးဝဲဒၣ်, “စံးထီၣ်ပတြၢၤယွၤ, ကစၢ်ဖးဒိၣ်န့ၣ်တက့ၢ်.” ဒီးကယဲၢ်ပှၤဂီၢ်မုၢ်ခဲလၢာ်ယူာ်ထီၣ်အစုဆူထးခီဒီးစံးဆၢဝဲ, “အၤမ့ၣ်, အၤမ့ၣ်” န့ၣ်လီၤ. ဒီးအဝဲသ့ၣ်ချံးခီၣ်တီၤလီၤလၢတၢ်ဘူၣ်ထီၣ်ဘါထီၣ်အပူၤအိၣ် ဒီးအမဲာ်သၣ်အိၣ်ကျးလီၤအသးလၢဟီၣ်ခိၣ်လိၤန့ၣ်လီၤ.",
			"7": "<sup>7</sup> အန့ၣ်ဝံၤဒီးအဝဲသ့ၣ်ဆၢထၢၣ်လၢအလီၢ်တဖၣ်, ဒီးပှၤလ့ၤဝံဖိ လၢလာ်တဖၣ်အံၤတဲနၢ်ပၢၢ်အဝဲသ့ၣ်လၢယူဒၤအတၢ်သိၣ်တၢ်သီန့ၣ် လီၤ. စီၤယ့ၤၡူ, စီၤဘၤနံ, စီၤၡ့ရ့ဘယၤ, စီၤယၤမံၣ်, စီၤဧးကူာ်, စီၤၡံၤဘသဲၤ, စီၤဟိၤဒံယၤ, စီၤမၤစ့ယၤ, စီၤက့လံတၤ, စီၤဧစၤရယၤ, စီၤယိစဘး, စီၤဃၤနၣ်, စီၤပလါယၤသ့ၣ်တဖၣ်န့ၣ်လီၤ.",
			"8": "<sup>8</sup> အဝဲသ့ၣ်ကတိၤကျိာ်ထံက့ၤကစၢ်ယွၤအတၢ်သိၣ်တၢ်သီလၢပှၤယူဒၤ ဖိအဂီၢ်ဒီးတဲနၢ်ပၢၢ်ဝဲဒ်သိးပှၤဂီၢ်မုၢ်ကနၢ်ပၢၢ်အီၤန့ၣ်လီၤ.",
			"9": "<sup>9</sup> တုၤပှၤဂီၢ်မုၢ်နၢ်ဟူဘၣ်တၢ်လၢယူဒၤအတၢ်သိၣ်တၢ်သီဃ့ဝဲန့ၣ်, အဝဲသ့ၣ်အသးဘၣ်ဒိတုၤအစးထီၣ်ဟီၣ်ဝဲလီၤ. လၢတၢ်န့ၣ်အဃိ, ပဒိၣ်ဖးဒိၣ်စီၤနဃ့မယၤ, ပှၤလုၢ်တၢ်အခိၣ်ဒီးပှၤသ့ပှၤဘၣ်လၢယူဒၤအတၢ်သိၣ်တၢ်သီအဂ့ၢ် စီၤဧ့စြၤ, ဒီးပှၤလ့ၤဝံဖိတဖၣ်လၢအတဲနၢ်ပၢၢ်တ့ၢ်ယူဒၤအတၢ်သိၣ်တၢ်သီ န့ၣ်စံးဘၣ်ပှၤဂီၢ်မုၢ်ခဲလၢာ် “မုၢ်တနံၤအံၤမ့ၢ်မုၢ်နံၤစီဆှံလၢယွၤသုကစၢ်ယွၤအဂီၢ်အဃိသူၣ် အုးသးအုးတဂ့ၤဒီးဟီၣ်တဂ့ၤ.",
			"10": "<sup>10</sup> ခဲကနံၣ်အံၤက့ၤဆူသုဟံၣ်ဒီးမၤတၢ်အီၣ်တၢ်အီတက့ၢ်. နီၤလိာ်သုကိၣ်ဒီးစပံးထံလၢပှၤလၢအတၢ်တလၢတလီၣ်အဂီၢ်န့ၣ်တ က့ၢ်. မုၢ်တနံၤအံၤမ့ၢ်မုၢ်နံၤစီဆှံလၢပယွၤအဂီၢ်အဃိသူၣ်အုးသးအုးတဂ့ၤ. တၢ်သူၣ်ခုသးခုလၢယွၤဟ့ၣ်သုန့ၣ်ကမၤဆူၣ်ထီၣ်သုဂံၢ် သုဘါလီၤ.”",
			"11": "<sup>11</sup> ပှၤလ့ၤဝံဖိတဖၣ်မၤဘှ့ၣ်မၤဘှီၣ်က့ၤပှၤဂီၢ်မုၢ်ဒီးတဲဘၣ် အဝဲသ့ၣ်လၢအသုတသူၣ်အုးသးအုးလၢမုၢ်နံၤစီၤဆှံတနံၤအံၤ တဂ့ၤန့ၣ်လီၤ.",
			"12": "<sup>12</sup> လၢတၢ်န့ၣ်အဃိ, ကယဲၢ်ပှၤဂီၢ်မုၢ်ခဲလၢာ်က့ၤဆူအဟံၣ်ဒၣ်ဝဲ, ဒီးအီၣ်တၢ်အီတၢ်လၢတၢ်သူၣ်ခုသးခုအပူၤဒီးနီၤလိာ်အသးဒီး တၢ်လၢအအိၣ်ဒီးအီၤန့ၣ်လီၤ. အဂ့ၢ်ဒ်အံၤ, အဝဲသ့ၣ်နၢ်ပၢၢ်တၢ်လၢအဘၣ်တၢ်ဖးဖျါန့ၢ်အီၤန့ၣ်လီၤ.",
			"13": "<sup>13</sup> လၢခံတနံၤန့ၣ်ဒူၣ်ထၢအခိၣ်တဖၣ်ဃုာ်ဒီးပှၤလုၢ်တၢ်အခိၣ်တဖၣ် ဒီးပှၤလ့ၤဝံဖိသ့ၣ်တဖၣ်လဲၤဆူစီၤဧ့စြၤအအိၣ်လၢတၢ်ကမၤလိ ယူဒၤအတၢ်သိၣ်တၢ်သီအတၢ်သိၣ်လိသီလိတဖၣ်အဂီၢ်န့ၣ်လီၤ.",
			"14": "<sup>14</sup> အဝဲသ့ၣ်ထံၣ်သ့ၣ်ညါဝဲလၢယူဒၤအတၢ်သိၣ်တၢ်သီလၢ ယွၤဟ့ၣ်လီၤခီဖျိစီၤမိၤၡ့န့ၣ်မၤလိာ်အံၣ်စရ့လးအပှၤဂီၢ်မုၢ်လၢ ကအိၣ်ဝဲဆိးဝဲလၢဒဲတစိၢ်တလီၢ်တဖၣ်အပူၤဖဲဘူၣ်ဒဲအဆၢ ကတီၢ်အပူၤအတ့ၤန့ၣ်လီၤ.",
			"15": "<sup>15</sup> လၢတၢ်န့ၣ်အဃိအဝဲသ့ၣ်ဟ့ၣ်လီၤတၢ်သိၣ်လိနဲၣ်ယုၤလၢလာ်တဖၣ် အံၤဒီးဆှၢလီၤဝဲဆူဝ့ၢ်ယရူၤၡလ့ၣ်ဒီဝ့ၢ်ဒီးဆူဝ့ၢ်အဂုၤအဂၤတဖၣ်န့ၣ်လီၤ. “လဲၤဆူကစၢၢ်ကလိဒီးဟဲက့ၤစိာ်သ့ၣ်စၤယံး, သ့ၣ်စၤယံးအမံၤ, သ့ၣ်သမ့ၤဟးဒး, သ့ၣ်စူၣ်ပလိၣ်, ဒီးသ့ၣ်အဂၤအဒ့တဖၣ်လၢတၢ်ကမၤဒဲဒ်တၢ်သိၣ်လိ နဲၣ်ယုၤအိၣ်ကွဲးအသးလၢလံာ်ယူဒၤအတၢ်သိၣ်တၢ်သီ အပူၤအသိးတက့ၢ်.”",
			"16": "<sup>16</sup> လၢတၢ်န့ၣ်အဃိပှၤဂီၢ်မုၢ်မၤန့ၢ်သ့ၣ်အဒ့တဖၣ်ဒီးမၤထီၣ်ဒဲ တဖၣ်လၢအဟံၣ်ခိၣ်တဖၣ်အခိၣ်ဒုးလိၤ, လၢအဂၢၤဒၣ်ဝဲအပူၤ, လၢတၢ်လုၢ်ဟံၣ်အဂၢၤပူၤဒီးလၢပဲတရီထံအဂၢၤဒီးအ့ဖရဲၣ်အပဲ တရီအဂၢၤပူၤတၢ်လီၢ်လီၤပျီန့ၣ်လီၤ.",
			"17": "<sup>17</sup> ကယဲၢ်ပှၤဂီၢ်မုၢ်လၢအဟဲက့ၤလၢတၢ်စိာ်မၢကဲကုၢ်အလီၢ်တဖၣ်န့ၣ် ဘှီထီၣ်ဒဲတဖၣ်ဒီးအိၣ်ဝဲလၢအပူၤန့ၣ်လီၤ. တၢ်အံၤမ့ၢ်အဆိကတၢၢ်တဘျီလၢတၢ်မၤအီၤစးထီၣ်ဖဲ စီၤနိၣ်အဖိခွါစီၤယိၤၡူအမုၢ်နံၤတဖၣ်ဝံၤအလီၢ်ခံန့ၣ်လီၤ. ကယဲၢ်ပှၤခဲလၢာ်အသူၣ်ပိၢ်အသးဝးဒီးသူၣ်ဖှံသးညီဝဲဒၣ်န့ၣ်လီၤ.",
			"18": "<sup>18</sup> စးထီၣ်လၢမူးအခီၣ်ထံးတနံၤတုၤလီၤလၢအကတၢၢ်တနံၤန့ၣ်, ကိးနံၤဒဲးအဝဲသ့ၣ်ဖးကစၢ်ယွၤအတၢ်သိၣ်တၢ်သီလၢပှၤယူဒၤဖိ အဂီၢ်တပတီၢ်ဘၣ်တပတီၢ်န့ၣ်လီၤ. အဝဲသ့ၣ်မၤမူးန့ၣ်နွံသီဒီးလၢဃိးသီတသီန့ၣ်မ့ၢ်ဝဲတၢ်မၤ ကတၢၢ်ကွံာ်မူးဒ်ယူဒၤအတၢ်သိၣ်တၢ်သီပာ်ဖျါဝဲအသိးန့ၣ်လီၤ."
		},
		"9": {
			"1": "<sup>1</sup> လၢလါတလါဃီအံၤထီၣ်ခံဆံလွံၢ်သီတသီန့ၣ်ကီၢ်အံၣ်စရ့လး အပှၤဂီၢ်မုၢ်အိၣ်ဖှိၣ်ရိဖှိၣ်ဒီးဒုၣ်တၢ်အီၣ်ဒ်သိးကပာ်ဖျါ အတၢ်သူၣ်အုးသးအုးလၢအတၢ်ဒဲးဘးတဖၣ်အဃိန့ၣ်လီၤ.",
			"2": "<sup>2</sup> ဒီးအဝဲသ့ၣ်မၤလီၤဖးအသးဒီးပှၤတခီဘီမုၢ်ဖိတဖၣ်န့ၣ်လီၤ. ဒီးအဝဲသ့ၣ်ကူသိးဝဲထၢၣ်တၢ်ကံးညာ်ဒီးဖှံအခိၣ်လၢဟီၣ်ခိၣ် အကမူၣ်ဒ်အမ့ၢ်တၢ်သူၣ်အုးသးအုးအတၢ်ပနီၣ်န့ၣ်လီၤ. ဒီးအဝဲသ့ၣ်ဂဲၤဆၢထၢၣ်ဒီးတဲလီၤကျဲၤလီၤတၢ်ဒဲးဘးတဖၣ်လၢ အဝဲသ့ၣ်ဒီးအမိၢ်ပၢ်ဖံဖုလၢပျၢၤတဖၣ်မၤတ့ၢ်ဝဲန့ၣ်လီၤ.",
			"3": "<sup>3</sup> ယွၤ, အဝဲသ့ၣ်အကစၢ်ယွၤအတၢ်သိၣ်တၢ်သီလၢပှၤယူဒၤဖိ အဂီၢ်ဘၣ်တၢ်ဖးန့ၢ်အဝဲသ့ၣ်သၢနၣ်ရံၣ်ဝံၤဒီးလၢခံသၢနၣ်ရံၣ် န့ၣ်အဝဲသ့ၣ်တဲလီၤကျဲၤလီၤက့ၤအတၢ်ဒဲးဘးတဖၣ်ဒီးဘူၣ်ထီၣ် ဘါထီၣ်ယွၤ, အဝဲသ့ၣ်အကစၢ်ယွၤန့ၣ်လီၤ.",
			"4": "<sup>4</sup> စိၤမိၤအိၣ်ဝဲတဖျၢၣ်လၢပှၤလ့ၤဝံဖိတဖၣ်အဂီၢ်, ဒီးစီၤယ့ၤၡူ, စီၤဘၤနံ, စီၤကးမံၤအ့လး, စီၤၡဘၤနယၤ, စီၤဘူနံၤ, စီၤၡ့ရ့ဘယၤ, စီၤဘၤနံ, စီၤကနၤနံသ့ၣ်တဖၣ်ဆၢထၢၣ်လၢအဖီခိၣ်န့ၣ်လီၤ. အဝဲသ့ၣ်ဘါထုကဖၣ်လၢအကလုၢ်ဖးဒိၣ်ဆူယွၤ, အဝဲသ့ၣ်အကစၢ်ယွၤအအိၣ်န့ၣ်လီၤ.",
			"5": "<sup>5</sup> ဒီးပှၤလ့ၤဝံဖိ, စီၤယ့ၤၡူ, စီၤကးမံၤအ့လး, စီၤၡကၤနယၤ, စီၤဘၤနံ, စီၤဃၡၤဘံယၤ, စီၤၡ့ရ့ဘယၤ, စီၤဟိၤဒံယၤ, စီၤၡဘၤနယၤ, စီၤပသၤဃယၤတဖၣ်စံးဝဲဒၣ် “ဂဲၤဆၢထၢၣ်ဒီးစံးထီၣ်ပတြၢၤယွၤသုကစၢ်ယွၤတက့ၢ်. စံးထီၣ်ပတြၢၤအီၤလီၤစိၤလီၤထီတက့ၢ်. မ်ပှၤကိးဂၤဒဲးစံးထီၣ်ပတြၢၤအတၢ်လၤကပီၤအမံၤတက့ၢ်. မ်အဘၣ်တၢ်စံးထီၣ်ပတြၢၤအီၤလၢတၢ်ခဲလၢာ်အဖီခိၣ်တက့ၢ်.”",
			"6": "<sup>6</sup> ဒီးကီၢ်အံၣ်စရ့လးအပှၤဂီၢ်မုၢ်ဘါထုကဖၣ်ဝဲ, “နဲဒၣ်ယွၤဧၢ, နမ့ၢ်ယွၤထဲတဂၤဧိၤလီၤ. နတ့လီၤမူခိၣ်အလီၢ်တဖၣ်ဒီးဆၣ်တဖၣ်လၢမူခိၣ်ကပိၤလိၤန့ၣ်လီၤ. နတ့လီၤဟီၣ်ခိၣ်ဒီးပီၣ်လဲၣ်, ဒီးကယဲၢ်တၢ်လၢအအိၣ်လၢအပူၤခဲ လၢာ် ဒီးနဟ့ၣ်အဝဲသ့ၣ်ခဲလၢာ်လၢတၢ်မူန့ၣ်လီၤ. ဒီးမူခိၣ်အသုးမုၢ်ဂီၢ်မုၢ်တီၤလီၤဒီးဘူၣ်ထီၣ် ဘါထီၣ်နၤလီၤ.",
			"7": "<sup>7</sup> နဲဒၣ်ယွၤ, ကစၢ်ယွၤဧၢ, နဃုထၢစီၤအၤဘြၣ် ဒီးနကိးထီၣ်ကွံာ်အီၤလၢဝ့ၢ်အူၢ်လၢကီၢ်ဘၤဘူၤလိၣ် ဒီးနလဲလိာ်ကွံာ်အမံၤဆူစီၤအၤဘြၤဟၣ်လီၤ.",
			"8": "<sup>8</sup> နထံၣ်တ့ၢ်လၢအဝဲမ့ၢ်ပှၤသးတီဒီးနၤ ဒီးနမၤတၢ်အၢၣ်လီၤအီလီၤတမံၤဒီးအီၤန့ၣ်လီၤ. နအၢၣ်လီၤတ့ၢ်လၢနကဟ့ၣ်အီၤလၢပှၤကနၤဧၣ်ဖိ, ပှၤဃ့ၤသးဖိ, ပှၤအမိၢ်ဖိ, ပှၤပရးစၤဖိ, ပှၤယဘူၣ်ဖိ, ဒီးပှၤကံၣ်ကၣ်ဖိတဖၣ်အကီၢ် လၢကမ့ၢ်ကီၢ်တဘ့ၣ်လၢအဝဲအစၢၤအသွဲၣ်တဖၣ်ကအိၣ်ဝဲဆိးဝဲန့ၣ် လီၤ. နဟံးဃာ်ဂၢၢ်ကျၢၤနတၢ်အၢၣ်လီၤမ့ၢ်လၢနကလုၢ်တီဝဲ အဃိန့ၣ်လီၤ.",
			"9": "<sup>9</sup> နထံၣ်တ့ၢ်လံပမိၢ်ပၢ်ဖံဖုလၢပျၢၤတဖၣ်တူၢ်ဘၣ်တၢ်လၢကီၢ်အဲၤ ကူပတူးအပူၤ, ဒီးနနၢ်ဟူတ့ၢ်လံအဝဲသ့ၣ်အတၢ်ကိးထီၣ်လၢတၢ်မၤစၢၤအဂီၢ်လၢ ပီၣ်လဲၣ်ဂီၤန့ၣ်လီၤ.",
			"10": "<sup>10</sup> နမၤတ့ၢ်တၢ်လီၤကမၢကမၣ်လီၤလးတဖၣ်ထီဒါစီၤပၤ, ထီဒါအပဒိၣ်ပပှၢ်တဖၣ်ဒီးပှၤဂီၢ်မုၢ်လၢအထံအကီၢ် န့ၣ်လီၤ. အဂ့ၢ်ဒ်အံၤ, နသ့ၣ်ညါတ့ၢ်လံအဝဲသ့ၣ်အတၢ်မၤအၢနပှၤကလုာ်ဒ်လဲၣ် န့ၣ်လီၤ. နမံၤဟူထီၣ်သါလီၤတ့ၢ်စးထီၣ်ဖဲန့ၣ်ဒီးအိၣ်ဝဲတုၤမုၢ်မဆါ တနံၤအံၤန့ၣ်လီၤ.",
			"11": "<sup>11</sup> နမၤတ့ၢ်ကျဲတဘိလၢနပှၤဂီၢ်မုၢ်အဂီၢ်လၢပီၣ်လဲၣ်ပူၤ ဒီးဆှၢခီဖျိအဝဲသ့ၣ်လၢဟီၣ်ခိၣ်ဃ့အလိၤန့ၣ်လီၤ. ပှၤတဖၣ်လၢအလူၤအဝဲသ့ၣ်န့ၣ်လီၤအုးကွံာ်လၢထံယိာ်အပူၤ ဒ်လၢၢ်တဖျၢၣ်လီၤဘျၢကွံာ်လၢပီၣ်လဲၣ်လၢအလပီဒိၣ်အပူၤအသိး န့ၣ်လီၤ.",
			"12": "<sup>12</sup> ဒီးလၢမုၢ်ဆါန့ၣ်နဆှၢအဝဲသ့ၣ်လၢတၢ်အၢၣ်ဒီးလၢမုၢ်နၤန့ၣ် နမၤကပီၤထီၣ်အကျဲဒီးမ့ၣ်အူန့ၣ်လီၤ.",
			"13": "<sup>13</sup> နဟဲလီၤလၢမူခိၣ်ဖဲကစၢၢ်စံၤနါအလိၤ, နကတိၤတ့ၢ်တၢ်ဒီးနပှၤဂီၢ်မုၢ် ဒီးဟ့ၣ်အဝဲသ့ၣ်လၢတၢ်သိၣ်တၢ်သီအဂ့ၤတဖၣ်ဒီးတၢ်သိၣ်လိလၢအ ကြၢးဝဲဘၣ်ဝဲတဖၣ်န့ၣ်လီၤ.",
			"14": "<sup>14</sup> နသိၣ်လိတ့ၢ်အဝဲသ့ၣ်လၢကတိၢ်န့ၢ်ဖံးဃာ်တၢ်ပာ်စီဆှံမုၢ်အိၣ် ဘှံးနံၤ, ဒီးနဟ့ၣ်လီၤအဝဲသ့ၣ်လၢနတၢ်သိၣ်တၢ်သီတဖၣ်ခီဖျိနခ့နပှၤစီၤမိၤၡ့န့ၣ်လီၤ.",
			"15": "<sup>15</sup> တုၤတၢ်သၣ်ဝံၤအဝဲသ့ၣ်အသးဒီးနဟ့ၣ်အီၤကိၣ်လၢမူခိၣ်ဒီးတုၤ တၢ်သူအဝဲသ့ၣ်အသးလၢထံ ဒီးနဒုးဟဲထီၣ်ထံလၢလၢၢ်တဖျၢၣ်အပူၤန့ၣ်လီၤ. နတဲဘၣ်တ့ၢ်အဝဲသ့ၣ်လၢကပၢထံဧိၤကီၢ်ဧိၤ လၢနအၢၣ်လီၤတ့ၢ်လၢနကဟ့ၣ်အဝဲသ့ၣ်န့ၣ်လီၤ.",
			"16": "<sup>16</sup> ဘၣ်ဆၣ်ပမိၢ်ပၢ်ဖံဖုလၢပျၢၤတဖၣ်ပာ်ထီၣ်ထီအသးဒီးအ သးကိၤဝဲ, ဒီးဂ့ၢ်လိာ်တ့ၢ်လၢကစူၢ်နတၢ်မၤလိာ်တဖၣ်န့ၣ်လီၤ.",
			"17": "<sup>17</sup> အဝဲသ့ၣ်ဂ့ၢ်လိာ်ဝဲလၢကစူၢ်တၢ်, အဝဲသ့ၣ်သးပ့ၤနီၣ်ကွံာ်တၢ်လၢနမၤတ့ၢ်ခဲလၢာ်လီၤ. အဝဲသ့ၣ်သးပ့ၤနီၣ်ကွံာ်လံတၢ်လီၤလးတဖၣ်လၢနမၤတ့ၢ်ဝဲ န့ၣ်လီၤ. လၢအတၢ်ပာ်ထီၣ်ထီသးအပူၤန့ၣ်အဝဲသ့ၣ်ဃုထၢအခိၣ်အနၢ်တဂၤလၢ ကဆှၢကဒါက့ၤအဝဲသ့ၣ်ဆူတၢ်မၢကဲကုၢ်အလီၢ်လၢကီၢ်အဲၤကူပတူး အပူၤန့ၣ်လီၤ. ဘၣ်ဆၣ်နမ့ၢ်နဲကစၢ်ယွၤတဂၤလၢအပျၢ်တၢ်ကမၣ်, နပှဲၤဒီးတၢ်ဘျုးတၢ်ဖှိၣ်ဒီးတၢ်အဲၣ်, ဒီးနတသးထီၣ်ညီကဒၣ်ဘၣ်. နတၢ်သူၣ်ကညီၤသးကညီၤန့ၣ်ဒိၣ်ဝဲဒီးနတလဲၤသဒၣ်အဝဲသ့ၣ်ဘၣ်.",
			"18": "<sup>18</sup> အဝဲသ့ၣ်မၤတ့ၢ်ဂီၤဖံးဖိတဒုအဂီၤ ဒီးစံးဝဲဒၣ်လၢမ့ၢ်ကစၢ်လၢအဒုးဟးထီၣ်ကွံာ်အဝဲသ့ၣ်လၢကီၢ် အဲၤကူပတူးအပူၤန့ၣ်လီၤ. ယွၤဧၢ, မ့ၢ်အဝဲသ့ၣ်မၤတရီတပါနၤဆံးဒိၣ်လဲၣ်.",
			"19": "<sup>19</sup> ဘၣ်ဆၣ်နတလဲၤသဒၣ်အဝဲသ့ၣ်ဖဲန့ၣ်လၢပှၢ်မုၢ်ကနၢအပူၤန့ၣ်ဘၣ်. အဂ့ၢ်ဒ်အံၤ, နတၢ်သးကညီၤဒိၣ်ဝဲနီၢ်မးန့ၣ်လီၤ. နတဟံးထီၣ်ကွံာ်တၢ်အၢၣ်မ့ၢ်ဂ့ၤ, မ့ၣ်အူမ့ၢ်ဂ့ၤ လၢအဒုးနဲၣ်အဝဲသ့ၣ်ကျဲလၢမုၢ်နံၤဒီးမုၢ်နၤန့ၣ်ဘၣ်.",
			"20": "<sup>20</sup> လၢနတၢ်ဂ့ၤတၢ်ဝါအပူၤန့ၣ်, နတဲဘၣ်အဝဲသ့ၣ်တၢ်လၢအ ကြၢးမၤဝဲ, နလုၢ်အီၣ်တ့ၢ်အဝဲသ့ၣ်လၢကိၣ်မၤနၤဒီးဟ့ၣ်အီၤထံလၢကအီဝဲ အဂီၢ်န့ၣ်လီၤ.",
			"21": "<sup>21</sup> ဒီးအနံၣ်လွံၢ်ဆံလၢပှၢ်မုၢ်ကနၢအပူၤန့ၣ်နဟ့ၣ်ကယဲၢ် တၢ်လၢအလိၣ်ဘၣ်ဝဲ, ဒီးအကူအသိးတလီၢ်လံၤဘၣ်ဝဲဘၣ်. ဒီးအခီၣ်တညိးထီၣ်လၢတၢ်ဆါအဃိန့ၣ်ဘၣ်.",
			"22": "<sup>22</sup> နဒုးမၤနၢၤကွံာ်အဝဲသ့ၣ်လၢပှၤကလုာ်တဖၣ်ဒီးထံကီၢ်တဖၣ်, ကီၢ်လၢအအိၣ်ဝးတရံးအဝဲသ့ၣ်အကီၢ်န့ၣ်လီၤ. အဝဲသ့ၣ်မၤနၢၤကွံာ်ကီၢ်ဃ့ၡဘိၣ်လၢစီၤစံဃိၣ်ပၢဝဲ, ဒီးကီၢ်ဘၤၡၣ်လၢစီၤပၤဧိာ်ပၢဝဲဒၣ်န့ၣ်လီၤ.",
			"23": "<sup>23</sup> နဟ့ၣ်အီၤအဖိတဖၣ်အါအါဂီၢ်ဂီၢ်ဒ်ဆၣ်လၢမူကပိာ်လိၤအသိး ဒီးပျဲအမၤနၢၤကွံာ်ဒီးအိၣ်ဝဲဆိးဝဲလၢထံဧိၤကီၢ်ဧိၤ လၢနအၢၣ်လီၤတ့ၢ်အမိၢ်ပၢ်ဖံဖုလၢပျၢၤတဖၣ်လၢနကဟ့ၣ် အဝဲသ့ၣ်အပူၤန့ၣ်လီၤ.",
			"24": "<sup>24</sup> အဝဲသ့ၣ်မၤနၢၤကွံာ်ကီၢ်ကနၤဧၣ်ဒီးနမၤနၢၤကွံာ် ပှၤအိၣ်ဖဲန့ၣ်တဖၣ်န့ၣ်လီၤ. နဟ့ၣ်နပှၤဂီၢ်မုၢ်လၢတၢ်စိတၢ်ကမီၤလၢကမၤ ကီၢ်ကနၤဧၣ်အပှၤဂီၢ်မုၢ်ဒီးအစီၤပၤတဖၣ် ဒ်အသးဒၣ်ဝဲအသိးန့ၣ်လီၤ.",
			"25": "<sup>25</sup> နပှၤဂီၢ်မုၢ်မၤနၢၤကွံာ်ဝ့ၢ်အိၣ်ဒီးတိာ်ဧိၤတာ်ဧိၤတဖၣ်, ကီၢ်လၢဟီၣ်ခိၣ်ညၣ်ထ့ၣ်ဂ့ၤဝဲ, ဟံၣ်တဖၣ်လၢအပှဲၤဒီးတၢ်ထူးတၢ် တီၤ, ထံကမါအိၣ်ခူၣ်လီၤပာ်စၢၤအသးတဖၣ်, သ့ၣ်စၤယံးတဖၣ်သ့ၣ်အိၣ်ဒီးအသၣ်တဖၣ်ဒီးစပံးမုၢ်အလီၢ်တဖၣ်န့ၣ်လီၤ. အဝဲသ့ၣ်အီၣ်တၢ်လၢအအဲၣ်ဒိးအီၣ်ဝဲဒီးဘီၣ်ထီၣ်ညီထီၣ်မုာ်လၤ သးခုဒီးကယဲၢ်တၢ်ဂ့ၤတဖၣ်လၢနဟ့ၣ်အဝဲသ့ၣ်န့ၣ်လီၤ.",
			"26": "<sup>26</sup> ဘၣ်ဆၣ်နပှၤဂီၢ်မုၢ်ထီဒါနၤဒီးတစူၢ်နၤဘၣ်. အဝဲသ့ၣ်ဃၣ်ဒူချၢကွံာ်အသးလၢနတၢ်သိၣ်တၢ်သီလၢနဟ့ၣ်လီၤပှၤ ယူဒၤဖိန့ၣ်လီၤ. အဝဲသ့ၣ်မၤသံကွံာ်ဝံတဖၣ်လၢအဟ့ၣ်ပလီၢ်အဝဲသ့ၣ်ဒ်သိးကဃၣ်က့ၤ အသးဆူနအိၣ်န့ၣ်လီၤ. အဝဲသ့ၣ်မၤတရီတပါနၤတဘျီဝံၤတဘျီန့ၣ်လီၤ.",
			"27": "<sup>27</sup> ဒီးလၢတၢ်န့ၣ်အဃိနပျဲအဝဲသ့ၣ်အဒုၣ်အဒါတဖၣ်မၤနၢၤအီၤဒီး ပၢဘၣ်အဝဲသ့ၣ်န့ၣ်လီၤ. လၢအဝဲသ့ၣ်အတၢ်ကိၢ်တၢ်ဂီၤအပူၤန့ၣ်, အဝဲသ့ၣ်ကိးထီၣ်နၤလၢတၢ် မၤစၢၤအဂီၢ်, ဒီးနစံးဆၢအဝဲသ့ၣ်လၢမူခိၣ်န့ၣ်လီၤ. ဒီးလၢနတၢ်သးကညီၤဖးဒိၣ်အပူၤနဆှၢလီၤန့ၢ်အဝဲသ့ၣ်လၢခိၣ် နၢ်တဖၣ်လၢကအုၣ်က့ၤခီၣ်က့ၤအဝဲသ့ၣ်လၢအဒုၣ်အဒါတဖၣ်န့ၣ်လီၤ.",
			"28": "<sup>28</sup> တုၤတၢ်ဃူတၢ်ဖိးန့ၢ်ကဒါန့ၣ်, အဝဲသ့ၣ်မၤဒဲးဘးတ့ၢ်ကဒီးတၢ် ဒီးနပျဲက ဒီးအဒုၣ်အဒါမၤနၢၤအဝဲသ့ၣ်န့ၣ်လီၤ. အန့ၣ်ဒၣ်လဲာ်ဖဲအဝဲသ့ၣ်ပီၢ်ယၢ်လီၤက့ၤအသး, ဒီးဃ့တၢ်မၤစၢၤလၢနၤလၢနကမၤပူၤဖျဲးအဝဲသ့ၣ်န့ၣ်, နနၢ်ဟူအတၢ်ဃ့လၢမူခိၣ်ဒီးလၢနတၢ်သးကညီၤဖးဒိၣ်အပူၤ, နမၤပူၤဖျဲးအဝဲသ့ၣ်တဘျီဝံၤတဘျီန့ၣ်လီၤ.",
			"29": "<sup>29</sup> နဟ့ၣ်ပလီၢ်တ့ၢ်အဝဲသ့ၣ်လၢကစူၢ်နတၢ်သိၣ်လိတဖၣ်, ဘၣ်ဆၣ်လၢတၢ်ပာ်ကဖၢလၢသးအပူၤ, အဝဲသ့ၣ်တၢၤကွံာ်နတၢ်သိၣ်တၢ်သီတဖၣ်ဖဲ တၢ်တိၢ်န့ၢ်ဖံးဃာ်နတၢ်သိၣ်တၢ်သီလၢ ပှၤယူဒၤဖိအဂီၢ်မ့ၢ်ကျဲဆူတၢ်မူအခါန့ၣ်လီၤ. အဝဲသ့ၣ်ထီဒါနၤ, လၢအတၢ်သးကိၤဒီးအခိၣ်ကိၤ အပူၤဂ့ၢ်လိာ်လၢကစူၢ်နၤအဂီၢ်န့ၣ်လီၤ.",
			"30": "<sup>30</sup> လၢတၢ်သူၣ်စူၤသးစူၤအပူၤနဟ့ၣ်ပလီၢ်အဝဲသ့ၣ် တနံၣ်ဝံၤတနံၣ်န့ၣ်လီၤ. နထိၣ်ဂဲၤထီၣ်နဝံတဖၣ်အသးလၢကစံးကတိၤတၢ်, ဘၣ်ဆၣ်နပှၤဂီၢ်မုၢ်တဖၣ်အနၢ်တအၢဝဲဒၣ်န့ၣ်လီၤ. လၢတၢ်န့ၣ်အဃိနပျဲအဝဲသ့ၣ်ဘၣ်တၢ်မၤနၢၤကွံာ်အီၤလၢပှၤကလုာ် အဂၤတဖၣ်န့ၣ်လီၤ.",
			"31": "<sup>31</sup> ဘၣ်ဆၣ်ဒီးလၢနတၢ်သးကညီၤဒိၣ်ဝဲအဃိ, နတလဲၤသဒၣ်အဝဲသ့ၣ်မ့ၢ်ဂ့ၤ, မၤဟးဂီၤကွံာ်အဝဲသ့ၣ်မ့ၢ်ဂ့ၤဘၣ်. နမ့ၢ်ကစၢ်ယွၤတဂၤလၢအသးအိၣ်တၢ်ဒီး အသးကညီၤတၢ်န့ၣ်လီၤ.",
			"32": "<sup>32</sup> အိယွၤ, ပကစၢ်ယွၤဧၢ, နဒိၣ်ဝဲထီဝဲဆံးဒိၣ်လဲၣ်. နလီၤပျံၤဒီးနစိကမီၤဒိၣ်ဝဲဆံးဒိၣ်လဲၣ်. နဟံးဃာ်ဂၢၢ်ကျၢၤနတၢ်အၢၣ်လီၤလၢတၢ်သးတီ အပူၤလီၤ. စးထီၣ်လၢကီၢ်အၤၡူၢ်အစီၤပၤတဖၣ် မၤနးမၤဖှီၣ်ပှၤဒီး တုၤခဲကနံၣ်အံၤဒၣ်လဲာ်ပတူၢ်ဘၣ်ခီၣ်ဘၣ်တၢ်ထဲလဲၣ်. ပစီၤပၤတဖၣ်, ပခိၣ်ပနၢ်တဖၣ်, ပပှၤလုၢ်တၢ်အခိၣ်တဖၣ်, ပဝံတဖၣ်, ပမိၢ်ပၢ်ဖံဖုလၢပျၢၤတဖၣ်ဒီးပပှၤဂီၢ်မုၢ်တဖၣ်တူၢ်ဘၣ်တ့ၢ်လံ တၢ်န့ၣ်လီၤ. သ့ၣ်နီၣ်ထီၣ်ပတူၢ်ဘၣ်တ့ၢ်တၢ်ထဲလဲၣ်န့ၣ်တက့ၢ်.",
			"33": "<sup>33</sup> နမၤတ့ၢ်တၢ်အဘၣ်လၢတၢ်စံၣ်ညီၣ်ပှၤ, ပမၤတ့ၢ်တၢ်ဒဲးဘးဘၣ်ဆၣ်, နမ့ၢ်တ့ၢ်ပှၤလၢအသူၣ်တီသးရၤလီၤ.",
			"34": "<sup>34</sup> ပမိၢ်ပၢ်ဖံဖုလၢပျၢၤတဖၣ်, ပစီၤပၤတဖၣ်, ပခိၣ်ပနၢ်တဖၣ်, ပပှၤလုၢ်တၢ်အခိၣ်တဖၣ် တတိၢ်န့ၢ်ဖံးဃာ်ဘၣ်နတၢ်သိၣ်တၢ်သီ လၢပှၤယူဒၤဖိအဂီၢ်ဘၣ်. အဝဲသ့ၣ်တဒိကနၣ်နတၢ်မၤလိာ်ဒီးနတၢ်ဟ့ၣ်ပလီၢ်သ့ၣ်တဖၣ်န့ၣ်ဘၣ်.",
			"35": "<sup>35</sup> လၢနတၢ်ဆိၣ်ဂ့ၤဆိၣ်ဝါအပူၤန့ၣ်စီၤပၤတဖၣ်ပၢဘၣ် နပှၤဂီၢ် မုၢ် ဖဲအဝဲသ့ၣ်အိၣ်ဆိးတ့ၢ်လၢထံကီၢ်လၢအလဲၢ်, ဒီးပှဲၤဒီးဟီၣ်ခိၣ်ညၣ်ထ့ၣ်လၢနဟ့ၣ်အဝဲသ့ၣ်အပူၤန့ၣ်လီၤ. ဘၣ်ဆၣ်အဝဲသ့ၣ်တဃၣ်က့ၤအသးလၢတၢ်ဒဲးဘးဒီးမၤနတၢ်မၤန့ၣ်ဘၣ်.",
			"36": "<sup>36</sup> ဒီးခဲကနံၣ်အံၤပမ့ၢ်ကုၢ်တဖၣ်လၢထံကီၢ်လၢ နဟ့ၣ်တ့ၢ်ပှၤ, ထံကီၢ်လၢဟီၣ်ခိၣ်ညၣ်ထ့ၣ်ဂ့ၤဝဲဒီးဟ့ၣ်ပှၤ တၢ်အီၣ်တၢ်အီအပူၤန့ၣ်လီၤ.",
			"37": "<sup>37</sup> တၢ်လၢဟီၣ်ခိၣ်ဟ့ၣ်ထီၣ်ဝဲတဖၣ်န့ၣ်လဲၤဝဲဆူစီၤပၤတဖၣ် လၢနပာ်အီၤလၢပဖီခိၣ်အအိၣ်မ့ၢ်လၢပမၤတ့ၢ် တၢ်ဒဲးဘးအဃိန့ၣ်လီၤ. အဝဲသ့ၣ်မၤဘၣ်ပှၤဒီးပဆၣ်ဖိကီၢ်ဖိတဖၣ်ဒ်အသးဒၣ်ဝဲ ဒီးပအိၣ်လၢတၢ်ကိၢ်တၢ်ဂီၤယိာ်မးအပူၤန့ၣ်လီၤ.”",
			"38": "<sup>38</sup> မ့ၢ်လၢတၢ်မၤအသးခဲလၢာ်သ့ၣ်တဖၣ်အံၤအဃိပဝဲကီၢ်အံၣ်စရ့လး အပှၤဂီၢ်မုၢ်, ပမၤတၢ်အၢၣ်လီၤသမှံၤသပှၢ်တခါလၢအအိၣ်ကွဲးလီၤအသး, ဒီးပခိၣ်ပနၢ်တဖၣ်, ပပှၤလ့ၤဝံဖိတဖၣ်ဒီးပပှၤလုၢ်တၢ်အခိၣ်တဖၣ် စဲဃာ်အီၤဒီးအဝဲသ့ၣ်အတၢ်ပနီၣ်တဖၣ်န့ၣ်လီၤ."
		},
		"10": {
			"1": "<sup>1</sup> ပှၤအဆိကတၢၢ်လၢအဘၣ်ဆဲးလီၤအမံၤန့ၣ်မ့ၢ်ဝဲပဒိၣ်ဖးဒိၣ်စီၤ နဃ့မယၤလၢအမ့ၢ်စီၤဃကါလယၤအဖိခွါန့ၣ်လီၤ. အန့ၣ်ဝံၤဒီးစီၤစံးဒကံယၤဆဲးလီၤအမံၤန့ၣ်လီၤ. ဒီးပှၤအဂၤတဖၣ်လၢအဆဲးလီၤအမံၤန့ၣ်မ့ၢ်ဝဲဒ်အဖီလာ်အသိးလီၤ.",
			"2": "<sup>2</sup> ပှၤလုၢ်တၢ်အခိၣ်တဖၣ်လၢအမ့ၢ်, စီၤစရါယၤ, စီၤဧစၤရယၤ, စီၤယံးရမံယၤ,",
			"3": "<sup>3</sup> စီၤပၤၡဃူၢ်, စီၤအမၤရယၤ, စီၤမၤလကံယၤ,",
			"4": "<sup>4</sup> စီၤဃးတူၣ်, စီၤၡဘၤနယၤ, စီၤမးလူး,",
			"5": "<sup>5</sup> စီၤဃၤရံၣ်, စီၤမရ့မိး, စီၤဧိၤဘါဒယၤ, စီၤဒၤနံးယ့လး, စီၤကံးနသိၣ်, စီၤဘၤရူး,",
			"7": "<sup>7</sup> စီၤမၡူလၣ်, စီၤအဘံယၣ်, စီၤမံယမံၣ်,",
			"8": "<sup>8</sup> စီၤမၤဧါစယၤ, စီၤဘံးလကဲၤဒီးစီၤၡမါယၤန့ၣ်လီၤ.",
			"9": "<sup>9</sup> ပှၤလ့ၤဝံတဖၣ်လၢအမ့ၢ်, စီၤအစၤနယၤအဖိခွါစီၤယ့ၤၡူ, စီၤဘံနူၤလၢစီၤဃ့နါဒးအဒူၣ်ထၢပူၤ, စီၤကးမံၤအ့လး,",
			"10": "<sup>10</sup> စီၤၡဘၤနယၤ, စီၤဟိၤဒံယၤ, စီၤက့လံၤတၤ, စီၤပလါယၤ, စီၤဃၤနၣ်,",
			"11": "<sup>11</sup> စီၤမံကၤ, စီၤရဃိာ်, စီၤဃၡၤဘယၤ,",
			"12": "<sup>12</sup> စီၤစးကူၢ်, စီၤၡ့ရ့ဘယၤ, စီၤၡဘၤန့ယၤ, စီၤဟိၤဒံယၤ, စီၤဘၤနံ, စီၤဘနံနူၤန့ၣ်လီၤ.",
			"14": "<sup>14</sup> ဒီးပှၤဂီၢ်မုၢ်အခိၣ်အနၢ်တဖၣ်လၢအမ့ၢ်စီၤပၤရိာ်, စီၤပၤဃးမိၤအး, စီၤဧ့ၤလၣ်, စီၤစးတူၤ, စီၤဘၤနံ,",
			"15": "<sup>15</sup> စီၤဘူနံၤ, စီၤဧၤစကး, စီၤဘ့ဘဲၤ,",
			"16": "<sup>16</sup> စီၤအဒိနံယၤ, စီၤဘံးကဝဲၤ, စီၤဧၤဒံၣ်,",
			"17": "<sup>17</sup> စီၤအ့ၤတၢ်, စီၤဃံးစကံယၤ, စီၤဧၤစူၢ်,",
			"18": "<sup>18</sup> စီၤဟိၤဒံယၤ, စီၤဃၤၡူၣ်, စီၤဘ့စဲၤ,",
			"19": "<sup>19</sup> စီၤဃၤရံာ်, စီၤဧၤနသိး, စီၤန့ဘဲၤ, စီၤမၤကပံဧၣ်, စီၤမၡူလၣ်, စီၤဃ့စံၢ်,",
			"21": "<sup>21</sup> စီၤမၡ့စဘ့လး, စီၤစၤဒိး, စီၤယးဒူ,",
			"22": "<sup>22</sup> စီၤပလၤတယၤ, စီၤဃၤနၣ်, စီၤဧနၤယၤ, စီၤဟိၤၡ့, စီၤဃနၤနယၤ, စီၤဃၤၡူာ်,",
			"24": "<sup>24</sup> စီၤဟးလိဃ့ၣ်, စီၤဖံးလဃၤ, စီၤၡိဘ့း,",
			"25": "<sup>25</sup> စီၤရဃူၣ်, စီၤဃၡၤဘနၤ, စီၤမၤစ့ယၤ, စီၤအဃံယၤ, စီၤဃၣ်နၣ်, စီၤဧၤနၣ်,",
			"27": "<sup>27</sup> စီၤမးလူး, စီၤဃၤရံၣ်, ဒီးစီၤဘၤနါလီၤ.",
			"28": "<sup>28</sup> ပဝဲဒၣ်ကီၢ်အံၣ်စရ့လးအပှၤဂီၢ်မုၢ်, ပှၤလုၢ်တၢ်အခိၣ်တဖၣ်, ပှၤလ့ၤဝံဖိတဖၣ်, ပှၤခိးတၢ်လုၢ်ဟံၣ်တဖၣ်, ပှၤသးဝံၣ်တၢ်လၢတၢ်လုၢ်ဟံၣ်တဖၣ်, ပှၤမၤတၢ်လၢတၢ်လုၢ်ဟံၣ်တ ဖၣ်, ဒီးကယဲၢ်ပှၤအဂၤလၢအဒိကနၣ်ကစၢ်ယွၤအတၢ်သိၣ်တၢ်သီ လၢပှၤယူဒၤဖိအဂီၢ်လၢအထုးဖးအသးဒီးပှၤတခီဘီမုၢ်ဖိလၢ အအိၣ်လၢပကီၢ်ပူၤတဖၣ်, ပဝဲဒၣ်ဃုာ်ဒီးပမါတဖၣ်ဒီးကယဲၢ်ပဖိ တဖၣ်လၢအသးပှၢ်တုၤအနၢ်ပၢၢ်တၢ်သ့လံ,",
			"29": "<sup>29</sup> ဖဲအံၤပပာ်ဖှိၣ်ပသးဒီးပခိၣ်ပနၢ်တဖၣ်ဒီးမၤတၢ်ဆိၣ်တမံၤ, လၢပမ့ၢ်မၤဟးဂီၤအီၤဒီးပကန့ၢ်ဘၣ်အဘူးအလဲလၢတၢ်ဆိၣ်အၢတ မံၤ, လၢပကအိၣ်မူဒ်ကစၢ်ယွၤအတၢ်သိၣ်တၢ်သီလၢပှၤယူဒၤဖိအဂီၢ်, လၢကစၢ်ယွၤဟ့ၣ်လီၤအီၤခီဖျိအခ့အပှၤစီၤမိၤၡ့, လၢပကစူၢ်တၢ်ခဲလၢာ်လၢယွၤ, ပကစၢ်မၤလိာ်ပှၤဒီးလၢပက တိၢ်န့ၢ်ဖံးဃာ်ကယဲၢ်အတၢ်သိၣ်တၢ်သီခဲလၢာ်ဒီးတၢ်လၢအဃ့ ဝဲတဖၣ်န့ၣ်လီၤ.",
			"30": "<sup>30</sup> ပတဒိးတ့ဃုာ်ဖျီဃုာ်ပသးဒီးပှၤတခီဘီမုၢ်ဖိလၢအအိၣ်လၢပထံ ကီၢ်အပူၤန့ၣ်ဘၣ်.",
			"31": "<sup>31</sup> ပှၤတခီဘီမုၢ်ဖိတဖၣ်မ့ၢ်ဟဲစိာ်အဘုဧိၤဟုဧိၤမ့ၢ်ဂ့ၤ, ဒီးတၢ်တမံၤလၢ်လၢ်မ့ၢ်ဂ့ၤလၢကဆါန့ၢ်ပှၤလၢမုၢ်အိၣ်ဘှံးနံၤ မ့ၢ်ဂ့ၤ, မုၢ်နံၤစီဆှံအဂၤမ့ၢ်ဂ့ၤန့ၣ်ပတပှ့ၤလၢအအိၣ်ဘၣ်. နွံနံၣ်တဘျီကိးဘျီဒဲးန့ၣ်ပတသူၣ်တၢ်ဖျးတၢ်ဘၣ်. ဒီးပကပျၢ်ဒ့ၣ်ကမၣ်တဖၣ်ခဲလၢာ်န့ၣ်လီၤ.",
			"32": "<sup>32</sup> ကိးနံၣ်ဒဲး, ပဝဲတဂၤစုာ်စုာ်ပကမၤဘူၣ်စ့လီၤတယၢၢ်ၡက့လး သၢပူတပူလၢတၢ်ဟ့ၣ်စၢၤယွၤအတၢ်လုၢ်ဟံၣ်အတၢ်လၢာ်တၢ်စ့ၤအဂီၢ် န့ၣ်လီၤ.",
			"33": "<sup>33</sup> လၢတၢ်ဘူၣ်ထီၣ်ဘါထီၣ်ယွၤလၢတၢ်လုၢ်ဟံၣ်ပူၤအဂီၢ်န့ၣ်, ပကဟ့ၣ်ကိၣ်စီဆှံတၢ်လုၢ်ဘုဧိၤဟုဧိၤကိးနံၤဒဲး, ဆၣ်ဖိကီၢ်ဖိတဖၣ်လၢကဘၣ်တၢ်ဆိၣ်ကဲၤထီၣ်အီၤကိးနံၤဒဲးဒ်တၢ် လုၢ်တၢ်ပာ်တဖၣ်, တၢ်လုၢ်စီဆှံတဖၣ်လၢမုၢ်အိၣ်ဘှံးနံၤတဖၣ်, လါထီၣ်သီအမူးတဖၣ်, ဒီးမူးအဂၤတဖၣ်အဂီၢ်, တၢ်လုၢ်စီဆှံအဂၤတဖၣ်, တၢ်လုၢ်လၢကစိာ်ကွံာ်ပှၤအံၣ်စရ့လးဖိ တဖၣ်အတၢ်ဒဲးဘးအဂီၢ်ဒီးကယဲၢ်တၢ်လိၣ်အဂၤတဖၣ်လၢယွၤတၢ်လုၢ် ဟံၣ်အဂီၢ်န့ၣ်လီၤ.",
			"34": "<sup>34</sup> ပဝဲဒၣ်ပှၤဂီၢ်မုၢ်, ပှၤလုၢ်တၢ်အခိၣ်တဖၣ်, ဒီးပှၤလ့ၤဝံဖိတဖၣ် ပကဖီၣ်တၢ်ဖးကိးနံၣ်ဒဲးလၢတၢ်စံၣ်ညီၣ်တဲာ်ဘၣ်ထွဲဒီးဒူၣ်ထၢမ တၤတဖၣ်ကဘၣ်ဟ့ၣ်ထီၣ်သ့ၣ်လၢတၢ်ကဆိၣ်ကဲၤတၢ်လုၢ်တၢ်ပာ်တဖၣ်လၢ အဘၣ်တၢ်လုၢ်ထီၣ်အီၤဆူယွၤပကစၢ်ယွၤဒ်ယူဒၤအတၢ်သိၣ်တၢ်သီပာ် ဖျါအသိးန့ၣ်လီၤ.",
			"35": "<sup>35</sup> ဘုဧိၤဟုဧိၤအဆိကတၢၢ်လၢပမၤန့ၢ်အီၤဒီးသ့ၣ်သၣ်အဆိက တၢၢ်လၢအမံဝဲဒီးပထဲးအီၤလၢပသ့ၣ်တဖၣ်န့ၣ်ကိးနံၣ်ဒဲးပကဟဲ စိာ်အီၤဒ်တၢ်မၤဘူၣ်ဆူယွၤအတၢ်လုၢ်ဟံၣ်န့ၣ်လီၤ.",
			"36": "<sup>36</sup> ပဝဲတဂၤဘၣ်တဂၤစုာ်စုာ်, ပကဟဲစိာ်ပဖိဝဲၢ်ကိပိာ်ခွါလၢအအိၣ် ဖျဲၣ်ထီၣ်ဆူပှၤလုၢ်တၢ်အခိၣ်တဖၣ်အအိၣ်လၢယွၤအတၢ်လုၢ်ဟံၣ်အပူၤ ဒီးလုၢ်ထီၣ်အီၤဆူကစၢ်ယွၤအအိၣ်, ဒ်ယူဒၤအတၢ်သိၣ်တၢ်သီဃ့ဝဲအသိးန့ၣ်လီၤ. ဂီၤဖံးဖိအဆိကတၢၢ်လၢပဝဲတဂၤစုာ်စုာ်ပဂီၤဖံးမိၢ်တဖၣ်ဖှံလီၤဝဲ, ဒီးပသိဖိမ့ၢ်ဂ့ၤ, မဲာ်တဲးလဲးဖိမ့ၢ်ဂ့ၤလၢအဖှံလီၤအဆိက တၢၢ်န့ၣ်, ပကပာ်စီဆှံစ့ၢ်ကီးအီၤန့ၣ်လီၤ.",
			"37": "<sup>37</sup> ကိၣ်လၢပမၤအီၤအဆိကတၢၢ်ခီဖျိဘုခ့လၢပကူးဘၣ်အီၤကိးနံၣ် ဒဲး, ဒီးပတၢ်မၤဘူၣ်အဂၤလၢအမ့ၢ်စပံးထံ, သ့ၣ်စၤယံးအသိ, ဒီးကယဲၢ်သ့ၣ်သၣ်အကလုာ်ကလုာ်န့ၣ်, ပကလဲၤစိာ်အီၤဆူပှၤလုၢ်တၢ်အခိၣ်တဖၣ်အအိၣ်လၢယွၤအတၢ်လုၢ်ဟံၣ် အပူၤန့ၣ်လီၤ. တၢ်မုၢ်တၢ်ဘိလၢပသူၣ်အီၤလၢပဟီၣ်ခိၣ်အပူၤဆံဆဲၣ်ပူတပူ တဖၣ်န့ၣ်, ပကလဲၤစိာ်အီၤဆူပှၤလ့ၤဝံဖိတဖၣ်လၢအထၢဖှိၣ်တၢ်ဆံ ဆဲၣ်ပူတပူတဖၣ်လၢပဒူသဝီတဖၣ်အစံာ်ပျီပူၤအအိၣ်န့ၣ်လီၤ.",
			"38": "<sup>38</sup> ပှၤလုၢ်တၢ်အခိၣ်လၢအဟဲလီၤစၢၤလီၤသွဲၣ်လၢစီၤအၤဟရိၣ်တဖၣ် ကဘၣ်အိၣ်ဒီးပှၤလ့ၤဝံဖိတဖၣ်ဖဲတၢ်ဟ့ၣ်မၤဘူၣ်ဆံဆဲၣ်ပူတပူ တဖၣ်ဘၣ်တၢ်ပာ်ဖှိၣ်အီၤဒီးပှၤလ့ၤဝံဖိတဖၣ်ဘၣ်လဲၤစိာ်ဝဲ ကယဲၢ်တၢ်ဆံဆဲၣ်ပူတပူလၢတၢ်ထၢဖှိၣ်အီၤအကျါဆံဆဲၣ်ပူတပူ ဆူတၢ်လုၢ်ဟံၣ်အတၢ်ပာ်ဖှိၣ်အလီၢ်လၢတၢ်ကသူအီၤလၢယွၤအတၢ်လုၢ် ဟံၣ်အပူၤန့ၣ်လီၤ.",
			"39": "<sup>39</sup> ကီၢ်အံၣ်စရ့လးအပှၤဂီၢ်မုၢ်ဒီးပှၤလ့ၤဝံဖိတဖၣ်ကဘၣ်လဲၤစိာ် တၢ်မၤဘူၣ်တဖၣ်လၢဘုဧိၤဟုဧိၤ, စပံးထံဒီးသ့ၣ်စၤယံးအသိ ဆူတၢ်ပာ်ဖှိၣ်အလီၢ်တဖၣ်ဖဲယွၤအတၢ်လုၢ်ဟံၣ်အပီးအလီ တဖၣ်ဘၣ်တၢ်ပာ်အီၤဒီး, ဖဲပှၤလုၢ်တၢ်အခိၣ်တဖၣ်လၢအအိၣ်မူအိၣ်ဒါ, ပှၤခိးတၢ်လုၢ်ဟံၣ်တဖၣ်ဒီးပှၤသးဝံၣ်တၢ်လၢတၢ်လုၢ်ဟံၣ်ပူၤတဖၣ် အတၢ်အိၣ်တၢ်ဆိးအလီၢ်တဖၣ်အိၣ်ဝဲန့ၣ်လီၤ. ပတလဲၤသဒၣ်ဘၣ်ပကစၢ်ယွၤအဟံၣ်ဘၣ်."
		},
		"11": {
			"1": "<sup>1</sup> ပှၤခိၣ်ပှၤနၢ်တဖၣ်သူၣ်လီၤဆီလီၤအသးလၢဝ့ၢ်ယရူၤၡလ့ၣ်အပူၤ, ဒီးပှၤဂီၢ်မုၢ်အိၣ်လီၤတဲာ်တဖၣ်ဖီၣ်တၢ်ဖးတဖၣ်လၢကဃုထၢဒူၣ် ဖိထၢဖိတဒူၣ်လၢကယဲၢ်ဒူၣ်ဖိထၢဖိတဆံဒူၣ်စုာ်စုာ်အပူၤဒ်သိး ကလဲၤဒီးအိၣ်ဝဲဆိးဝဲလၢဝ့ၢ်ယရူၤရှလ့ၣ်ဝ့ၢ်စီဆှံအပူၤ, ဖဲပှၤအိၣ်လီၤတဲာ်အဂၤတဖၣ်ကဘၣ်လဲၤအိၣ်လၢဝ့ၢ်အဂၤတဖၣ်အပူၤ အခါန့ၣ်လီၤ.",
			"2": "<sup>2</sup> ပှၤဂီၢ်မုၢ်စံးထီၣ်ပတြၢၤဝဲပှၤတဂၤလၢ်လၢ်လၢအအိၣ်ဝဲဆိးဝဲ လၢဝ့ၢ်ယရူၤၡလ့ၣ်အပူၤဒ်အသးဆူၣ်ဒၣ်ဝဲအသိးန့ၣ်လီၤ.",
			"3": "<sup>3</sup> လၢဝ့ၢ်အဂၤတဖၣ်အပူၤန့ၣ်ကီၢ်အံၣ်စရ့လးအပှၤဂီၢ်မုၢ်, ပှၤလုၢ်တၢ်အခိၣ်တဖၣ်, ပှၤလ့ၤဝံဖိတဖၣ်, ပှၤမၤတၢ်လၢတၢ်လုၢ် ဟံၣ်တဖၣ်, ဒီးပှၤလီၤစၢၤလီၤသွဲၣ်လၢစီၤၡလိၤမိၤအခ့အပှၤတဖၣ်အိၣ်ဝဲ ဆိးဝဲဖဲဝ့ၢ်တဖၣ်လၢအဝဲသ့ၣ်အတၢ်စုလီၢ်ခီၣ်ခိၣ်ဒၣ်ဝဲအိၣ်, အပူၤန့ၣ်လီၤ. အအံၤမ့ၢ်လီၢ်ကဝီၤလၢကီၢ်ယူဒၤပူၤအထံ ဖိကီၢ်ဖိခိၣ်နၢ်တဖၣ်လၢအအိၣ်ဝဲဆိးဝဲလၢဝ့ၢ်ယရူၤရှလ့ၣ်အပူၤ အမံၤအသၣ်န့ၣ်လီၤ.",
			"4": "<sup>4</sup> ပှၤလၢယူဒၤအဒူၣ်အကျါန့ၣ်မ့ၢ်ဝဲ စီၤဧသါယၤလၢအမ့ၢ်စီၤဧူးစံယါအဖိခွါဒီးစီၤစကၤရယၤ အလံၤခွါန့ၣ်လီၤ. အဝဲအမိၢ်ပၢ်ဖံဖုလၢပျၢၤအဂုၤအဂၤတဖၣ်န့ၣ်အိၣ်ဝဲဃုာ်ဒီးစီၤ အမၤရယါ, စီၤၡဖးတယၤဒီးစီၤမၤဟလၤလ့လးလၢအဟဲ လီၤစၢၤလီၤသွဲၣ်လၢစီၤယူဒၤအဖိခွါစီၤဖ့ၤရ့းန့ၣ်လီၤ.",
			"5": "<sup>5</sup> စီၤမၤစ့ယၤလၢအမ့ၢ်စီၤဘၤရူးအဖိခွါဒီးစီၤကိးလဃိစ့ၤ အလံၤခွါန့ၣ်လီၤ. အဝဲအမိၢ်ပၢ်ဖံဖုလၢပျၢၤအဂုၤအဂၤတဖၣ်အိၣ်ဝဲဃုာ်ဒီးစီၤဃစါယၤ, စီၤဧဒါယၤ, စီၤယိၤရံာ်ဒီးစီၤစကၤရယၤလၢအမ့ၢ်ပှၤဟဲလီၤ စၢၤလီၤသွဲၣ်လၢစီၤယူဒၤအဖိခွါစီၤၡ့လၤန့ၣ်လီၤ.",
			"6": "<sup>6</sup> လၢပှၤဟဲလီၤစၢၤလီၤသွဲၣ်လၢစီၤဖ့ၤရ့းအကျါန့ၣ်ပှၤပိာ်ခွါ စဲၣ်နီၤအိၣ်ဝဲလွံၢ်ကယၤဃုဆံဃိးဂၤလၢအအိၣ်ဝဲဆိးဝဲလၢ ဝ့ၢ်ယရူၤၡလ့ၣ်အပူၤန့ၣ်လီၤ.",
			"7": "<sup>7</sup> ပှၤလၢဘံၣ်ယၤမံၣ်အဒူၣ်အကျါန့ၣ်မ့ၢ်ဝဲ, စီၤစၤလူၤလၢအမ့ၢ်စီၤမၡူလၣ်အဖိခွါဒီးစီၤယိၤဧ့းအလံၤ ခွါန့ၣ်လီၤ. အဝဲအမိၢ်ပၢ်ဖံဖုလၢပျၢၤအဂုၤအဂၤတဖၣ်ပၣ်ဃုာ်ဒီးစီၤပဒါ ယၤ, စီၤကိလယၤ, စီၤမၤစ့ယၤ, စီၤအံသံၤအ့လးဒီးစီၤယၡၤယါ တဖၣ်န့ၣ်လီၤ.",
			"8": "<sup>8</sup> စီၤကးဘဲဒီးစီၤစၤလဲၤမ့ၢ်ပှၤဒီဘူးဒီတံၢ်ဒီးစီၤစၤလူၤန့ၣ်လီၤ. ပှၤဘံၣ်ယၤမံၣ်အဒူၣ်ဖိထၢဖိခဲလၢာ်လၢအအိၣ်ဝဲဆိးဝဲလၢဝ့ၢ် ယရူၤရှလ့ၣ်အပူၤန့ၣ်မ့ၢ်ဝဲပှၤခွံကယၤခံဆံဃိးဂၤန့ၣ်လီၤ.",
			"9": "<sup>9</sup> စီၤယိၤအ့လးလၢအမ့ၢ်စီၤစံးကရံးအဖိခွါန့ၣ်မ့ၢ်အဝဲသ့ၣ် အပှၤအခိၣ်, ဒီးစီၤယူဒၤလၢအမ့ၢ်စီၤစနူအၤအဖိခွါန့ၣ်မ့ၢ်ပဒိၣ်ခံဂၤ တဂၤလၢဝ့ၢ်ပူၤန့ၣ်လီၤ.",
			"10": "<sup>10</sup> လၢပှၤလုၢ်တၢ်အခိၣ်တဖၣ်အကျါန့ၣ်မ့ၢ်ဝဲ စီၤယဒါယၤလၢအမ့ၢ်စီၤယိၤရံာ်အဖိခွါ, ဒီးစီၤယၤကံၣ်န့ၣ်လီၤ.",
			"11": "<sup>11</sup> ဒီးစီၤစရါယၤလၢအမ့ၢ်စီၤဃံးလကံယၤအဖိခွါဒီးစီၤမၡူလၣ် အလံၤခွါန့ၣ်လီၤ. အဝဲအမိၢ်ပၢ်ဖံဖုလၢပျၢၤတဖၣ်အိၣ်ဝဲဃုာ်ဒီးစီၤစၤဒိး, စီၤမရၤယိး, ဒီးစီၤအဃံးတူာ်လၢအမ့ၢ်ပှၤလုၢ်တၢ်အခိၣ်အဒိၣ် ကတၢၢ်န့ၣ်လီၤ.",
			"12": "<sup>12</sup> ပှၤခဲလၢာ်ဃိးကယၤခံဆံခံဂၤလၢဒူၣ်ထၢအံၤအပူၤမၤတၢ်လၢ ယွၤအတၢ်လုၢ်ဟံၣ်အပူၤန့ၣ်လီၤ. ဒီးစီၤဧၤဒါယၤလၢအမ့ၢ်စီၤယရိဃၣ်အဖိခွါဒီးစီၤပလၤလယၤ အလံၤခွါန့ၣ်လီၤ. အဝဲအမိၢ်ပၢ်ဖံဖုလၢပျၢၤတဖၣ်အိၣ်ဝဲဃုာ်ဒီးစီၤအးမစံ, စီၤစကၤရယၤ, စီၤပၤၡဃူၢ်ဒီးစီၤမၤလကံယၤန့ၣ်လီၤ.",
			"13": "<sup>13</sup> ပှၤခဲလၢာ်ခံကယၤလွံၢ်ဆံခံဂၤလၢဒူၣ်ထၢအံၤအပူၤမ့ၢ်ဒူၣ်ဖိ ထၢဖိအခိၣ်အနၢ်တဖၣ်န့ၣ်လီၤ. ဒီးစီၤဧမၤၡဲလၢအမ့ၢ်စီၤဧစၤရ့အဖိခွါဒီးစီၤအၤဃစဲၤအလံၤခွါန့ၣ်လီၤ. အဝဲအမိၢ်ပၢ်ဖံဖုလၢပျၢၤတဖၣ်အိၣ်ဝဲဃုာ်ဒီးစီၤမၡံးလ့မိး ဒီးစီၤအံးမ့ၢ်န့ၣ်လီၤ.",
			"14": "<sup>14</sup> ပှၤအိၣ်ဝဲတကယၤခံဆံဃိးဂၤလၢဒူၣ်ထၢအံၤအပူၤလၢအမ့ၢ်ပှၤ သုးဖိစဲၣ်နီၤတဖၣ်န့ၣ်လီၤ. စီၤစးဘဒ့ၤအ့လးလၢအမ့ၢ်ဒူၣ်ဖိထၢဖိလၢအကဲခိၣ်ကဲနၢ်လၢ ဟံၣ်ဒူၣ်ဃီထၢအပူၤတဂၤလၢအမ့ၢ်စီၤဟးကဒိလံၣ်အဖိခွါ, မ့ၢ်အဝဲသ့ၣ်အပှၤအခိၣ်န့ၣ်လီၤ.",
			"15": "<sup>15</sup> လၢပှၤလ့ၤဝံဖိတဖၣ်အကျါန့ၣ်မ့ၢ်ဝဲ, စီၤၡမါယၤလၢအမ့ၢ်စီၤဃၤၡူၣ်အဖိခွါဒီးစီၤဧးစရံကၣ်အလံၤ ခွါန့ၣ်လီၤ. အဝဲအမိၢ်ပၢ်ဖံဖုလၢပျၢၤတဖၣ်အိၣ်ဝဲဃုာ်ဒီးစီၤဃၡၤဘယၤဒီး စီၤဘူနံၤန့ၣ်လီၤ.",
			"16": "<sup>16</sup> စီၤၡၤဘသဲၤဒီးစီၤယိစဘး, မ့ၢ်ပှၤလ့ၤဝံဖိခိၣ်နၢ်တဖၣ်လၢ တၢ်သ့ၣ်ညါအီၤဒိၣ်ဒၣ်တၢ်တက့ၢ်ဒ်ပှၤကွၢ်ထွဲတၢ်ဖံးတၢ်မၤလၢ ယွၤအတၢ်လုၢ်ဟံၣ်အချၢန့ၣ်လီၤ.",
			"17": "<sup>17</sup> ဒီးစီၤမးတၤနယၤလၢအမ့ၢ်စီၤမံၤတါအဖိခွါဒီးစီၤစးဘဒံၤ အလံၤခွါမ့ၢ်ပှၤတဂၤလၢအဟဲလီၤစၢၤလီၤသွဲၣ်လၢစီၤအၤစာ်န့ၣ်လီၤ. အဝဲမ့ၢ်ပှၤဆှၢတၢ်လုၢ်ဟံၣ်အတၢ်သးဝံၣ်ရိဖဲပှၤသးဝံၣ်တၢ်စံး ဘျုးစံးဖှိၣ်အတၢ်ထုကဖၣ်န့ၣ်လီၤ. စီၤဘးကဘူကယၤမ့ၢ်ပှၤမၤစၢၤစီၤမးတၤနယၤန့ၣ်လီၤ. ဒီးစီၤဧၤဘဒါလၢအမ့ၢ်စီၤၡံမူၤအဖိခွါဒီးစီၤကၤလလး အလံၤခွါမ့ၢ်ပှၤတဂၤလၢအဟဲလီၤစၢၤလီၤသွဲၣ်လၢစီၤယဒူသူၣ် န့ၣ်လီၤ.",
			"18": "<sup>18</sup> ပှၤလ့ၤဝံဖိခဲလၢာ်လၢအအိၣ်ဝဲဆိးဝဲလၢဝ့ၢ်စီဆှံဝ့ၢ်ယရူၤ လ့ၣ်အပူၤန့ၣ်မ့ၢ်ဝဲပှၤခံကယၤဃိးဆံလွံၢ်ဂၤန့ၣ်လီၤ.",
			"19": "<sup>19</sup> ပှၤခိးယွၤအတၢ်လုၢ်ဟံၣ်တဖၣ်မ့ၢ်ဝဲ စီၤဧးကူာ်, စီၤတၤလမိၣ်ဒီးအဝဲသ့ၣ်အဘူးအတံၢ်တဖၣ်ပှၤခဲလၢာ်, ပှၤတကယၤနွံဆံခံဂၤန့ၣ်လီၤ.",
			"20": "<sup>20</sup> ကီၢ်အံၣ်စရ့လးအပှၤဂီၢ်မုၢ်အဂၤဒီး, ပှၤလုၢ်တၢ်အခိၣ်ဒီးပှၤ လ့ၤဝံဖိလၢအအိၣ်လီၤတဲာ်တဖၣ်န့ၣ်အိၣ်ဝဲဆိးဝဲဖဲအဝဲသ့ၣ် အတၢ်စုလီၢ်ခီၣ်ခိၣ်အိၣ်ဝဲလၢကီၢ်ယူဒၤအဝ့ၢ်အဂၤတဖၣ်အပူၤန့ၣ် လီၤ.",
			"21": "<sup>21</sup> တၢ်လုၢ်ဟံၣ်အပှၤမၤတၢ်ဖိတဖၣ်လၢအမၤတၢ်လၢစီၤစံဃၤဒီးစီၤ ကံးၡပၤအတၢ်ပၢတၢ်ဆှၢအဖီလာ်န့ၣ်အိၣ်ဝဲဆိးဝဲလၢတၢ်လီၢ်လၢ ဝ့ၢ်ယရူၤၡလ့ၣ်အပူၤလၢအမ့ၢ်ဝဲဧိၤဖ့လးန့ၣ်လီၤ.",
			"22": "<sup>22</sup> ပှၤလ့ၤဝံဖိလၢအကွၢ်ထွဲတၢ်လၢအအိၣ်ဆိးလၢဝ့ၢ်ယရူၤၡလ့ၣ် အပူၤန့ၣ်မ့ၢ်စီၤဧူၤစံလၢအမ့ၢ်ဝဲစီၤဘၤနံအဖိခွါဒီးစီၤဃၡၤ ဘယၤအလံၤခွါန့ၣ်လီၤ. အဝဲအမိၢ်ပၢ်ဖံဖုလၢပျၢၤတဖၣ်ပၣ်ဃုာ်ဒီးစီၤမးတၤနယၤဒီး စီၤမံၤကါ, လၢအဘၣ်ထွဲဒီးစီၤအၤစာ်အဒူၣ်ထၢဒီးမ့ၢ်ဒူၣ်ထၢလၢ အအိၣ်ဒီးမူဒါလၢတၢ်သူၣ်ဝံၣ်သးဆၢအဂီၢ်လၢတၢ်လုၢ်ဟံၣ် အတၢ်ဖံးတၢ်မၤတဖၣ်အပူၤန့ၣ်လီၤ.",
			"23": "<sup>23</sup> စီၤလိၣ်စီၤပၤအတၢ်သိၣ်တၢ်ဘျၢတဖၣ်အိၣ်ဝဲဒၣ်လၢအပာ်ဖျါထီၣ် ဒူၣ်ထၢတဖၣ်ကဘၣ်ဟံးန့ၢ်မူဒါဒ်လဲၣ်လၢကဆှၢတၢ်လုၢ်ဟံၣ်အတၢ်သး ဝံၣ်တနံၤဘၣ်တနံၤအဂီၢ်န့ၣ်လီၤ.",
			"24": "<sup>24</sup> စီၤပသၤဃိယၤလၢအမ့ၢ်စီၤမၡ့ၤစဘ့လးအဖိခွါ, လၢစီၤစ့ရၤအဒူၣ်ထၢ, ဒီးလၢယူဒၤအဒူၣ်န့ၣ်မ့ၢ်ခၢၣ်စးလၢကီၢ်အံၣ်စရ့လးအပှၤဂီၢ်မုၢ် အဂီၢ်လၢပၤရၣ်ကွီၢ်ဘျီၣ်န့ၣ်လီၤ.",
			"25": "<sup>25</sup> ပှၤဂီၢ်မုၢ်အါဂၤအိၣ်ဆိးဝဲလၢဝ့ၢ်တဖၣ်လၢအဘူးဒီးအဝဲသ့ၣ် အစံာ်အပျီတဖၣ်န့ၣ်လီၤ. ပှၤတဖၣ်လၢယူဒၤအဒူၣ်န့ၣ်အိၣ်ဝဲဆိးဝဲဖဲ ဝ့ၢ်ကံးရယးအၢ်ဘၤ, ဝ့ၢ်ဒံၤဘိၣ်, ဒီးဝ့ၢ်ယကၤဘစ့လး, ဒီးသဝီတဖၣ်လၢအအိၣ်ဘူးဒီးဝ့ၢ်တဖၣ်အံၤန့ၣ်လီၤ.",
			"26": "<sup>26</sup> အဝဲသ့ၣ်အိၣ်ဆိးစ့ၢ်ကီးဝဲဒၣ်လၢဝ့ၢ်ယ့ၤၡူ, ဝ့ၢ်မိလဒၤ, ဝ့ၢ်ဘ့ၤသပၤလ့း,",
			"27": "<sup>27</sup> ဒီးလၢဝ့ၢ်ဃစၢ်ၡူဧလးဒီးလၢဝ့ၢ်ဘ့ၢ်ၡဘၤ, ဒီးသဝီအိၣ်ဝးတရံးအီၤတဖၣ်အပူၤန့ၣ်လီၤ.",
			"28": "<sup>28</sup> အဝဲသ့ၣ်အိၣ်ဆိးတ့ၢ်ဝဲဒၣ်လၢဝ့ၢ်စံကလး, လၢဝ့ၢ်မကိနၤ, ဒီးအသဝီတဖၣ်အပူၤ,",
			"29": "<sup>29</sup> လၢဝ့ၢ်ဧ့ၣ်ရံမိၣ်, လၢဝ့ၢ်စၤရဧၤ, ဒီးဝ့ၢ်ယၢ်မူသးတဖၣ်အပူၤ,",
			"30": "<sup>30</sup> လၢဝ့ၢ်စါနိၤ, ဝ့ၢ်ဧဒူးလၣ်ဒီးသဝီလၢအအိၣ်ဘူးဒီးဝ့ၢ်တဖၣ် အံၤအပူၤန့ၣ်လီၤ. အဝဲသ့ၣ်အိၣ်ဆိးဝဲဒၣ်လၢဝ့ၢ်လၤကံၣ်, ဒီးစံာ်ပျီ လၢအဘူးတဖၣ်, ဒီးလၢဝ့ၢ်ဧစ့ကၤဒီးအသဝီအိၣ်ဘူးတဖၣ်အပူၤ န့ၣ်လီၤ. အခီပညီ, ကီၢ်ယူဒၤအပှၤဂီၢ်မုၢ်အိၣ်ဝဲဆိးဝဲဒၣ်လၢလီၢ်ကဝီၤ ဖဲဝ့ၢ်ဘ့ၤၡဘၤလၢကလံၤထံးတခီဒီးကစၢၢ်ကဆူးဟံၣ်နိၣ်လၢကလံၤ စိးတခီအဘၢၣ်စၢၤန့ၣ်လီၤ.",
			"31": "<sup>31</sup> ဘံၣ်ယၤမံၣ်အဒူၣ်အပှၤဂီၢ်မုၢ်အိၣ်ဆိးဝဲဒၣ်လၢဝ့ၢ်က့ဘၤဝ့ၢ် မံးကမၣ်, ဝ့ၢ်ဂဲ, ဝ့ၢ်ဘ့ၤသ့လးဒီးသဝီအိၣ်ဘူးတဖၣ်အပူၤ,",
			"32": "<sup>32</sup> လၢဝ့ၢ်ဧၤနသိး, ဝ့ၢ်နိၤဘး, ဝ့ၢ်ဧနၤနယၤ,",
			"33": "<sup>33</sup> ဝ့ၢ်ဃါစိၢ်, ဝ့ၢ်ရၤမါ, ဝ့ၢ်ကံးတယၣ်, ဝ့ၢ်ဃၤဒံး, ဝ့ၢ်စဘိဧံၣ်, ဝ့ၢ်နဘးလး,",
			"35": "<sup>35</sup> ဝ့ၢ်လိး, ဝ့ၢ်အိနိၤ, ဒီးလၢပှၤစိးပျၤတၢ်ဖိအကစၢၢ်ကဆူးအပူၤန့ၣ်လီၤ.",
			"36": "<sup>36</sup> ပှၤလ့ၤဝံဖိအကရူၢ်တနီၤလၢအအိၣ်ဆိးတ့ၢ်ဝဲလၢကီၢ်ယူဒၤအလီၢ် ကဝီၤတဖၣ်အပူၤန့ၣ်ဘၣ်တၢ်ပာ်လီၤအီၤလၢကအိၣ်ဆိးဒီးဘံၣ်ယၤ မံၣ်ဖိအဒူၣ်အပှၤဂီၢ်မုၢ်န့ၣ်လီၤ."
		},
		"12": {
			"1": "<sup>1</sup> အအံၤမ့ၢ်ပှၤလုၢ်တၢ်အခိၣ်တဖၣ်, ဒီးပှၤလ့ၤဝံဖိတဖၣ်လၢအဟဲ က့ၤလၢတၢ်စိာ်မၢကဲကုၢ်အလီၢ်ဃုာ်ဒီးစီၤစရူၤဘၤဘ့လးလၢ အမ့ၢ်စီၤၡၤလတံၤအ့လးအဖိခွါဒီးပှၤလုၢ်တၢ်အခိၣ်အဒိၣ်ကတၢၢ် စီၤယိၤၡူန့ၣ်လီၤ.",
			"2": "<sup>2</sup> ဒီးပှၤလုၢ်တၢ်အခိၣ်တဖၣ်န့ၣ်မ့ၢ်ဝဲ, စီၤစရါယၤ, စီၤယံးရမံယၤ, စီၤဧ့စြၤ, စီၤအမၤရယၤ, စီၤမးလူး, စီၤဃးထူၣ်,",
			"3": "<sup>3</sup> စီၤၡကါနယၤ, စီၤရဃူၣ်, စီၤမရ့မိး,",
			"4": "<sup>4</sup> စီၤဧံးဒိၤ, စီၤကံးနသိၤ, စီၤအဘံယၤ,",
			"5": "<sup>5</sup> စီၤမံယမံၣ်, စီၤမၤဒယၤ, စီၤဘံလကၤ, စီၤၡမါယၤ, စီၤယိၤရံာ်, စီၤယဒံယၤ,",
			"7": "<sup>7</sup> စီၤစးလူၤ, စီၤဧၤမိး, စီၤဃံလကံယၤဒီးစီၤယဒံယၤတဖၣ်န့ၣ်လီၤ. ပှၤတဖၣ်အံၤမ့ၢ်ခိၣ်နၢ်တဖၣ်လၢကယဲၢ်အပှၤလုၢ်တၢ်အခိၣ်ကဒဲ ကဒဲအကျါလၢစီၤယိၤၡူအမုၢ်နံၤတဖၣ်န့ၣ်လီၤ.",
			"8": "<sup>8</sup> ပှၤလ့ၤဝံဖိတဖၣ်န့ၣ်မ့ၢ်ဝဲစီၤယ့ၤၡူ, စီၤဘံနူၤ, စီၤကးမံၤအ့လး, စီၤၡ့ရ့ဘယၤ, စီၤယူဒၤ, ဒီးစီၤမးတၤနယၤတဖၣ်န့ၣ်လီၤ. အဝဲသ့ၣ်မ့ၢ်ပှၤကွၢ်ထွဲတၢ်သးဝံၣ်တၢ်စံးထီၣ်ပတြၢၤအထါသး ဝံၣ်တဖၣ်န့ၣ်လီၤ.",
			"9": "<sup>9</sup> စီၤဘးကဘူကယၤ, စီၤဧူးနံၤဒီးအဝဲသ့ၣ်အပှၤလ့ၤဝံဖိကဒဲက ဒဲတဖၣ်ကရၢကရိထီၣ်ပှၤသးဝံၣ်ရိတၢ်ဖိလၢအသးဝံၣ်ခီဆၢတၢ်န့ၣ် လီၤ.",
			"10": "<sup>10</sup> ဒီးစီၤယိၤၡူထီၣ်ဖိစီၤယိယၤကံၣ်, စီၤယိယၤကံၣ်ထီၣ်ဖိ စီၤအ့လယၤၡံာ်, စီၤအ့လယၤၡံာ်ထီၣ်ဖိစီၤယိယဒၤန့ၣ်လီၤ.",
			"11": "<sup>11</sup> စီၤယိယဒၤထီၣ်ဖိစီၤယိနၤသၣ်, ဒီးစီၤယိနၤသၣ်ထီၣ်ဖိ စီၤယးဒူၤန့ၣ်လီၤ.",
			"12": "<sup>12</sup> ဖဲစီၤယိယၤကံၣ်မ့ၢ်ဝဲပှၤလုၢ်တၢ်အခိၣ်အဒိၣ်ကတၢၢ်အကတီၢ်န့ၣ် ပှၤလုၢ်တၢ်အခိၣ်လၢလာ်တဖၣ်အံၤမ့ၢ်ဝဲခိၣ်နၢ်တဖၣ်လၢပှၤလုၢ်တၢ် အခိၣ်အဒူၣ်ထၢတဖၣ်အကျါန့ၣ်လီၤ. စီၤမရါယၤလၢစီၤစရါယၤအဒူၣ်ထၢအကျါ, စီၤဃနၤနယၤလၢစီၤယံးရမံယၤအဒူၣ်ထၢအကျါ,",
			"13": "<sup>13</sup> စီၤမၡူလၣ်လၢစီၤဧ့စြၤအဒူၣ်ထၢအကျါ, စီၤယိဃၤနၣ်လၢစီၤအမၤရယၤအဒူၣ်ထၢအကျါ,",
			"14": "<sup>14</sup> စီၤယိနၤသၣ်လၢစီၤမံလကူၤအဒူၣ်ထၢအကျါ, စီၤယိၤသးလၢစီၤၡဘၤနယၤအဒူၣ်ထၢအကျါ,",
			"15": "<sup>15</sup> စီၤဧၤဒနၤလၢစီၤဃၤရံၣ်အဒူၣ်ထၢအကျါ, စီၤဃ့လကံလၢစီၤမရၤယိာ်အဒူၣ်ထၢအကျါ,",
			"16": "<sup>16</sup> စီၤစကၤရယၤလၢစီၤဧံးဒိၤအဒူၣ်ထၢအကျါ, စီၤမၡူလၣ်လၢစီၤကံးနသိၣ်အဒူၣ်ထၢအကျါ,",
			"17": "<sup>17</sup> စီၤစံးကရံးလၢစီၤအဘံယၤအဒူၣ်ထၢအကျါ, စီၤပံးလတဲၤလၢစီၤမံးနယၤမံၣ်ဒီးစီၤမိၤဧၤဒယၤအဒူၣ်ထၢအကျါ,",
			"18": "<sup>18</sup> စီၤၡးမူလၢစီၤဘံလကၤအဒူၣ်ထၢအကျါ, စီၤယိၤနၤသၣ်လၢစီၤၡမါယၤအဒူၣ်ထၢအကျါ,",
			"19": "<sup>19</sup> စီၤမးတနဲလၢစီၤယိၤရံာ်အဒူၣ်ထၢအကျါ, စီၤဧူးစံလၢစီၤယဒံယၤအဒူၣ်ထၢအကျါ,",
			"20": "<sup>20</sup> စီၤကးလဲၤလၢစီၤစးလဲၤအဒူၣ်ထၢအကျါ, စီၤဧၤဘ့ၢ်လၢစီၤဧးမိးအဒူၣ်ထၢအကျါ,",
			"21": "<sup>21</sup> စီၤဃၡၤဘယၤလၢစီၤဃံးလကံယၤအဒူၣ်ထၢအကျါ, ဒီးစီၤနၤသန့လးလၢစီၤယဒံယၤအဒူၣ်ထၢအကျါန့ၣ်လီၤ.",
			"22": "<sup>22</sup> လၢပှၤလုၢ်တၢ်အခိၣ်အဒိၣ်ကတၢၢ်တဖၣ်လၢအမ့ၢ်စီၤအ့လယၡံာ်, စီၤယိယဒၤ, စီၤယိဃၤနၣ်ဒီးစီၤယးဒူၤအမုၢ်နံၤတဖၣ်အပူၤ န့ၣ်ပှၤလုၢ်တၢ်အခိၣ်ဒီးပှၤလ့ၤဝံဖိအဟံၣ်ဒူၣ်ဃီထၢအခိၣ်အနၢ် တဖၣ်အတၢ်ကွဲးနီၣ်တခါဘၣ်တၢ်ပာ်အီၤန့ၣ်လီၤ. တၢ်ကွဲးနီၣ်အံၤဝံၤဝဲဖဲစီၤဒၤရယါဝ့ၣ်မ့ၢ်ကီၢ်ပၤရၣ်အစီၤ ပၤဖးဒိၣ်အခါန့ၣ်လီၤ.",
			"23": "<sup>23</sup> ဘၣ်ဆၣ်ဒီးလ့ၤဝံအဟံၣ်ဖိဃီဖိအခိၣ်အနၢ်တဖၣ်ဘၣ်တၢ်ကွဲးနီၣ် ပာ်အီၤလၢပဒိၣ်ပပှၢ်အတၢ်ကွဲးနီၣ်အပူၤတုၤဒၣ်ဖဲစီၤအ့လယၤ ၡံာ်အလံၤခွါစီၤယိနၤသၣ်အစိၤန့ၣ်လီၤ.",
			"24": "<sup>24</sup> လၢစီၤဃၡၤဘယၤ, စီၤၡ့ရ့ဘယၤ, စီၤယ့ၤၡူ, စီၤဘံနူၤ, ဒီးစီၤကးမံၤအ့လးအတၢ်နဲၣ်ကျဲအပူၤန့ၣ်ပှၤလ့ၤဝံ ဖိတဖၣ်ဘၣ်တၢ်နီၤလီၤအီၤလၢအကရူၢ်တဖၣ်န့ၣ်လီၤ. ဒ်အလီၤပလိာ်ဝဲဒီးယွၤအပှၤကညီစီၤပၤဒၤဝံးအတၢ်သိၣ်လိနဲၣ် ယုၤတဖၣ်အသိး, တဘျီန့ၣ်ပှၤအိၣ်ဝဲခံဖုလၢကသးဝံၣ်ခီဆၢတၢ်စံးထီၣ်ပတြၢၤ ကစၢ်ယွၤဒီးတၢ်ဟ့ၣ်အီၤတၢ်စံးဘျုးအဂီၢ်န့ၣ်လီၤ.",
			"25": "<sup>25</sup> ပှၤခိးတၢ်လုၢ်ဟံၣ်လၢလာ်တဖၣ်အံၤမ့ၢ်ပှၤအခိၣ်လၢအပၢၤတၢ်ပာ် ဖှိၣ်အဒၢးတဖၣ်ဖဲယွၤအတၢ်လုၢ်ဟံၣ်အတြဲၤတဖၣ်န့ၣ်လီၤ. အဝဲသ့ၣ်မ့ၢ်ဝဲ, စီၤမးတၤနယၤ, စီၤဘးကဘူကယၤ, စီၤဧိၤဘါဒယၤ, စီၤမၡူလၣ်, စီၤတၤလမိၣ်ဒီးစီၤဧးကူာ်န့ၣ်လီၤ.",
			"26": "<sup>26</sup> ပှၤဂီၢ်မုၢ်တဖၣ်အံၤအိၣ်မူဝဲဖဲစီၤယိယၤကံၣ်လၢအမ့ၢ်စီၤယိၤၡူ အဖိခွါစီၤယိၤစါဒးအလံၤခွါအမုၢ်နံၤ, ဒီးပဒိၣ်ဖးဒိၣ်စီၤ နဃ့မယၤအမုၢ်နံၤဒီးပှၤလုၢ်တၢ်အခိၣ်ဒီးပှၤသ့ပှၤဘၣ်လၢယူဒၤ အတၢ်သိၣ်တၢ်သီအပူၤ, စီၤဧ့စြၤအမုၢ်နံၤန့ၣ်လီၤ.",
			"27": "<sup>27</sup> တုၤဝ့ၢ်ယရူၤၡလ့ၣ်အဝ့ၢ်ခိၣ်ဒူဘၣ်တၢ်ပာ်စီဆှံထီၣ်အီၤန့ၣ်ပှၤ လ့ၤဝံဖိတဖၣ်အံၤဘၣ်တၢ်ဟဲကိးအီၤလၢအအိၣ်ဝဲဆိးဝဲ အလီၢ်ဒ်သိးအဝဲသ့ၣ်ကမၤဃုာ်တၢ်လၢတၢ်ပာ်စီဆှံတၢ်လုၢ်ဟံၣ် အပူၤခီဖျိတၢ်သးဝံၣ်စံးဘျုးစံးဖှိၣ်တဖၣ်, လၢအအိၣ်ဒီးစှၢၣ်စှံးဒီးသီတူၢ်န့ၣ်လီၤ.",
			"28": "<sup>28</sup> ပှၤလ့ၤဝံအဟံၣ်ဖိဃီဖိလၢအသးဝံၣ်တၢ်တဖၣ်, ဟဲပာ်ဖှိၣ်အသးစးထီၣ်လၢတၢ်လီၢ်ဖဲအဝဲသ့ၣ်အိၣ်ဝဲဆိးဝဲ, ဝးတရံးဝ့ၢ်ယရူၤၡလ့ၣ်ဒီးလၢဝ့ၢ်တဖၣ်လၢအအိၣ်ဝးတရံးဝ့ၢ်နတိဖၤ,",
			"29": "<sup>29</sup> ဒီးလၢကံးလကၤလး, က့ဘၤဒီးဧၤစမၤဝ့းန့ၣ်လီၤ.",
			"30": "<sup>30</sup> ပှၤလုၢ်တၢ်အခိၣ်တဖၣ်ဒီးပှၤလ့ၤဝံဖိသ့ၣ်တဖၣ်မၤကဆှီထီၣ်အသး ဒ်တၢ်ဘူၣ်တၢ်ဘါအလုၢ်အလၢ်အိၣ်ဝဲအသိးလၢအဂီၢ်ဒၣ်ဝဲ, လၢပှၤဂီၢ်မုၢ်အဂီၢ်, လၢတြဲၤတဖၣ်ဒီးဝ့ၢ်ခိၣ်ဒူအဂီၢ်န့ၣ်လီၤ.",
			"31": "<sup>31</sup> ယကိးဖှိၣ်ကီၢ်ယူဒၤအခိၣ်အနၢ်တဖၣ်လၢဝ့ၢ်ခိၣ်ဒူအလိၤ, ဒီးပာ်လီၤအဝဲသ့ၣ်လၢပှၤကွၢ်ထွဲပှၤကမျၢၢ်ဖးဒိၣ်ခံဖုလၢ ကဟးဝးတရံးဝ့ၢ်ဒီးစံးဘျုးစံးဖှိၣ်ကစၢ်ယွၤန့ၣ်လီၤ. ပှၤအခီၣ်ထံးတဖုလဲၤဝဲဆူစုထွဲတခီလၢဝ့ၢ်ခိၣ်ဒူအဖီခိၣ် ဆူတၢ်အ့ၣ်အတြဲၤန့ၣ်လီၤ.",
			"32": "<sup>32</sup> စီၤဟိၤၡၤယၤလဲၤတၢ်လၢပှၤသးဝံၣ်တၢ်ဖိတဖၣ်အလီၢ်ခံဒီးကီၢ် ယူဒၤအခိၣ်အနၢ်တဝာ်ပိာ်ထီၣ်အခံန့ၣ်လီၤ.",
			"33": "<sup>33</sup> ဒီးပှၤလုၢ်တၢ်အခိၣ်လၢလာ်တဖၣ်အံၤအူကွဲၤတဖၣ်ဒီးလဲၤတၢ်လၢ အလီၢ်ခံန့ၣ်လီၤ. အဝဲသ့ၣ်မ့ၢ်ဝဲစီၤဧစၤရယၤ, စီၤဧ့စြၤ, စီၤမၡူလၣ်,",
			"34": "<sup>34</sup> စီၤယူဒၤ, စီၤဘံၣ်ယၤမံၣ်, စီၤၡမါယၤ, စီၤယံးရမံယၤန့ၣ်လီၤ.",
			"35": "<sup>35</sup> ပှၤလၢခံလၢအပိာ်ထီၣ်အခံန့ၣ်မ့ၢ်ဝဲစီၤစကၤရယၤလၢအမ့ၢ်စီၤ ယိနၤသၣ်အဖိခွါဒီးစီၤၡမါယၤအလံၤခွါန့ၣ်လီၤ. (အမိၢ်ပၢ်ဖံဖုလၢပျၢၤတဖၣ်အိၣ်ဝဲဃုာ်စ့ၢ်ကီးဒီးစီၤမးတၤနယၤ, စီၤမံၤကါယၤ, ဒီးစီၤစးကူၢ်လၢစီၤအၤစာ်အဒူၣ်ထၢန့ၣ်လီၤ).",
			"36": "<sup>36</sup> အဝဲဘၣ်တၢ်ပိာ်ထွဲထီၣ်အခံလၢပှၤအဂၤလၢအဝဲအဒူၣ်ထၢ အကျါလၢအမ့ၢ်, စီၤၡမါယၤ, စီၤဧစၤရ့လး, စီၤမံလလဲၤ, စီၤကံလလဲၤ, စီၤမၤဧၤ, စီၤနၤသန့လး, စီၤယူဒၤဒီးစီၤ ဃနၤနံတဖၣ်န့ၣ်လီၤ. အဝဲသ့ၣ်ခဲလၢာ်စိာ်ဝဲတၢ်ဒ့တၢ်အူ အပီးအလီအကလုာ်တဖၣ်လၢကစၢ်ယွၤအခ့အပှၤစီၤဒၤဝံးဒ့တ့ၢ်ဝဲ တဖၣ်န့ၣ်လီၤ. ပှၤကူၣ်သ့ကူၣ်ဘၣ်စီၤဧ့စြၤဆှၢကရူၢ်အံၤလၢတၢ် ဟးထီၣ်အပူၤန့ၣ်လီၤ.",
			"37": "<sup>37</sup> ဖဲပဲထံထီၣ်ပၢၢ်အတြဲၤန့ၣ်အဝဲသ့ၣ်လဲၤထီၣ်ဃီလၢအဆှၢအဝဲ သ့ၣ်ဆူစီၤဒၤဝံးအဝ့ၢ်ဒီးခီဃီၤဝဲစီၤဒၤဝံးအနီဝံၤဟဲက့ၤကဒါ က့ၤဆူတြဲၤထံလၢအအိၣ်လၢဝ့ၢ်အမုၢ်ထီၣ်တကပၤန့ၣ်လီၤ.",
			"38": "<sup>38</sup> ပှၤအဂၤတဖုလၢအစံးဘျုးစံးဖှိၣ်တၢ်လဲၤဝဲလၢစုစ့ၣ်လၢဝ့ၢ် ခိၣ်ဒူအဖီခိၣ်ဒီးပှၤဂီၢ်မုၢ်တဝာ်ပိာ်ထီၣ်အခံန့ၣ်လီၤ. ဒီးပလဲၤခီဂာ်တ့ၢ်တၢးထီဖၣ်ကပူၤဆူဝ့ၢ်ခိၣ်ဒူလၢအလဲၢ်,",
			"39": "<sup>39</sup> ဒီးဖဲန့ၣ်ပလဲၤခီဂာ်တြဲၤအ့ဖရဲၣ်, တြဲၤယၡၤနၤ, တြဲၤညၣ်တၢးထီဃနၤန့လးဒီးတၢးထီတကယၤဆူတြဲၤသိန့ၣ်လီၤ. ပတၢ်လဲၤန့ၣ်ကတၢၢ်ဝဲဖဲတြဲၤလၢအလဲၤဆူယွၤအတၢ်လုၢ်ဟံၣ် အကပၤန့ၣ်လီၤ.",
			"40": "<sup>40</sup> လၢတၢ်န့ၣ်အဃိပှၤခံဖုလၢာ်လၢအစံးဘျုးစံးဖှိၣ်ကစၢ်ယွၤလဲၤ ဝဲတုၤလၢတၢ်လုၢ်ဟံၣ်အလီၢ်ကဝီၤန့ၣ်လီၤ. ပာ်ဖှိၣ်ဃုာ်ဒီးခိၣ်နၢ်လၢအအိၣ်ဒီးယၤန့ၣ်",
			"41": "<sup>41</sup> ယကရူၢ်အိၣ်ဝဲဃုာ်ဒီးပှၤလုၢ်တၢ်အခိၣ်တဖၣ်လၢအအူကွဲၤတဖၣ်လၢ အမ့ၢ်ဝဲစီၤအ့ၤလယါကံၣ်, စီၤမၤစ့ယၤ, စီၤမံးနယၤမံၣ်, စီၤမံၤကါယၤ, စီၤအ့လံၤဧ့နံၤ, စီၤစကၤရယါ, စီၤဃနၤနယၤ,",
			"42": "<sup>42</sup> ဒီးပှၤလၢအပိာ်ထီၣ်အဝဲသ့ၣ်အခံမ့ၢ်ဝဲစီၤမၤစ့ယၤ, စီၤၡမါယၤ, စီၤအလၤဧစၢ်, စီၤဧူၤစံ, စီၤယိဃၤနၣ်, စီၤမၤလကံယၤ, စီၤဧ့ၤလၣ်ဒီးစီၤဧ့စ့ၢ်န့ၣ်လီၤ. ပှၤသးဝံၣ်တၢ်ဖိတဖၣ်လၢ အဘၣ်တၢ်ဆှၢအီၤလၢစီၤယံးစရၤဃယၤန့ၣ်သးဝံၣ်တၢ်လၢအကလုၢ်ဖး ဒိၣ်န့ၣ်လီၤ.",
			"43": "<sup>43</sup> လၢမုၢ်တနံၤန့ၣ်တၢ်လုၢ်တၢ်ပာ်အါမးဘၣ်တၢ်လုၢ်ထီၣ်အီၤဒီးပှၤ ဂီၢ်မုၢ်ပှဲၤဝဲဒီးတၢ်သူၣ်ခုသးခုမ့ၢ်လၢကစၢ်ယွၤဒုးသးခုအဝဲသ့ၣ် ဒိၣ်မးအဃိန့ၣ်လီၤ. ပှၤပိာ်မုၣ်တဖၣ်, ပှၤဖိဒံဖိသၣ်တဖၣ်ပာ်ဖှိၣ်အသးလၢတၢ်မၤမူးအပူၤဒီးအဝဲသ့ၣ် ခဲလၢာ်အကလုၢ်အသီၣ်န့ၣ်ဘၣ်တၢ်နၢ်ဟူအီၤသ့ဝဲဖးယံၤဖးသံန့ၣ် လီၤ.",
			"44": "<sup>44</sup> ဖဲအကတီၢ်န့ၣ်, ပှၤပိာ်ခွါတဖၣ်ဘၣ်တၢ်ပာ်လီၤအီၤလၢပှၤကွၢ်ထွဲ တၢ်ပာ်ဖှိၣ်အဒၢးတဖၣ်လၢတၢ်ဟ့ၣ်မၤဘူၣ်တဖၣ်လၢအဘၣ် တၢ်ဟ့ၣ်အီၤဆူယွၤအတၢ်လုၢ်ဟံၣ်, ဘၣ်တၢ်ပာ်အီၤအိၣ်ဒီးတၢ်မၤဘူၣ်ဆံဆဲၣ်ပူတပူတဖၣ်ဒီးဘုခ့ လၢတၢ်ကူးအီၤအဆိကတၢၢ်ဒီးတၤသူတၤသၣ်လၢတၢ်ဒဲးအီၤအဆိ ကတၢၢ်ကိးနံၣ်ဒဲးန့ၣ်လီၤ. ပှၤတဖၣ်အံၤအိၣ်မူအိၣ်ဒါလၢတၢ်ထၢဖှိၣ်တၢ်လၢပှၤလုၢ်တၢ်အခိၣ် တဖၣ်ဒီးပှၤလ့ၤဝံဖိတဖၣ်အဂီၢ်ဒ်ယူဒၤတၢ်သိၣ်တၢ်သီဃ့ဝဲ အသိးဖဲစံာ်ပျီတဖၣ်လၢအအိၣ်ဘူးဒီးဝ့ၢ်တဖၣ်န့ၣ်လီၤ. ကယဲၢ်ကီၢ်ယူဒၤအပှၤဂီၢ်မုၢ်ခဲလၢာ်ဘၣ်သူၣ်ဘၣ်သးပှၤလုၢ်တၢ် အခိၣ်တဖၣ်ဒီးပှၤလ့ၤဝံဖိတဖၣ်န့ၣ်လီၤ.",
			"45": "<sup>45</sup> အဂ့ၢ်ဒ်အံၤအဝဲသ့ၣ်မၤဝဲတၢ်မၤကဆှီထီၣ်တၢ်အမူးတဖၣ်ဒီးတၢ် တၢ်ဘူၣ်တၢ်ဘါအလုၢ်အလၢ်အဂၤတဖၣ်လၢကစၢ်ယွၤမၤလိာ်တ့ၢ်ဝဲန့ၣ် လီၤ. ပှၤသးဝံၣ်တၢ်ဖိလၢတၢ်လုၢ်ဟံၣ်အပူၤတဖၣ်, ပှၤခိးတၢ်လုၢ်ဟံၣ်သ့ၣ်တဖၣ်စ့ၢ်ကီးမၤအမူအဒါတဖၣ်ဒ်အကြၢးဝဲ ဒီးတၢ်သိၣ်တၢ်ဘျၢတဖၣ်လၢအဘၣ်တၢ်ပာ်လီၤလၢစီၤပၤဒၤဝံးဒီး အဖိခွါစီၤၡလိၤမိၤန့ၣ်လီၤ.",
			"46": "<sup>46</sup> စးထီၣ်လၢစီၤပၤဒၤဝံးဒီးအပှၤသးဝံၣ်တၢ်သ့စီၤအၤစာ်အစိၤ လၢပျၢၤန့ၣ်ပှၤသးဝံၣ်တၢ်ဖိတဖၣ်ဆှၢတၢ်စံးထီၣ်ပတြၢၤဒီးတၢ် စံးဘျုးစံးဖှိၣ်ကစၢ်ယွၤအတၢ်သးဝံၣ်တဖၣ်န့ၣ်လီၤ.",
			"47": "<sup>47</sup> လၢစီၤစရူၤဘၤဘ့လးဒီးစီၤနဃ့မယၤအမုၢ်နံၤတဖၣ်အပူၤန့ၣ် ကယဲၢ်ကီၢ်အံၣ်စရ့လးအပှၤဂီၢ်မုၢ်ခဲလၢာ်ဟ့ၣ်မၤဘူၣ်တၢ်လၢတၢ် မၤစၢၤပှၤသးဝံၣ်တၢ်ဖိတဖၣ်ဒီးပှၤခိးတၢ်လုၢ်ဟံၣ်ဖိတဖၣ်အဂီၢ် ကိးနံၤဒဲးန့ၣ်လီၤ. ပှၤဂီၢ်မုၢ်ဟ့ၣ်တၢ်မၤဘူၣ်စီဆှံဆူပှၤလ့ၤဝံဖိတဖၣ် အအိၣ်, ဒီးပှၤလ့ၤဝံဖိသ့ၣ်တဖၣ်ဟ့ၣ်နီၤတၢ်ဆူပှၤလုၢ်တၢ်အခိၣ်သ့ၣ် တဖၣ်ဒ်အကြၢးဝဲလၢကဘၣ်ဟ့ၣ်ဝဲအသိးန့ၣ်လီၤ."
		},
		"13": {
			"1": "<sup>1</sup> တုၤစီၤမိၤၡ့အတၢ်သိၣ်တၢ်သီဘၣ်တၢ်ဖးဖျါထီၣ်အီၤသီၣ်ဒိၣ် ဒိၣ်ဆူပှၤဂီၢ်မုၢ်အအိၣ်ဒီးတုၤဖဲတၢ်ကွဲးအသးတတီၤလၢအမ့ၢ် ဝဲပှၤဧၣ်မိၣ်ဖိမ့ၢ်ဂ့ၤ, ပှၤမိၤအးဖိမ့ၢ်ဂ့ၤတၢ်တဟ့ၣ်ဘၣ်အခွဲး လၢကပာ်ဖှိၣ်အသးဒီးကစၢ်ယွၤအပှၤဂီၢ်မုၢ်ဘၣ်န့ၣ်လီၤ.",
			"2": "<sup>2</sup> တၢ်အံၤမ့ၢ်လၢပှၤဧၣ်မိၣ်ဖိဒီးပှၤမိၤအးဖိတဖၣ်အံၤတဟ့ၣ်ဘၣ် ပှၤအံၣ်စရ့လးဖိတဖၣ်လၢထံဒီးကိၣ်ဖဲအဝဲသ့ၣ်ဟးထီၣ်လၢကီၢ် အဲၤကူပတူးပူၤအခါအဃိန့ၣ်လီၤ. အခိၣ်တလိာ်အဝဲသ့ၣ်ဟ့ၣ်တိၢ်စ့ဆူစီၤဘံးလၣ်ဒ်သိးအကဆိၣ်အၢပှၤ အံၣ်စရ့လးဖိတဖၣ်, ဘၣ်ဆၣ်ပကစၢ်ယွၤလဲလိာ်ကွံာ်တၢ်ဆိၣ်အၢန့ၣ်ဆူတၢ်ဆိၣ်ဂ့ၤတမံၤလီၤ.",
			"3": "<sup>3</sup> တုၤကီၢ်အံၣ်စရ့လးအပှၤဂီၢ်မုၢ်နၢ်ဟူတၢ်သိၣ်တၢ်သီ အံၤဘၣ်တၢ်ဖးထီၣ်အီၤန့ၣ်, အဝဲသ့ၣ်နီၣ်ထီၣ်ကွံာ်ကယဲၢ်ပှၤတခီ ဘီမုၢ်ခဲလၢာ်လၢအတၢ်ကရၢကရိအပူၤန့ၣ်လီၤ.",
			"4": "<sup>4</sup> ပှၤလုၢ်တၢ်အခိၣ်စီၤဧ့လယၤၡံာ်လၢအမ့ၢ်ပှၤကွၢ်ထွဲတၢ်လုၢ်ဟံၣ် အတၢ်ပာ်ဖှိၣ်အဒၢးတဖၣ်န့ၣ်, မ့ၢ်တ့ၢ်ပှၤဒီတံၤဒီသကိးဒီးစီၤတိၤဘံယၤယံာ်မးလံန့ၣ်လီၤ.",
			"5": "<sup>5</sup> အဝဲပျဲတ့ၢ်စီၤတိၤဘံယၤလၢကသူဝဲဒၢးဖးဒိၣ်တဖျၢၣ်လၢတၢ် ပာ်လီၤဆီအီၤထဲဒၣ်လၢတၢ်ကပာ်တၢ်မၤဘူၣ်လၢဘုဧိၤဟုဧိၤဒီး တၢ်နၢမူ, တၢ်ပီးတၢ်လီလၢတၢ်သူအီၤလၢယွၤအတၢ်လုၢ်ဟံၣ်အပူၤ, တၢ်မၤဘူၣ်တဖၣ်လၢပှၤလုၢ်တၢ်အဒိၣ်တဖၣ်အဂီၢ်, ဒီးတၢ်ဆံဆဲၣ်ပူတပူတဖၣ်လၢဘုဧိၤဟုဧိၤ, စပံးထံ, သ့ၣ်စၤယံးအသိလၢအဘၣ်တၢ်ဟ့ၣ်အီၤဆူပှၤလ့ၤဝံဖိ တဖၣ်ဆူတၢ်လုၢ်ဟံၣ်အပှၤသးဝံၣ်တၢ်ဖိတဖၣ်ဒီးဆူပှၤခိးတၢ်လုၢ် ဟံၣ်တဖၣ်အဂီၢ်န့ၣ်လီၤ.",
			"6": "<sup>6</sup> ဖဲတၢ်အံၤမၤအသးအခါန့ၣ်ယတအိၣ်ဘၣ်လၢဝ့ၢ်ယရူၤရှလ့ၣ်အပူၤဘၣ်, မ့ၢ်လၢဖဲစီၤပၤအၢ်တၤၡါၡတၤကီၢ်ဘၤဘူၤလိၣ်အစီၤပၤသၢဆံ ခံနံၣ်တနံၣ်န့ၣ်ယဘၣ်လဲၤကဒါက့ၤဒီးပာ်ဖျါတၢ်ဆူအအိၣ်အဃိ န့ၣ်လီၤ. တစိၢ်ဖိဝံၤအလီၢ်ခံန့ၣ်ယဒိးန့ၢ်ဘၣ်အဝဲအတၢ်ပျဲ,",
			"7": "<sup>7</sup> ဒီးယကဟဲက့ၤကဒါက့ၤဆူဝ့ၢ်ယရူၤရှလ့ၣ်န့ၣ်လီၤ. ဖဲန့ၣ်ယဖုးဒီးကမၢကမၣ်မးလၢတၢ်ထံၣ်ဘၣ်စီၤဧ့လယၤၡံာ်ပျဲ သူစီၤတိၤဘံယၤလၢဒၢးတဒၢးလၢယွၤအတၢ်လုၢ်ဟံၣ်အပူၤအဃိန့ၣ် လီၤ.",
			"8": "<sup>8</sup> ယသးဒိၣ်ကဲၤထီၣ်ဒီးတ့ၢ်လီၤကွံာ်ကယဲၢ်စီၤတိၤဘံယၤအတၢ်ပီး တၢ်လီခဲလၢာ်န့ၣ်လီၤ.",
			"9": "<sup>9</sup> ယဟ့ၣ်လီၤယကလုၢ်လၢဒၢးတဖၣ်ကဘၣ်တၢ်မၤကဆှီထီၣ်က့ၤအီၤဒ်တၢ် ဘူၣ်တၢ်ဘါအလုၢ်အလၢ်အိၣ်ဝဲအသိးဒီးလၢတၢ်လုၢ်ဟံၣ်အတၢ်ပီးတၢ် လီတဖၣ်, တၢ်မၤဘူၣ်ဘုဧိၤဟုဧိၤ, ဒီးတၢ်နၢမူတဖၣ်ကဘၣ်တၢ်ပာ်ကဒါက့ၤအီၤန့ၣ်လီၤ.",
			"10": "<sup>10</sup> ယသ့ၣ်ညါဘၣ်စ့ၢ်ကီးလၢတၢ်လုၢ်ဟံၣ်အပှၤသးဝံၣ်တၢ်ဖိတဖၣ်, ဒီးပှၤလ့ၤဝံဖိအဂၤတဖၣ်ဟးထီၣ်ကွံာ်လံလၢဝ့ၢ်ယရူၤၡလ့ၣ်ဒီး က့ၤကဒါက့ၤဆူအဝဲသ့ၣ်အစံာ်အပျီမ့ၢ်လၢပှၤဂီၢ်မုၢ်တဟ့ၣ်အဝဲ သ့ၣ်တၢ်လၢလၢလီၣ်လီၣ်လၢကအိၣ်မူဝဲအဂီၢ်ဘၣ်အဃိန့ၣ်လီၤ.",
			"11": "<sup>11</sup> ဒီးယသိၣ်က့ၤသီက့ၤပဒိၣ်ပပှၢ်တဖၣ်ဆါဆါကလဲာ်မ့ၢ်လၢအပျဲ ယွၤအတၢ်လုၢ်ဟံၣ်ဘၣ်တၢ်လဲၤကပာ်ကွံာ်အီၤအဃိန့ၣ်လီၤ. ဒီးယကိးကဒါက့ၤပှၤလ့ၤဝံဖိတဖၣ်ဒီးပှၤသးဝံၣ်တၢ်ဖိသ့ၣ် တဖၣ်ဆူယွၤအတၢ်လုၢ်ဟံၣ်ဒီးပာ်ကဒီးအီၤလၢကမၤက့ၤတၢ်န့ၣ်လီၤ.",
			"12": "<sup>12</sup> အန့ၣ်ဒီးကယဲၢ်ကီၢ်အံၣ်စရ့လးအပှၤဂီၢ်မုၢ်ခဲလၢာ်စးထီၣ်ဟဲ စိာ်က့ၤအဝဲသ့ၣ်အတၢ်ဆံဆဲၣ်ပူတပူလၢဘုဧိၤဟုဧိၤ, စပံးထံဒီးသ့ၣ်စၤယံးအသိဆူတၢ်လုၢ်ဟံၣ်အတၢ်ပာ်ဖှိၣ်အဒၢး တဖၣ်န့ၣ်လီၤ.",
			"13": "<sup>13</sup> ယပာ်လီၤပှၤလၢလာ်တဖၣ်အံၤဒ်ပှၤကကွၢ်ထွဲတၢ်ပာ်ဖှိၣ်အဒၢးတဖၣ် န့ၣ်လီၤ. အဝဲသ့ၣ်တဖၣ်န့ၣ်မ့ၢ်ဝဲပှၤလုၢ်တၢ်အခိၣ်စီၤၡလ့မယၤ, ပှၤတဂၤလၢအသ့ဝဲဘၣ်ဝဲလၢယူဒၤအတၢ်သိၣ်တၢ်သီစီၤစၤဒိး, ဒီးပှၤလ့ၤဝံဖိစီၤပဒါယၤန့ၣ်လီၤ. စီၤဃၤနၣ်လၢအမ့ၢ်စီၤစးကူၢ်အဖိခွါဒီးစီၤမးတၤနယၤအလံၤ ခွါမ့ၢ်ပှၤမၤစၢၤအဝဲသ့ၣ်န့ၣ်လီၤ. ယသ့ၣ်ညါလၢယနာ်န့ၢ်ပှၤတဖၣ်အံၤသ့လၢတၢ်ဟ့ၣ်နီၤလီၤတၢ်တဖၣ်ဆူ ပှၤမၤသကိးတၢ်ဒီးအဝဲသ့ၣ်ကဒဲကဒဲအဂီၢ်န့ၣ်လီၤ.",
			"14": "<sup>14</sup> ယကစၢ်ယွၤဧၢ, သ့ၣ်နီၣ်ထီၣ်က့ၤကယဲၢ်တၢ်ခဲလၢာ်လၢယမၤတ့ၢ်ယဲလၢ နတၢ်လုၢ်ဟံၣ်ဒီးအတၢ်ဘူၣ်ထီၣ်ဘါထီၣ်နၤအဂီၢ်န့ၣ်တက့ၢ်.",
			"15": "<sup>15</sup> လၢအကတီၢ်ဖဲန့ၣ်ယထံၣ်တ့ၢ်ပှၤကီၢ်ယူဒၤဖိယီၢ်စပံးသၣ်လၢမုၢ် အိၣ်ဘှံးအနံၤန့ၣ်လီၤ. ပှၤအဂၤတနီၤပဒၢးထီၣ်ဘုဧိၤဟုဧိၤ, စပံးထံ, စပံးသၣ်, ချၢၣ်ဒၢသၣ်ဒီးတၢ်အဂၤတဖၣ်ဆူကသ့ၣ်ယီၤအလိၤ, ဒီးလဲၤစိာ်ဝဲဆူဝ့ၢ်ယရူၤရှလ့ၣ်န့ၣ်လီၤ. ယဟ့ၣ်ပလီၢ်အဝဲသ့ၣ်လၢအသုတဆါတၢ်နီတမံၤလၢမုၢ်အိၣ်ဘှံးအနံၤ တဂ့ၤန့ၣ်လီၤ.",
			"16": "<sup>16</sup> ပှၤဝ့ၢ်ထါယၢၣ်ဖိတနီၤအိၣ်ဝဲလၢဝ့ၢ်ယရူၤရှလ့ၣ်အပူၤဒီးအဝဲ သ့ၣ်ဟဲစိာ်ဝဲညၣ်ဒီးကယဲၢ်တၢ်ဖိတၢ်လံၤအကလုာ်ကလုာ်ဆူဝ့ၢ်ပူၤ လၢကဆါန့ၢ်ပပှၤဂီၢ်မုၢ်လၢမုၢ်အိၣ်ဘှံးအနံၤန့ၣ်လီၤ.",
			"17": "<sup>17</sup> ယသိၣ်ဃီၣ်ပှၤယူဒၤဖိအခိၣ်အနၢ်တဖၣ်ဆါဆါကလဲာ်ဒီးတဲဘၣ်အဝဲ သ့ၣ်, “ကွၢ်တၢ်အၢတၢ်သီလၢသုမၤန့ၣ်တက့ၢ်. သုမၤဘၣ်အၢမုၢ်အိၣ်ဘှံးအနံၤန့ၣ်လီၤ.",
			"18": "<sup>18</sup> ကစၢ်ယွၤစံၣ်ညီၣ်တ့ၢ်သုမိၢ်ပၢ်ဖံဖုလၢပျၢၤတဖၣ်, ဖဲအဝဲဒုးလီၤဘၣ်တၢ်ဟးဂီၤလၢဝ့ၢ်အံၤအဖီခိၣ်, မ့ၢ်ဒၣ်လၢတၢ်တမံၤဃီဒ်သိးအံၤမၤတ့ၢ်အသးအဃိန့ၣ်လီၤ. အန့ၣ်ဒၣ်လဲာ်, သုပာ်ဒံးသုသးကျၢၤမုဆှု လၢသုကဟဲစိာ်အါထီၣ် ကစၢ်ယွၤအတၢ်သးဒိၣ်ဘၣ်ကီၢ်အံၣ်စရ့လးခီဖျိ တၢ်မၤဘၣ်အၢမုၢ်အိၣ်ဘှံးနံၤန့ၣ်လီၤ.”",
			"19": "<sup>19</sup> လၢတၢ်န့ၣ်အဃိယဟ့ၣ်လီၤယကလုၢ်လၢဝ့ၢ်တြဲၤတဖၣ်ကဘၣ်တၢ်ကးတံၢ် အီၤလၢမုၢ်အိၣ်ဘှံးနံၤကိးနံၤဒဲးစးထီၣ်တကီၢ်ခါဖဲဟါခီ တုၤလီၤလၢမုၢ်အိၣ်ဘှံးနံၤပူၤကွံာ်ဝဲန့ၣ်လီၤ. ယပာ်လီၤယပှၤအကျါတနီၤလၢကအိၣ်ဝဲဖဲတြဲၤတဖၣ်လၢ ကမၤဝဲလီၤတံၢ်လီၤဆဲးဒ်သိးတၢ်နီတမံၤသုတဘၣ်တၢ်ဟဲစိာ်နုာ် အီၤဆူဝ့ၢ်ပူၤလၢအိၣ်ဘှံးအနံၤတဂ့ၤန့ၣ်လီၤ.",
			"20": "<sup>20</sup> ပှၤကၤတၢ်ဖိတဖၣ်လၢအဆါကယဲၢ်တၢ်ပီးတၢ်လီတဖၣ်န့ၣ်မံဝဲ လၢဝ့ၢ်အခိၣ်ဒူအချၢတဘျီခံဘျီဖဲမုၢ်ယဲၢ်နံၤမုၢ်နၤခီလံန့ၣ်လီၤ.",
			"21": "<sup>21</sup> ယဟ့ၣ်ပလီၢ်အဝဲသ့ၣ်လၢ, “သုမံခိးတၢ်ဖဲန့ၣ်လၢမုၢ်ကဆ့ၣ်ထီၣ်အဂီၢ်န့ၣ်အဘျုးတအိၣ်ဘၣ်. သုမ့ၢ်မၤကဒီးတၢ်အံၤတဘျီန့ၣ်, ယကမၤဆူၣ်ထီၣ်ယစုထီဒါသုန့ၣ်လီၤ.” စးထီၣ်ဖဲန့ၣ်အဝဲသ့ၣ်တဟဲကဒီးဝဲလၢမုၢ်အိၣ်ဘှံးအနံၤလၢၤ ဘၣ်န့ၣ်လီၤ.",
			"22": "<sup>22</sup> ယမၤလိာ်ပှၤလ့ၤဝံဖိတဖၣ်လၢကမၤကဆှီထီၣ်အသးဒၣ်ဝဲဒီးလဲၤ ဒီးခိးတြဲၤတဖၣ်လၢကမၤလီၤတံၢ်တၢ်ဒ်သိးမုၢ်အိၣ်ဘှံးနံၤ ကဘၣ်တၢ်ပာ်စီဆှံအီၤအဂီၢ်န့ၣ်လီၤ. ကစၢ်ယွၤဧၢ, သ့ၣ်နီၣ်ထီၣ်က့ၤလၢ်ယၤလၢတၢ်အံၤအဃိစ့ၢ်ကီးဒီး မၤပူၤဖျဲးလၢ်ယၤလၢနတၢ်အဲၣ်လၢအဒိၣ်ဝဲအဃိန့ၣ်တက့ၢ်.",
			"23": "<sup>23</sup> လၢအကတီၢ်အဝဲန့ၣ်ယထံၣ်ဘၣ်စ့ၢ်ကီးပှၤယူဒၤဖိပိာ်ခွါအါဂၤ ဟံးန့ၢ်အမါလၢပိာ်မုၣ်တဖၣ်လၢကီၢ်အၤစဒိး, ကီၢ်ဧၣ်မိၣ်ဒီးကီၢ်မိၤအးန့ၣ်လီၤ.",
			"24": "<sup>24</sup> အဝဲသ့ၣ်အဖိတဝာ်န့ၣ်ကတိၤပှၤအၤစဒိးအကျိာ်မ့တမ့ၢ်ကျိာ်အဂၤ ဒီးတသ့ၣ်ညါကတိၤက့ၤပကျိာ်လၢၤဘၣ်န့ၣ်လီၤ.",
			"25": "<sup>25</sup> ယသိၣ်ဃီၣ်ပှၤပိာ်ခွါတဖၣ်န့ၣ်ဆါဆါကလဲာ်, ဒီးဆိၣ်အၢအဝဲသ့ၣ်, တီၢ်အဝဲသ့ၣ်ဒီးထဲးကွံာ်အဝဲသ့ၣ်အခိၣ်သူန့ၣ်လီၤ. ဝံၤဒီးယမၢအဝဲသ့ၣ်မၤတၢ်ဆိၣ်တမံၤလၢကစၢ်ယွၤအမံၤအပူၤလၢ အဝဲသ့ၣ်မ့ၢ်ဂ့ၤ, အဖိတဖၣ်မ့ၢ်ဂ့ၤ, တဒိးတ့ဃုာ်ဖျီဃုာ်ကဒီးအသးဒီးပှၤတခီဘီမုၢ်ဖိတဖၣ်ဘၣ်န့ၣ်လီၤ.",
			"26": "<sup>26</sup> ယစံးဘၣ်အဝဲသ့ၣ်ဒ်အံၤ, “စီၤပၤၡလိၤမိၤမၤတၢ်ဒဲးဘးန့ၣ် မ့ၢ်လၢပှၤတခီဘီမုၢ်ဖိပိာ်မုၣ်တဖၣ်အဃိန့ၣ်လီၤ. အဝဲမ့ၢ်တ့ၢ်ပှၤတဂၤလၢအဒိၣ်န့ၢ်ကယဲၢ်ထံဧိၤကီၢ်ဧိၤအစီၤပၤ အဂၤတဖၣ်တက့ၢ်န့ၣ်လီၤ. ကစၢ်ယွၤအဲၣ်အီၤဒီးဒုးကဲထီၣ်အီၤစီၤပၤလၢကီၢ်အံၣ်စရ့လး ဒီဘ့ၣ်အဖီခိၣ်ဘၣ်ဆၣ်အဝဲလီၤတဲာ်ဆူတၢ်ဒဲးဘးအံၤအပူၤန့ၣ်လီၤ.",
			"27": "<sup>27</sup> မ့ၢ်ပဝဲပကပိာ်ထွဲအဝဲအဒိအတဲာ်ဒီးတစူၢ်ဘၣ်ပကစၢ်ယွၤခီဖျိ တၢ်ဒိးတ့ဒိးဖျီသးဒီးပှၤတခီဘီမုၢ်ဖိပိာ်မုၣ်တဖၣ်န့ၣ်ဧါ.",
			"28": "<sup>28</sup> စီၤယဟိယဒါမ့ၢ်ပှၤလုၢ်တၢ်အခိၣ်အဒိၣ်ကတၢၢ်စီၤအ့လယၤၡံာ်အဖိ ခွါ, ဘၣ်ဆၣ်, စီၤယဟိယဒါအဖိခွါတဖၣ်အကျါတဂၤဒိးတ့ဒိးဖျီအသး ဒီးစီၤစၤနဘလးလၢဝ့ၢ်ဃိရၣ်တခီအဖိမုၣ်အဃိယဟီထီၣ် ကွံာ်စီၤယဟိယဒါလၢဝ့ၢ်ယရူၤရှလ့ၣ်န့ၣ်လီၤ.",
			"29": "<sup>29</sup> ကစၢ်ယွၤဧၢ, သ့ၣ်နီၣ်ထီၣ်က့ၤပှၤဂီၢ်မုၢ်တဖၣ်အံၤမၤဘၣ်အၢပှၤ လုၢ်တၢ်အခိၣ်အတၢ်ဖံးတၢ်မၤဒီးတၢ်အၢၣ်လီၤအီလီၤလၢနမၤဒီး ပှၤလုၢ်တၢ်အခိၣ်တဖၣ်ဒီးပှၤလ့ၤဝံဖိတဖၣ်န့ၣ်ဒ်လဲၣ်တက့ၢ်.",
			"30": "<sup>30</sup> ယမၤကဆှီထီၣ်က့ၤပှၤဂီၢ်မုၢ်လၢကယဲၢ်တၢ်လၢအဘၣ်ဃးဒီးပှၤတခီ ဘီမုၢ်ဖိ, ယကတဲာ်ကတီၤတၢ်သိၣ်တၢ်ဘျၢတဖၣ်လၢပှၤလုၢ်တၢ်အခိၣ်တဖၣ်ဒီးပှၤ လ့ၤဝံဖိတဖၣ်အဂီၢ်ဒ်သိးအဝဲသ့ၣ်တဂၤဘၣ်တဂၤကသ့ၣ်ညါအမူအဒါ,",
			"31": "<sup>31</sup> ယကတဲာ်ကတီၤသ့ၣ်လၢတၢ်ကသူအီၤလၢတၢ်ဆိၣ်ကဲၤတၢ်လုၢ်တၢ်ပာ်တဖၣ် အဂီၢ်လၢတၢ်ဟဲကစိာ်အီၤဘၣ်ဆၢဘၣ်ကတီၢ်, ဒီးပှၤဂီၢ်မုၢ်လၢကဟဲစိာ်အတၢ်လုၢ်တၢ်ပာ်တဖၣ်လၢအမ့ၢ်ဘုခ့အ ဆိကတၢၢ်ဒီးအတၤသၣ်တဖၣ်လၢအမံထီၣ်အဆိကတၢၢ်န့ၣ်လီၤ. ကစၢ်ယွၤဧၢ, သ့ၣ်နီၣ်ထီၣ်တၢ်တဖၣ်အံၤခဲလၢာ်ဒီးမၤဘျုးလၢ်ဘၣ် ယၤလၢအဃိန့ၣ်တက့ၢ်."
		}
	}
};
module.exports = book;