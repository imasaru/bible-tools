var book = {
	"name": "സങ്കീര്‍ത്തനങ്ങള്‍",
	"numChapters": 150,
	"chapters": {
		"1": {
			"1": "<sup>1</sup> സർവേശ്വരന്‍റെ ധർമശാസ്ത്രത്തിൽ ആനന്ദിക്കുന്നവർ എത്ര ധന്യർ!",
			"2": "<sup>2</sup> രാപ്പകൽ അവർ അതു ധ്യാനിക്കുന്നു. അവർ ദുരുപദേശം തേടുകയില്ല, ദുർമാർഗം അനുകരിക്കയില്ല; ദൈവനിന്ദകരുടെ സംഘത്തിൽ ചേരുകയുമില്ല.",
			"3": "<sup>3</sup> ആറ്റരികിലെ വൃക്ഷംപോലെ അവർ തഴച്ചു വളർന്നു ഫലം കായ്‍ക്കും; അവരുടെ പ്രവൃത്തികളെല്ലാം സഫലമാകും.",
			"4": "<sup>4</sup> ദുർജനത്തിന്‍റെ പ്രവൃത്തികളോ വിഫലമാകും; അവർ കാറ്റിൽ പതിരെന്നപോലെ പാറിപ്പോകും.",
			"5": "<sup>5</sup> ദൈവം ദുർജനത്തെ കുറ്റം വിധിക്കും; അവരെ സജ്ജനത്തിൽനിന്നു പുറന്തള്ളും.",
			"6": "<sup>6</sup> സർവേശ്വരന്‍ സജ്ജനത്തെ നിരന്തരം വഴിനടത്തും. ദുർജനത്തിന്‍റെ പാതയോ നാശത്തിലേക്കു നയിക്കുന്നു."
		},
		"2": {
			"1": "<sup>1</sup> രാഷ്ട്രങ്ങളുടെ ഗൂഢാലോചനകൾ വ്യർഥം, ജനതകളുടെ കുടിലതന്ത്രങ്ങൾ നിഷ്ഫലം.",
			"2": "<sup>2</sup> നമുക്ക് ഈ ബന്ധനങ്ങൾ പൊട്ടിച്ചെറിയാം; ഈ കെട്ടുകൾ തകർത്തു സ്വതന്ത്രരാകാം എന്നു പറഞ്ഞുകൊണ്ടു രാജാക്കന്മാർ സർവേശ്വരനും അവിടുത്തെ അഭിഷിക്തനുമെതിരെ ഗൂഢതന്ത്രങ്ങൾ ആവിഷ്കരിക്കുന്നു.",
			"4": "<sup>4</sup> സ്വർഗാധിപതി അവരെ നോക്കി ചിരിക്കുന്നു; അവിടുന്ന് അവരെ പരിഹസിക്കുന്നു.",
			"5": "<sup>5</sup> അവിടുന്ന് അവരെ നോക്കി ഗർജിക്കും, അവിടുത്തെ ക്രോധത്തിൽ അവർ വിറകൊള്ളും.",
			"6": "<sup>6</sup> ഞാന്‍ എന്‍റെ രാജാവിനെ എന്‍റെ വിശുദ്ധഗിരിയായ സീയോനിൽ വാഴിച്ചിരിക്കുന്നു എന്ന് അവിടുന്ന് അരുളിച്ചെയ്യുന്നു.",
			"7": "<sup>7</sup> സർവേശ്വരന്‍റെ വിളംബരം ഞാന്‍ അറിയിക്കുന്നു: ‘നീ എന്‍റെ പുത്രന്‍, ഇന്നു ഞാന്‍ നിനക്കു ജന്മമേകി;",
			"8": "<sup>8</sup> എന്നോടു ചോദിച്ചുകൊള്ളൂ; ജനതകളെ ഞാന്‍ നിനക്ക് അവകാശമായി തരും.’ ഭൂലോകമെല്ലാം നിനക്കധീനമാകും.",
			"9": "<sup>9</sup> ഇരുമ്പുദണ്ഡുകൊണ്ടു നീ അവരെ തകർക്കും, മൺകുടംപോലെ അവരെ നീ ഉടയ്‍ക്കും,",
			"10": "<sup>10</sup> രാജാക്കന്മാരേ, വിവേകം ഗ്രഹിക്കുവിന്‍, ഭൂപതികളേ, ഈ മുന്നറിയിപ്പു ശ്രദ്ധിക്കുവിന്‍.",
			"11": "<sup>11</sup> ഭയാദരങ്ങളോടെ സർവേശ്വരനെ സേവിക്കുവിന്‍, വിറപൂണ്ട് അവിടുത്തെ നമസ്കരിക്കുവിന്‍.",
			"12": "<sup>12</sup> അല്ലെങ്കിൽ അവിടുത്തെ കോപം ക്ഷണത്തിൽ നിങ്ങളെ ദഹിപ്പിക്കും. അവിടുത്തെ ക്രോധം ജ്വലിക്കുന്ന അഗ്നിയാണല്ലോ. സർവേശ്വരനിൽ അഭയം തേടുന്നവർ ധന്യർ."
		},
		"3": {
			"1": "<sup>1</sup> സർവേശ്വരാ, എത്രയാണ് എന്‍റെ ശത്രുക്കൾ, എത്ര പേരാണ് എനിക്കെതിരെ അണിനിരക്കുന്നത്?",
			"2": "<sup>2</sup> “ദൈവം അവനെ കൈവിട്ടിരിക്കുന്നു” എന്ന് അവർ പരിഹസിക്കുന്നു.",
			"3": "<sup>3</sup> പരമനാഥാ, അവിടുന്നാണ് എന്‍റെ പരിച; ധൈര്യവും ശക്തിയും പകർന്ന് അവിടുന്ന് എനിക്കു ജയമരുളുന്നു.",
			"4": "<sup>4</sup> സർവേശ്വരനോടു ഞാന്‍ നിലവിളിക്കുമ്പോൾ, വിശുദ്ധഗിരിയിൽനിന്ന് അവിടുന്ന് എനിക്ക് ഉത്തരമരുളുന്നു.",
			"5": "<sup>5</sup> രാത്രിയിൽ ഞാന്‍ ശാന്തനായി ഉറങ്ങുന്നു. വീണ്ടും ഉണർന്നെഴുന്നേല്‌ക്കുന്നു. അവിടുത്തെ കരങ്ങളിൽ ഞാന്‍ സുരക്ഷിതനാണല്ലോ.",
			"6": "<sup>6</sup> എന്നെ വലയം ചെയ്യുന്ന ബഹുസഹസ്രം ശത്രുക്കളെ ഞാന്‍ ഭയപ്പെടുകയില്ല.",
			"7": "<sup>7</sup> പരമനാഥാ, എന്നെ സഹായിക്കാന്‍ എഴുന്നേല്‌ക്കണമേ, എന്‍റെ ദൈവമേ, എന്നെ രക്ഷിക്കണമേ. എന്‍റെ ശത്രുക്കളെ ശിക്ഷിച്ച് അവരെ നിർവീര്യരാക്കാന്‍ അവിടുന്നു ശക്തനല്ലോ.",
			"8": "<sup>8</sup> സർവേശ്വരനാണു വിമോചകന്‍, അവിടുത്തെ ജനത്തിന്‍റെമേൽ അനുഗ്രഹം ചൊരിയണമേ."
		},
		"4": {
			"1": "<sup>1</sup> നീതിപാലകനായ എന്‍റെ ദൈവമേ, ഞാന്‍ വിളിച്ചപേക്ഷിക്കുമ്പോൾ ഉത്തരമരുളണമേ. കഷ്ടതയിൽ അവിടുന്ന് എനിക്ക് അഭയം തന്നു. കനിവോടെ എന്‍റെ പ്രാർഥന കേൾക്കണമേ.",
			"2": "<sup>2</sup> മർത്യരേ, എത്രനാൾ നിങ്ങൾ എനിക്ക് അപമാനം വരുത്തും? എത്രനാൾ നിങ്ങൾ പാഴ്‌വാക്കുകളിൽ രസിച്ച്, വ്യാജത്തെ പിന്തുടരും?",
			"3": "<sup>3</sup> സർവേശ്വരന്‍ ഭക്തന്മാരെ തനിക്കായി തിരഞ്ഞെടുത്തിരിക്കുന്നു എന്ന് അറിഞ്ഞുകൊൾവിന്‍. ഞാന്‍ വിളിച്ചപേക്ഷിക്കുമ്പോൾ അവിടുന്നു കേൾക്കുന്നു;",
			"4": "<sup>4</sup> കോപിഷ്ഠതയാലും പാപം ചെയ്യരുത്, നിങ്ങൾ കിടക്കയിൽ ധ്യാനിച്ചു മൗനമായിരിക്കുവിന്‍.",
			"5": "<sup>5</sup> ഉചിതമായ യാഗങ്ങളർപ്പിച്ച് സർവേശ്വരനിൽ ശരണപ്പെടുവിന്‍.",
			"6": "<sup>6</sup> “ഞങ്ങൾക്ക് ഇനിയും നന്മ വരുമോ?” എന്നു പലരും ശങ്കിക്കുന്നു. സർവേശ്വരാ, അങ്ങയുടെ മുഖകാന്തി ഞങ്ങളുടെമേൽ വീശണമേ.",
			"7": "<sup>7</sup> ധാന്യത്തിന്‍റെയും വീഞ്ഞിന്‍റെയും സമൃദ്ധിയിൽ, അവർക്കുണ്ടായതിലും അധികം ആനന്ദം അവിടുന്ന് എനിക്കു നല്‌കിയിരിക്കുന്നു.",
			"8": "<sup>8</sup> ഞാന്‍ ശാന്തമായി കിടന്നുറങ്ങും. സർവേശ്വരാ, അങ്ങാണല്ലോ എന്‍റെ അഭയം."
		},
		"5": {
			"1": "<sup>1</sup> സർവേശ്വരാ, എന്‍റെ പ്രാർഥന കേൾക്കണമേ, എന്‍റെ നെടുവീർപ്പുകൾ ശ്രദ്ധിക്കണമേ.",
			"2": "<sup>2</sup> എന്‍റെ രാജാവായ ദൈവമേ, എന്‍റെ നിലവിളി കേൾക്കണമേ. അങ്ങയോടാണല്ലോ ഞാന്‍ യാചിക്കുന്നത്.",
			"3": "<sup>3</sup> നാഥാ, പ്രഭാതത്തിൽ അവിടുന്ന് എന്‍റെ സ്വരം കേൾക്കുന്നു. അങ്ങേക്കുവേണ്ടി പ്രഭാതബലി ഒരുക്കി ഞാന്‍ കാത്തിരിക്കുന്നു.",
			"4": "<sup>4</sup> അവിടുന്നു ദുഷ്ടതയിൽ പ്രസാദിക്കുന്ന ദൈവമല്ല. തിന്മയ്‍ക്ക് അങ്ങയോടൊത്തു വസിക്കാന്‍ കഴികയില്ല.",
			"5": "<sup>5</sup> അഹങ്കാരികൾ തിരുസന്നിധിയിൽ നില്‌ക്കയില്ല. ദുഷ്ടന്മാരോട് അങ്ങേക്കു വെറുപ്പാണ്.",
			"6": "<sup>6</sup> വ്യാജം പറയുന്നവരെ അവിടുന്നു നശിപ്പിക്കുന്നു. രക്തദാഹികളെയും വഞ്ചകരെയും അവിടുന്നു ദ്വേഷിക്കുന്നു.",
			"7": "<sup>7</sup> അവിടുത്തെ സുസ്ഥിരസ്നേഹത്തിന്‍റെ സമൃദ്ധിയിൽ ഞാന്‍ അവിടുത്തെ ആലയത്തിൽ പ്രവേശിക്കും. അവിടുത്തെ മന്ദിരത്തിൽ ഭക്തിയോടെ ആരാധിക്കും.",
			"8": "<sup>8</sup> സർവേശ്വരാ, എന്‍റെ ശത്രുക്കൾ നിരവധിയാണല്ലോ, എന്നെ നീതിയുടെ പാതയിൽ നയിക്കണമേ. അവിടുത്തെ നേർവഴി എനിക്കു കാണിച്ചുതരണമേ.",
			"9": "<sup>9</sup> അവരുടെ അധരത്തിൽ സത്യത്തിനു സ്ഥാനമില്ല. അവരുടെ അന്തരംഗം നാശകൂപം അവരുടെ തൊണ്ട തുറന്ന ശവക്കുഴി. അവരുടെ നാവിൽ മുഖസ്തുതി കളിയാടുന്നു.",
			"10": "<sup>10</sup> ദൈവമേ, അവരുടെ കുറ്റങ്ങൾക്കു ശിക്ഷ നല്‌കണമേ, സ്വന്തം ഉപായങ്ങളിൽത്തന്നെ അവർ വീഴട്ടെ. അവരുടെ അകൃത്യങ്ങളുടെ ആധിക്യത്താൽ അവരെ തുരത്തണമേ. അങ്ങയെ അവർ ധിക്കരിച്ചിരിക്കുന്നുവല്ലോ.",
			"11": "<sup>11</sup> അങ്ങയിൽ അഭയംതേടുന്നവർ ആനന്ദിക്കട്ടെ. അവർ ആനന്ദഗീതം ആലപിക്കട്ടെ. അവിടുന്ന് അവരെ കാത്തുകൊള്ളണമേ, അങ്ങയെ സ്നേഹിച്ചവർ സന്തോഷിക്കട്ടെ.",
			"12": "<sup>12</sup> പരമനാഥാ, നീതിമാന്മാരെ അവിടുന്ന് അനുഗ്രഹിക്കുന്നു. പരിചകൊണ്ടെന്നപോലെ തിരുസ്നേഹത്താൽ അവിടുന്ന് അവരെ സംരക്ഷിക്കും."
		},
		"6": {
			"1": "<sup>1</sup> സർവേശ്വരാ, കോപത്തോടെ എന്നെ ശാസിക്കരുതേ! ക്രോധത്തോടെ എന്നെ ശിക്ഷിക്കരുതേ.",
			"2": "<sup>2</sup> പരമനാഥാ, ഞാന്‍ തളർന്നിരിക്കുന്നു. എന്നോടു കരുണയുണ്ടാകണമേ. നാഥാ, എന്‍റെ അസ്ഥികൾപോലും ഉലഞ്ഞിരിക്കുന്നു. എനിക്കു സൗഖ്യമരുളണമേ.",
			"3": "<sup>3</sup> സർവേശ്വരാ, എന്‍റെ ആത്മാവും അസ്വസ്ഥമായിരിക്കുന്നു; എത്രനാൾ അങ്ങ് അകന്നുനില്‌ക്കും?",
			"4": "<sup>4</sup> പരമനാഥാ, എന്നെ കടാക്ഷിച്ച് എന്‍റെ പ്രാണനെ രക്ഷിക്കണമേ. അവിടുത്തെ അചഞ്ചലസ്നേഹത്താൽ എന്നെ വിടുവിക്കണമേ.",
			"5": "<sup>5</sup> മൃതലോകത്തിൽ ആർ അങ്ങയെ അനുസ്മരിക്കും? പാതാളത്തിൽ ആർ അങ്ങയെ സ്തുതിക്കും?",
			"6": "<sup>6</sup> കരഞ്ഞു കരഞ്ഞ് ഞാന്‍ തളർന്നിരിക്കുന്നു. രാത്രിതോറും കണ്ണീർ ഒഴുകി എന്‍റെ കിടക്ക നനയുന്നു. എന്‍റെ തലയണ കണ്ണീരിൽ കുതിരുന്നു.",
			"7": "<sup>7</sup> ദുഃഖംകൊണ്ട് എന്‍റെ കണ്ണു കുഴിഞ്ഞിരിക്കുന്നു. ശത്രുക്കൾ നിമിത്തം അവ കരഞ്ഞു തളർന്നിരിക്കുന്നു.",
			"8": "<sup>8</sup> അധർമികളേ, എന്നിൽനിന്ന് അകന്നു പോകുവിന്‍. എന്‍റെ നിലവിളി സർവേശ്വരന്‍ കേട്ടിരിക്കുന്നു.",
			"9": "<sup>9</sup> അവിടുന്ന് എന്‍റെ യാചന കേൾക്കുന്നു; എന്‍റെ പ്രാർഥനയ്‍ക്ക് ഉത്തരമരുളുന്നു.",
			"10": "<sup>10</sup> എന്‍റെ ശത്രുക്കൾ ലജ്ജിച്ചുപോകും; അവർ പരിഭ്രാന്തരാകും. അവർക്ക് നാണിച്ചു പിന്തിരിയേണ്ടിവരും."
		},
		"7": {
			"1": "<sup>1</sup> എന്‍റെ ദൈവമായ സർവേശ്വരാ, അങ്ങയെ ഞാന്‍ ശരണം പ്രാപിക്കുന്നു. എന്നെ വേട്ടയാടുന്നവരിൽനിന്ന് എന്നെ വിടുവിച്ചു രക്ഷിക്കണമേ.",
			"2": "<sup>2</sup> അല്ലെങ്കിൽ അവർ സിംഹത്തെപ്പോലെ എന്നെ പിച്ചിച്ചീന്തും. എന്നെ വലിച്ചിഴയ്‍ക്കും; രക്ഷിപ്പാന്‍ ആരും ഉണ്ടായിരിക്കുകയില്ല.",
			"3": "<sup>3</sup> എന്‍റെ ദൈവമായ സർവേശ്വരാ, എന്‍റെ കരങ്ങൾ പാപപങ്കിലമാണെങ്കിൽ,",
			"4": "<sup>4</sup> ഞാന്‍ എന്‍റെ സ്നേഹിതനെ വഞ്ചിച്ചിട്ടുണ്ടെങ്കിൽ, അകാരണമായി ശത്രുവിനെ ദ്രോഹിച്ചിട്ടുണ്ടെങ്കിൽ,",
			"5": "<sup>5</sup> ശത്രു എന്നെ പിന്തുടർന്ന് പിടിച്ചു കൊള്ളട്ടെ. അവർ എന്നെ അടിച്ചുവീഴ്ത്തട്ടെ. എന്‍റെ മൃതശരീരം പൂഴിയിൽ ഉപേക്ഷിക്കട്ടെ.",
			"6": "<sup>6</sup> സർവേശ്വരാ, ക്രോധത്തോടെ എഴുന്നേല്‌ക്കണമേ, കോപാകുലരായ എന്‍റെ ശത്രുക്കളെ നേരിടാന്‍ എഴുന്നേല്‌ക്കണമേ. എന്‍റെ ദൈവമേ, ഉണരുക. അവിടുന്ന് എല്ലാവർക്കും ന്യായവിധി നിശ്ചയിച്ചിട്ടുണ്ടല്ലോ.",
			"7": "<sup>7</sup> ജനതകൾ അവിടുത്തെ ചുറ്റും നിന്നു സേവിക്കട്ടെ സ്വർഗസിംഹാസനത്തിലിരുന്ന് അവിടുന്ന് എന്നെ ഭരിക്കട്ടെ.",
			"8": "<sup>8</sup> സർവമനുഷ്യരെയും വിധിക്കുന്നത് അവിടുന്നല്ലോ. സർവേശ്വരാ, എന്‍റെ നീതിക്കും നിഷ്കളങ്കതയ്‍ക്കുമൊത്തവിധം എന്നെ വിധിച്ചാലും.",
			"9": "<sup>9</sup> നീതിമാനായ ദൈവമേ, ഹൃദയത്തെയും മനസ്സിനെയും പരിശോധിക്കുന്നവനേ, ദുർജനങ്ങളുടെ ദുഷ്ടതയ്‍ക്ക് അറുതിവരുത്തണമേ, നീതിമാന്മാർക്ക് ഐശ്വര്യം നല്‌കണമേ.",
			"10": "<sup>10</sup> ദൈവമാണ് എന്‍റെ പരിച പരമാർഥഹൃദയമുള്ളവരെ അവിടുന്ന് രക്ഷിക്കുന്നു.",
			"11": "<sup>11</sup> ദൈവം നീതിനിഷ്ഠനായ ന്യായാധിപന്‍; അവിടുന്ന് ദിനംതോറും ദുഷ്ടന്മാരെ ഭർത്സിക്കുന്നു.",
			"12": "<sup>12</sup> അവർ മനം തിരിയുന്നില്ലെങ്കിൽ, അവിടുന്ന് വാളിന് മൂർച്ചകൂട്ടും. അവിടുന്ന് വില്ലുകുലച്ച് അസ്ത്രം തൊടുത്തിരിക്കുന്നു.",
			"13": "<sup>13</sup> അവിടുന്ന് മാരകായുധങ്ങൾ സജ്ജമാക്കിയിരിക്കുന്നു. ശരങ്ങൾ തീയമ്പുകളാക്കിയിരിക്കുന്നു.",
			"14": "<sup>14</sup> ഇതാ ദുഷ്ടന്‍ തിന്മയെ ഗർഭം ധരിക്കുന്നു, അവന്‍ വഞ്ചനയെ ഉദരത്തിൽ വഹിച്ച് വ്യാജത്തെ പ്രസവിക്കുന്നു.",
			"15": "<sup>15</sup> അവന്‍ കുഴി കുഴിച്ച് കെണിയൊരുക്കുന്നു. താന്‍ കുഴിച്ച കുഴിയിൽ അവന്‍തന്നെ വീഴുന്നു.",
			"16": "<sup>16</sup> അവന്‍റെ ദുഷ്ടത അവന്‍റെ തലയിൽ പതിക്കുന്നു. അവന്‍റെ അക്രമം അവന്‍റെ നെറുകയിൽ നിപതിക്കുന്നു.",
			"17": "<sup>17</sup> സർവേശ്വരനു ഞാന്‍ സ്തോത്രം അർപ്പിക്കും. അവിടുന്നു നീതി പ്രവർത്തിക്കുന്നുവല്ലോ, അത്യുന്നതനായ സർവേശ്വരനു ഞാന്‍ സ്തുതിഗീതമാലപിക്കും."
		},
		"8": {
			"1": "<sup>1</sup> സർവേശ്വരനായ ഞങ്ങളുടെ നാഥാ, അവിടുത്തെ മഹത്ത്വം ഭൂമിയിലെങ്ങും നിറഞ്ഞിരിക്കുന്നു. അവിടുത്തെ മഹത്ത്വം ആകാശത്തെക്കാൾ ഉയർന്നിരിക്കുന്നു.",
			"2": "<sup>2</sup> ശിശുക്കളും പിഞ്ചുകുഞ്ഞുങ്ങളും അവിടുത്തെ മഹത്ത്വം പ്രകീർത്തിക്കുന്നു. അവിടുന്നു ശത്രുക്കൾക്കെതിരെ കോട്ട കെട്ടി അവിടുന്നു ശത്രുവിനെയും പ്രതികാരം ചെയ്യുന്നവനെയും മിണ്ടാതാക്കി.",
			"3": "<sup>3</sup> അവിടുന്നു നിർമ്മിച്ച ആകാശത്തെയും അവിടുന്നു സ്ഥാപിച്ച ചന്ദ്രനക്ഷത്രാദികളെയും നോക്കുമ്പോൾ,",
			"4": "<sup>4</sup> മനുഷ്യനെ ഓർക്കുവാന്‍ അവന് എന്തു മേന്മ? അവിടുത്തെ പരിഗണന ലഭിക്കാന്‍ അവന് എന്ത് അർഹത?",
			"5": "<sup>5</sup> എങ്കിലും അവിടുന്നു മനുഷ്യനെ അവിടുത്തെക്കാൾ അല്പം മാത്രം താഴ്ത്തി, മഹത്ത്വവും തേജസ്സും അവനെ അണിയിച്ചിരിക്കുന്നു.",
			"6": "<sup>6</sup> അവിടുന്നു സൃഷ്‍ടിച്ച സകലത്തിന്‍റെയുംമേൽ അവനെ അധിപതിയാക്കി, എല്ലാറ്റിനെയും അവന്‍റെ കാൽക്കീഴിലാക്കി.",
			"7": "<sup>7</sup> ആടുകളെയും കാളകളെയും വന്യമൃഗങ്ങളെയും",
			"8": "<sup>8</sup> ആകാശത്തിലെ പക്ഷികളെയും ആഴിയിലെ മത്സ്യങ്ങളെയും സമുദ്രത്തിൽ ചരിക്കുന്ന സകല ജീവികളെയും തന്നെ.",
			"9": "<sup>9</sup> സർവേശ്വരനായ ഞങ്ങളുടെ നാഥാ, അവിടുത്തെ മഹത്ത്വം ഭൂമിയിലെങ്ങും നിറഞ്ഞിരിക്കുന്നു."
		},
		"9": {
			"1": "<sup>1</sup> സർവേശ്വരനു പൂർണഹൃദയത്തോടെ ഞാന്‍ സ്തോത്രം അർപ്പിക്കും. അവിടുത്തെ അദ്ഭുതപ്രവൃത്തികൾ ഞാന്‍ വർണിക്കും.",
			"2": "<sup>2</sup> ആനന്ദത്തോടെ ഞാന്‍ അവിടുത്തെ കീർത്തിക്കും. ഉല്ലാസഗീതം പാടി ഞാന്‍ അത്യുന്നതനെ സ്തുതിക്കും.",
			"3": "<sup>3</sup> അവിടുത്തെ മുമ്പിൽനിന്ന് പലായനം ചെയ്ത എന്‍റെ ശത്രുക്കൾ ഇടറിവീണു നശിച്ചു.",
			"4": "<sup>4</sup> അവിടുന്ന് എനിക്ക് നീതി നടത്തിത്തന്നിരിക്കുന്നു. അവിടുന്നു ന്യായാസനത്തിലിരുന്നു നീതിപൂർവം വിധിക്കുന്നു.",
			"5": "<sup>5</sup> അവിടുന്നു ജനതകളെ ശാസിച്ചു ദുഷ്ടരെ നശിപ്പിച്ചു. അവരുടെ പേരുപോലും അവശേഷിച്ചില്ല.",
			"6": "<sup>6</sup> ശത്രുക്കൾ എന്നേക്കുമായി നശിച്ച് ഇല്ലാതായിരിക്കുന്നു. അവരുടെ പട്ടണങ്ങളെ അവിടുന്ന് ഉന്മൂലനം ചെയ്തു. അവയെക്കുറിച്ചുള്ള സ്മരണപോലും ഇല്ലാതായി.",
			"7": "<sup>7</sup> എന്നാൽ സർവേശ്വരന്‍ എന്നേക്കും സിംഹാസനസ്ഥനായിരിക്കുന്നു. ന്യായവിധിക്കായി തന്‍റെ സിംഹാസനം സ്ഥാപിച്ചിരിക്കുന്നു.",
			"8": "<sup>8</sup> അവിടുന്നു ലോകത്തെ നീതിയോടെ ഭരിക്കുന്നു. ജനതകളെ ന്യായത്തോടെ വിധിക്കുന്നു.",
			"9": "<sup>9</sup> സർവേശ്വരന്‍ പീഡിതരുടെ രക്ഷാസങ്കേതം. കഷ്ടകാലത്ത് അവരുടെ അഭയസ്ഥാനം.",
			"10": "<sup>10</sup> അങ്ങയെ യഥാർഥമായി അറിയുന്നവർ, അങ്ങയിൽ വിശ്വാസമർപ്പിക്കുന്നു. സർവേശ്വരാ, തിരുസന്നിധിയിൽ വരുന്നവരെ അവിടുന്ന് ഉപേക്ഷിക്കുകയില്ലല്ലോ.",
			"11": "<sup>11</sup> സീയോനിൽ വാണരുളുന്ന സർവേശ്വരനു സ്തോത്രം പാടുവിന്‍. അവിടുത്തെ പ്രവൃത്തികൾ ജനതകളുടെ ഇടയിൽ ഘോഷിക്കുവിന്‍.",
			"12": "<sup>12</sup> അവിടുന്നു പീഡിതരെ ഓർക്കുന്നു. അവരുടെ നിലവിളി കേൾക്കുന്നു. അവരുടെ രക്തം ചൊരിഞ്ഞവരെ അവിടുന്ന് ശിക്ഷിക്കും.",
			"13": "<sup>13</sup> സർവേശ്വരാ, എന്നോടു കരുണയുണ്ടാകണമേ, മരണത്തിൽനിന്ന് എന്നെ രക്ഷിക്കുന്ന ദൈവമേ, ശത്രുക്കൾ നിമിത്തം ഞാന്‍ സഹിക്കുന്ന പീഡനം കാണണമേ.",
			"14": "<sup>14</sup> അങ്ങനെ ഞാന്‍ സീയോന്‍ നഗരവാതില്‌ക്കൽ നിന്നുകൊണ്ട്, അവിടുത്തേക്കു സ്തോത്രം അർപ്പിക്കും. അവിടുന്ന് എന്നെ വിമോചിപ്പിച്ചതോർത്തു ഞാന്‍ സന്തോഷിക്കും.",
			"15": "<sup>15</sup> അന്യജനതകൾ സ്വയം കുഴിച്ച കുഴിയിൽ വീണു അവർ ഒരുക്കിയ കെണിയിൽ അവരുടെ കാലുകൾ കുടുങ്ങി.",
			"16": "<sup>16</sup> സർവേശ്വരന്‍ സ്വയം വെളിപ്പെടുത്തിയിരിക്കുന്നു. അവിടുന്ന് വിധി നടപ്പിലാക്കിയിരിക്കുന്നു. ദുഷ്കർമികൾ സ്വന്തം പ്രവൃത്തികളിൽ തന്നെ കുടുങ്ങിയിരിക്കുന്നു.",
			"17": "<sup>17</sup> ദൈവത്തെ വിസ്മരിക്കുന്ന ദുഷ്ടന്മാർ മൃത്യുഗർത്തത്തിൽ പതിക്കും.",
			"18": "<sup>18</sup> ദൈവം ദരിദ്രരെ ഒരിക്കലും വിസ്മരിക്കുകയില്ല. എളിയവരുടെ പ്രത്യാശ ഒരിക്കലും വിഫലമാവുകയില്ല.",
			"19": "<sup>19</sup> പരമനാഥാ, എഴുന്നേല്‌ക്കണമേ! മനുഷ്യർ അങ്ങയെ ധിക്കരിക്കാന്‍ ഇടയാകരുതേ, ജനതകൾ അവിടുത്തെ മുമ്പിൽ വിധിക്കപ്പെടട്ടെ.",
			"20": "<sup>20</sup> സർവേശ്വരാ, അവരെ സംഭീതരാക്കണമേ, തങ്ങൾ വെറും മർത്യർ മാത്രമെന്ന് അവർ അറിയട്ടെ."
		},
		"10": {
			"1": "<sup>1</sup> സർവേശ്വരാ, അവിടുന്ന് അകന്നിരിക്കുന്നതെന്ത്? കഷ്ടദിനങ്ങളിൽ അങ്ങ് ഞങ്ങളിൽനിന്നു മറഞ്ഞിരിക്കുന്നതെന്ത്?",
			"2": "<sup>2</sup> അഹങ്കാരംപൂണ്ട ദുഷ്ടന്മാർ എളിയവരെ പിന്തുടർന്ന് പീഡിപ്പിക്കുന്നു. തങ്ങളുടെ കെണിയിൽ അവർതന്നെ വീഴട്ടെ.",
			"3": "<sup>3</sup> ദുഷ്ടന്‍ തന്‍റെ മനോരഥത്തിൽ പ്രശംസിക്കുന്നു. ദുരാഗ്രഹി സർവേശ്വരനെ ശപിക്കുകയും പരിത്യജിക്കുകയും ചെയ്യുന്നു.",
			"4": "<sup>4</sup> ദുഷ്ടന്‍ ഗർവുകൊണ്ട് ദൈവത്തെ അവഗണിക്കുന്നു. ദൈവമില്ലെന്നാണ് അവന്‍റെ വിചാരം.",
			"5": "<sup>5</sup> അവന്‍ ഉത്തരോത്തരം അഭിവൃദ്ധിപ്പെടുന്നു, അവിടുത്തെ ന്യായവിധി അവന് അഗോചരമാണ്. അവന്‍ തന്‍റെ ശത്രുക്കളെ പുച്ഛിക്കുന്നു.",
			"6": "<sup>6</sup> ‘ഞാന്‍ കുലുങ്ങുകയില്ല. ഒരിക്കലും എനിക്ക് അനർഥം ഉണ്ടാവുകയില്ല’ എന്ന് അവന്‍ സ്വയം പറയുന്നു.",
			"7": "<sup>7</sup> ശാപവും വഞ്ചനയും ഭീഷണിയുംകൊണ്ട് നിറഞ്ഞതാണ് അവന്‍റെ വായ്. അവന്‍റെ നാവിന്‍കീഴിൽ ദുഷ്ടതയും അതിക്രമവും കുടികൊള്ളുന്നു.",
			"8": "<sup>8</sup> അവന്‍ ഗ്രാമങ്ങളിൽ പതിയിരിക്കുന്നു. നിരപരാധികളെ അവന്‍ ഒളിഞ്ഞിരുന്നു കൊല്ലുന്നു. അവന്‍റെ ഗൂഢദൃഷ്‍ടി അഗതികളെ തിരയുന്നു.",
			"9": "<sup>9</sup> എളിയവരുടെമേൽ ചാടിവീഴാന്‍ അവന്‍ സിംഹത്തെപ്പോലെ പതിയിരിക്കുന്നു. അവന്‍ അവരെ കെണിയിൽ വീഴ്ത്തി പിടിക്കുന്നു.",
			"10": "<sup>10</sup> എളിയവർ ഞെരിച്ചമർത്തപ്പെടുന്നു, ദുഷ്ടന്‍റെ ശക്തിയാൽ അവർ നിലംപതിക്കുന്നു.",
			"11": "<sup>11</sup> ‘ദൈവം മറന്നിരിക്കുന്നു, അവിടുന്നു മുഖം മറച്ചിരിക്കുന്നു. അവിടുന്ന് ഒരിക്കലും ഇതു കാണുകയില്ല’ എന്നാണ് ദുഷ്ടന്‍റെ വിചാരം.",
			"12": "<sup>12</sup> സർവേശ്വരാ, എഴുന്നേല്‌ക്കണമേ, ദൈവമേ, അവരെ ശിക്ഷിക്കാന്‍ കരം ഉയർത്തണമേ പീഡിതരെ മറക്കരുതേ.",
			"13": "<sup>13</sup> ദുഷ്ടന്‍ ദൈവത്തെ നിന്ദിക്കുന്നതും അങ്ങ് കണക്കു ചോദിക്കുകയില്ല എന്നു പറയുന്നതും എന്തുകൊണ്ട്?",
			"14": "<sup>14</sup> അവിടുന്ന് എല്ലാം കാണുന്നു അവരുടെ ദ്രോഹവും പീഡനവും അവിടുന്നു ശ്രദ്ധിക്കുന്നു. അവർ അർഹിക്കുന്നത് അവിടുന്ന് അവർക്കു നല്‌കും. അഗതി തന്നെത്തന്നെ അങ്ങേക്കു സമർപ്പിക്കുന്നു. അവിടുന്നല്ലോ അനാഥനു സഹായി.",
			"15": "<sup>15</sup> ദുർജനത്തിന്‍റെയും ദുഷ്കർമികളുടെയും ശക്തി തകർക്കണമേ. ഇനി തിന്മ ചെയ്യാത്തവിധം അവരെ ശിക്ഷിക്കണമേ.",
			"16": "<sup>16</sup> സർവേശ്വരന്‍ എന്നേക്കും രാജാവായി വാഴുന്നു അന്യജനതകൾ അവിടുത്തെ ദേശത്തുനിന്ന് ഉന്മൂലനം ചെയ്യപ്പെടും.",
			"17": "<sup>17</sup> സർവേശ്വരാ, അവിടുന്ന് എളിയവരുടെ അഭിലാഷം നിറവേറ്റും; അവർക്ക് അവിടുന്നു ധൈര്യം പകരും. അവിടുന്ന് അവരുടെ അപേക്ഷ കേട്ട്, അനാഥർക്കും പീഡിതർക്കും നീതി നടത്തിക്കൊടുക്കും. അങ്ങനെ മർത്യർ ഇനിമേൽ അവരെ ഭയപ്പെടുത്തുകയില്ല."
		},
		"11": {
			"1": "<sup>1</sup> സർവേശ്വരനിൽ ഞാന്‍ അഭയം തേടുന്നു, പക്ഷിയെപ്പോലെ പറന്നുപോയി പർവതങ്ങളിൽ ഒളിക്കൂ എന്നു നിങ്ങൾക്കെന്നോടു പറയാന്‍ കഴിയുമോ?",
			"2": "<sup>2</sup> പരമാർഥഹൃദയമുള്ളവരെ ഇരുട്ടത്ത് എയ്യേണ്ടതിന്, ദുഷ്ടന്മാർ വില്ലു കുലച്ച് അസ്ത്രം തൊടുത്തിരിക്കുന്നു.",
			"3": "<sup>3</sup> അടിത്തറ തകർക്കപ്പെട്ടാൽ നീതിമാന്‍ എന്തു ചെയ്യും?",
			"4": "<sup>4</sup> സർവേശ്വരന്‍ അവിടുത്തെ വിശുദ്ധമന്ദിരത്തിലുണ്ട്. അവിടുത്തെ സിംഹാസനം സ്വർഗത്തിലാണ്. അവിടുന്ന് എല്ലാ മനുഷ്യരെയും കാണുന്നു, അവിടുന്ന് അവരെ സൂക്ഷ്മമായി നിരീക്ഷിക്കുന്നു.",
			"5": "<sup>5</sup> സജ്ജനത്തെയും ദുർജനത്തെയും അവിടുന്നു പരിശോധിക്കുന്നു. അക്രമാസക്തരോട് അവിടുത്തേക്കു വെറുപ്പാണ്.",
			"6": "<sup>6</sup> ദുർജനത്തിന്മേൽ തീക്കനലും കത്തുന്ന ഗന്ധകവും അവിടുന്നു വർഷിക്കും. ഉഷ്ണക്കാറ്റാണ് ദൈവം അവർക്കു നല്‌കുന്ന ഓഹരി.",
			"7": "<sup>7</sup> സർവേശ്വരന്‍ നീതിമാനാണ്. അവിടുന്നു നീതിനിഷ്ഠമായ പ്രവൃത്തികൾ ഇഷ്ടപ്പെടുന്നു. നേരുള്ളവർ അവിടുത്തെ മുഖം ദർശിക്കും."
		},
		"12": {
			"1": "<sup>1</sup> സർവേശ്വരാ, ഞങ്ങളെ രക്ഷിക്കണമേ, ദൈവഭക്തർ ഇല്ലാതായിരിക്കുന്നു. വിശ്വസ്തർ അപ്രത്യക്ഷരായിരിക്കുന്നു.",
			"2": "<sup>2</sup> എല്ലാവരും അയൽക്കാരനോടു പൊളി പറയുന്നു, അവരുടെ അധരങ്ങളിൽ മുഖസ്തുതിയും ഹൃദയങ്ങളിൽ വഞ്ചനയുമാണുള്ളത്.",
			"3": "<sup>3</sup> മുഖസ്തുതി പറയുന്ന അധരങ്ങളെയും വമ്പു പറയുന്ന നാവിനെയും സർവേശ്വരാ, അങ്ങ് ഛേദിച്ചുകളയണമേ.",
			"4": "<sup>4</sup> നാവുകൊണ്ടു ഞങ്ങൾ ജയിക്കും, അധരങ്ങൾ ഞങ്ങളെ രക്ഷിക്കും. ‘ആർ ഞങ്ങളെ നിയന്ത്രിക്കും’ എന്ന് അവർ വീമ്പടിക്കുന്നു.",
			"5": "<sup>5</sup> ദരിദ്രർ ചൂഷണം ചെയ്യപ്പെടുന്നു, എളിയവർ നെടുവീർപ്പിടുന്നു, അതുകൊണ്ടു ഞാനിതാ വരുന്നു അവർ കാംക്ഷിക്കുന്ന സംരക്ഷണം ഞാന്‍ അവർക്കു നല്‌കും എന്നു സർവേശ്വരന്‍ അരുളിച്ചെയ്യുന്നു.",
			"6": "<sup>6</sup> സർവേശ്വരന്‍റെ വാഗ്ദാനങ്ങൾ നിർവ്യാജമാണ്. ഏഴു പ്രാവശ്യം ഉലയിൽ കാച്ചിയ വെള്ളി പോലെയാണവ.",
			"7": "<sup>7</sup> ദുഷ്ടർ എല്ലായിടത്തും ചുറ്റിനടക്കുന്നു. എല്ലാവരും വഷളത്തത്തെ പുകഴ്ത്തുന്നു. സർവേശ്വരാ, ഞങ്ങളെ കാത്തുകൊള്ളണമേ, ഇവരിൽനിന്നു ഞങ്ങളെ പരിപാലിക്കണമേ."
		},
		"13": {
			"1": "<sup>1</sup> സർവേശ്വരാ, അവിടുന്ന് എത്രകാലം എന്നെ മറന്നുകളയും? എന്നെ എന്നേക്കുമായി വിസ്മരിക്കുമോ?",
			"2": "<sup>2</sup> എത്രകാലം അവിടുന്ന് എന്നിൽനിന്നു മുഖം മറയ്‍ക്കും? എത്രകാലം ഞാന്‍ ആത്മവേദന സഹിക്കണം? എത്രത്തോളം ഞാന്‍ ഹൃദയവ്യഥ അനുഭവിക്കണം? എത്രത്തോളം ശത്രു എന്‍റെമേൽ ജയംകൊള്ളും?",
			"3": "<sup>3</sup> എന്‍റെ ദൈവമായ സർവേശ്വരാ, എന്നെ കടാക്ഷിച്ച് ഉത്തരമരുളണമേ. ഞാന്‍ മരണനിദ്രയിൽ വീഴാതിരിക്കാന്‍, എന്‍റെ കണ്ണുകളെ പ്രകാശിപ്പിക്കണമേ.",
			"4": "<sup>4</sup> ‘ഞാനവനെ കീഴടക്കി’ എന്ന് എന്‍റെ ശത്രു പറയാതിരിക്കട്ടെ. ഞാന്‍ പരാജയപ്പെടുന്നതു കണ്ട് എന്‍റെ വൈരികൾ ആഹ്ലാദിക്കാതിരിക്കട്ടെ.",
			"5": "<sup>5</sup> അവിടുത്തെ സുസ്ഥിരസ്നേഹത്തിൽ ഞാന്‍ ആശ്രയിക്കും. എന്‍റെ ഹൃദയം അവിടുത്തെ രക്ഷയിൽ ആനന്ദിക്കും.",
			"6": "<sup>6</sup> ഞാന്‍ സർവേശ്വരനെ വാഴ്ത്തിപ്പാടും; അവിടുന്ന് എന്നെ സമൃദ്ധമായി അനുഗ്രഹിച്ചിരിക്കുന്നുവല്ലോ."
		},
		"14": {
			"1": "<sup>1</sup> ‘ദൈവം ഇല്ല’ എന്നു മൂഢന്‍ തന്‍റെ ഹൃദയത്തിൽ പറയുന്നു. മ്ലേച്ഛകൃത്യങ്ങൾ ചെയ്ത് അവർ വഷളന്മാരായിരിക്കുന്നു. നന്മ ചെയ്യുന്നവന്‍ ആരുമില്ല.",
			"2": "<sup>2</sup> ദൈവത്തെ അന്വേഷിക്കുന്ന ബുദ്ധിമാനുണ്ടോ എന്ന് അറിയാന്‍, സർവേശ്വരന്‍ സ്വർഗത്തിൽനിന്നു മനുഷ്യരെ നോക്കുന്നു.",
			"3": "<sup>3</sup> എല്ലാവരും വഴിതെറ്റി ഒരുപോലെ വഷളന്മാരായിരിക്കുന്നു. നന്മ ചെയ്യുന്നവന്‍ ഇല്ല, ഒരുവന്‍ പോലുമില്ല.",
			"4": "<sup>4</sup> എന്താണ് തങ്ങൾ ചെയ്യുന്നതെന്ന് ഈ ദുർവൃത്തർക്ക് അറിഞ്ഞുകൂടേ? അപ്പം തിന്നുന്നതുപോലെ അവർ എന്‍റെ ജനത്തെ തിന്നൊടുക്കുന്നു. അവർ സർവേശ്വരനെ വിളിച്ചപേക്ഷിക്കുന്നില്ല.",
			"5": "<sup>5</sup> അവർ ഭയന്നു വിറകൊള്ളും സർവേശ്വരന്‍ നീതിമാന്മാരുടെ പക്ഷത്താണല്ലോ.",
			"6": "<sup>6</sup> നിങ്ങൾ എളിയവരുടെ പ്രതീക്ഷകൾ തകർക്കാന്‍ നോക്കുന്നു. എന്നാൽ സർവേശ്വരനാണ് അവരുടെ അഭയസ്ഥാനം.",
			"7": "<sup>7</sup> ഇസ്രായേലിന്‍റെ മോചനം സീയോനിൽനിന്നു വന്നെങ്കിൽ, സർവേശ്വരന്‍ തന്‍റെ ജനത്തിന്‍റെ ഐശ്വര്യം പുനഃസ്ഥാപിക്കുമ്പോൾ യാക്കോബിന്‍റെ സന്തതികൾ സന്തോഷിക്കും ഇസ്രായേൽജനം ആനന്ദിക്കും."
		},
		"15": {
			"1": "<sup>1</sup> സർവേശ്വരാ, അവിടുത്തെ കൂടാരത്തിൽ ആർ പാർക്കും? അവിടുത്തെ വിശുദ്ധപർവതത്തിൽ ആർ വസിക്കും?",
			"2": "<sup>2</sup> നിഷ്കളങ്കനായി നടക്കുകയും നീതിനിഷ്ഠയോടെ ജീവിക്കുകയും ഹൃദയപരമാർഥതയോടെ സത്യം പറയുകയും ചെയ്യുന്നവന്‍.",
			"3": "<sup>3</sup> പരദൂഷണം പറയുകയോ, സ്നേഹിതനെ ദ്രോഹിക്കുകയോ, അയൽക്കാരനെ അപമാനിക്കുകയോ ചെയ്യാത്തവന്‍.",
			"4": "<sup>4</sup> ദുർവൃത്തനെ നിന്ദ്യനായി കരുതുകയും ദൈവഭക്തനെ ആദരിക്കുകയും എന്തു നഷ്ടം വന്നാലും വാക്കു പാലിക്കുകയും ചെയ്യുന്നവന്‍.",
			"5": "<sup>5</sup> അഗതിയോടു പലിശ ഈടാക്കുകയോ, നിരപരാധിക്കെതിരെ കൈക്കൂലി വാങ്ങുകയോ ചെയ്യാത്തവന്‍. ഇങ്ങനെയുള്ളവന്‍ എന്നും സുരക്ഷിതനായിരിക്കും."
		},
		"16": {
			"1": "<sup>1</sup> ദൈവമേ, ഞാന്‍ അങ്ങയെ അഭയം പ്രാപിക്കുന്നു. എന്നെ കാത്തുകൊള്ളണമേ.",
			"2": "<sup>2</sup> അവിടുന്നാണ് എന്‍റെ കർത്താവ്, ഞാന്‍ അനുഭവിക്കുന്ന എല്ലാ നന്മകളും അവിടുന്ന് നല്‌കിയവയാണ് എന്നു ഞാന്‍ സർവേശ്വരനോടു പറയും.",
			"3": "<sup>3</sup> സർവേശ്വരന്‍റെ വിശുദ്ധജനം എത്ര ശ്രേഷ്ഠന്മാർ! അവർ എനിക്ക് ഏറ്റവും ആദരണീയരാണ്.",
			"4": "<sup>4</sup> അന്യദേവന്മാരെ അനുഗമിക്കുന്നവർ, തങ്ങളുടെ ദുരിതം വർധിപ്പിക്കുന്നു. ആ ദേവന്മാർക്ക് ഞാന്‍ രക്തപാനീയ ബലികൾ അർപ്പിക്കുകയില്ല. ഞാന്‍ അവരുടെ നാമം വിളിച്ചപേക്ഷിക്കുകയുമില്ല.",
			"5": "<sup>5</sup> സർവേശ്വരനാണ് എന്‍റെ സർവസ്വവും; അവിടുന്നാണ് എന്‍റെ സമസ്ത ആവശ്യങ്ങളും നിറവേറ്റുന്നത്. എന്‍റെ ഭാവി അവിടുത്തെ കരങ്ങളിലാണ്.",
			"6": "<sup>6</sup> അഭികാമ്യമായ ഭാഗം എനിക്ക് അളന്നുകിട്ടി, വിശിഷ്ടമായ ഓഹരി എനിക്കു നല്‌കപ്പെട്ടു.",
			"7": "<sup>7</sup> എനിക്ക് ബുദ്ധി ഉപദേശിച്ചു തരുന്ന സർവേശ്വരനെ ഞാന്‍ വാഴ്ത്തും. രാത്രിയിലും എന്‍റെ അന്തരംഗം എന്നെ ഉപദേശിക്കുന്നു.",
			"8": "<sup>8</sup> സർവേശ്വരന്‍ എപ്പോഴും എന്‍റെ കൺമുമ്പിലുണ്ട്. അവിടുന്ന് എന്‍റെ വലത്തുഭാഗത്തുള്ളതു കൊണ്ട് ഞാന്‍ കുലുങ്ങുകയില്ല.",
			"9": "<sup>9</sup> അതുകൊണ്ട് എന്‍റെ ഹൃദയം ആഹ്ലാദിക്കുന്നു. എന്‍റെ അന്തരംഗം ആനന്ദിക്കുന്നു. ഞാന്‍ സുരക്ഷിതനായിരിക്കുന്നു.",
			"10": "<sup>10</sup> അവിടുന്ന് എന്നെ പാതാളത്തിൽ തള്ളുകയില്ല. അവിടുത്തെ ഭക്തനെ മരണഗർത്തത്തിലേക്ക് അയയ്‍ക്കുകയില്ല.",
			"11": "<sup>11</sup> ജീവന്‍റെ മാർഗം അവിടുന്ന് എനിക്ക് കാണിച്ചുതരുന്നു. അവിടുത്തെ സന്നിധിയിൽ ആനന്ദത്തിന്‍റെ പരിപൂർണതയും അവിടുത്തെ വലത്തുഭാഗത്തു ശാശ്വതമായ സന്തോഷവും ഉണ്ട്."
		},
		"17": {
			"1": "<sup>1</sup> പരമനാഥാ, നീതിക്കുവേണ്ടിയുള്ള എന്‍റെ യാചന കേൾക്കണമേ, എന്‍റെ നിലവിളി ശ്രദ്ധിക്കണമേ. എന്‍റെ നിഷ്കപടമായ പ്രാർഥന കേൾക്കണമേ.",
			"2": "<sup>2</sup> എന്നെ നിരപരാധിയായി പ്രഖ്യാപിക്കണമേ, അവിടുന്നു ന്യായം കാണണമേ.",
			"3": "<sup>3</sup> എന്‍റെ ഹൃദയം പരിശോധിക്കുകയും രാത്രിയിൽ എന്നെ സന്ദർശിക്കുകയും എന്നെ പരീക്ഷിക്കുകയും ചെയ്താൽ അവിടുന്ന് എന്നിൽ തിന്മയൊന്നും കണ്ടെത്തുകയില്ല. ഞാന്‍ അധരങ്ങൾകൊണ്ടു പാപം ചെയ്തില്ല.",
			"4": "<sup>4</sup> മറ്റുള്ളവരെപ്പോലെ ഞാന്‍ തിന്മ പ്രവർത്തിച്ചില്ല. അക്രമികളുടെ പാത ഞാന്‍ പിന്തുടർന്നില്ല. അവിടുത്തെ കല്പന ഞാന്‍ അനുസരിച്ചു.",
			"5": "<sup>5</sup> അവിടുത്തെ വഴികളിലൂടെ ഞാന്‍ നടന്നു, അതിൽനിന്ന് എന്‍റെ കാൽ വഴുതിയില്ല.",
			"6": "<sup>6</sup> ദൈവമേ, ഞാന്‍ അങ്ങയെ വിളിച്ചപേക്ഷിക്കുന്നു, അവിടുന്ന് എനിക്കുത്തരമരുളുമല്ലോ, അവിടുന്ന് എങ്കലേക്കു തിരിഞ്ഞ് എന്‍റെ അപേക്ഷ കേൾക്കണമേ.",
			"7": "<sup>7</sup> അങ്ങയിൽ അഭയം പ്രാപിക്കുന്നവരെ വലങ്കൈ നീട്ടി, ശത്രുക്കളിൽനിന്നു രക്ഷിക്കുന്ന നാഥാ, അവിടുത്തെ മഹത്തായ സ്നേഹം കാട്ടിയാലും.",
			"8": "<sup>8</sup> കണ്ണിന്‍റെ കൃഷ്ണമണിപോലെ എന്നെ കാക്കണമേ, അവിടുത്തെ ചിറകിന്‍റെ നിഴലിൽ എന്നെ മറച്ചുകൊളളണമേ.",
			"9": "<sup>9</sup> എന്നെ നശിപ്പിക്കുന്ന ദുഷ്ടരിൽനിന്നും എന്നെ വലയം ചെയ്യുന്ന കൊടിയ ശത്രുക്കളിൽനിന്നും എന്നെ രക്ഷിക്കണമേ.",
			"10": "<sup>10</sup> അവരുടെ ഹൃദയത്തിൽ അനുകമ്പയില്ല, അവരുടെ അധരങ്ങൾ വമ്പു പറയുന്നു,",
			"11": "<sup>11</sup> അവർ എന്‍റെ കാലടികൾ പിന്തുടർന്ന് എന്നെ വളയുന്നു; അവർ എന്നെ നിലംപരിചാക്കാന്‍ തക്കംനോക്കുന്നു.",
			"12": "<sup>12</sup> കടിച്ചുകീറാന്‍ വെമ്പൽകൊള്ളുന്ന സിംഹത്തെപ്പോലെയാണവർ. ആക്രമിക്കാന്‍ മറവിടങ്ങളിൽ പതിയിരിക്കുന്ന സിംഹക്കുട്ടിയെപ്പോലെ തന്നെ.",
			"13": "<sup>13</sup> സർവേശ്വരാ, എഴുന്നേറ്റ് അവരെ എതിർത്തു തോല്പിക്കണമേ, അവിടുത്തെ വാൾകൊണ്ടു ദുഷ്ടരിൽനിന്ന് എന്നെ രക്ഷിക്കണമേ,",
			"14": "<sup>14</sup> ലൗകികസുഖങ്ങൾ മാത്രം ഇച്ഛിക്കുന്ന മനുഷ്യരിൽനിന്ന് എന്നെ വിടുവിക്കണമേ. അവിടുന്ന് ഒരുക്കിയിരിക്കുന്ന ശിക്ഷ അവർക്കു മതിവരുവോളം ലഭിക്കട്ടെ. അവരുടെ മക്കൾക്കും വേണ്ടുവോളം ലഭിക്കട്ടെ. മിച്ചമുള്ളത് അവരുടെ പേരക്കിടാങ്ങൾക്ക് ഇരിക്കട്ടെ.",
			"15": "<sup>15</sup> നീതിനിമിത്തം ഞാന്‍ അവിടുത്തെ മുഖം ദർശിക്കും. ഉണരുമ്പോൾ ഞാന്‍ അങ്ങയെ ദർശിച്ചു തൃപ്തിയടയും."
		},
		"18": {
			"1": "<sup>1</sup> എനിക്കു ശക്തിയരുളുന്ന പരമനാഥാ, ഞാന്‍ അങ്ങയെ സ്നേഹിക്കുന്നു.",
			"2": "<sup>2</sup> സർവേശ്വരനാണ് എന്‍റെ അഭയശിലയും രക്ഷാദുർഗവും. എന്‍റെ വിമോചകനും അവിടുന്നുതന്നെ. എന്‍റെ ദൈവവും ഞാന്‍ അഭയം പ്രാപിക്കുന്ന പാറയും എന്‍റെ പരിചയും എന്‍റെ രക്ഷയും എന്‍റെ അഭയസങ്കേതവും അവിടുന്നാണ്.",
			"3": "<sup>3</sup> സർവേശ്വരനു സ്തോത്രം. ഞാന്‍ അവിടുത്തെ വിളിച്ചപേക്ഷിച്ചു, എന്‍റെ ശത്രുക്കളിൽനിന്ന് അവിടുന്നെന്നെ രക്ഷിച്ചു.",
			"4": "<sup>4</sup> മരണപാശങ്ങൾ എന്നെ ചുറ്റി, നിത്യവിനാശത്തിന്‍റെ പ്രവാഹങ്ങൾ എന്നെ കവിഞ്ഞൊഴുകി.",
			"5": "<sup>5</sup> പാതാളപാശങ്ങൾ എന്നെ വരിഞ്ഞുമുറുക്കി. മരണത്തിന്‍റെ കെണികൾ എന്നെ പിടികൂടി.",
			"6": "<sup>6</sup> എന്‍റെ കഷ്ടതയിൽ ഞാന്‍ സർവേശ്വരനെ വിളിച്ചപേക്ഷിച്ചു, എന്‍റെ ദൈവത്തോടു ഞാന്‍ നിലവിളിച്ചു. അവിടുന്നു തന്‍റെ ആലയത്തിൽനിന്ന് എന്‍റെ അപേക്ഷ കേട്ടു. എന്‍റെ നിലവിളി അവിടുത്തെ കാതുകളിലെത്തി.",
			"7": "<sup>7</sup> അപ്പോൾ അവിടുത്തെ കോപത്താൽ ഭൂമി ഞെട്ടിവിറച്ചു. പർവതങ്ങളുടെ അടിസ്ഥാനങ്ങൾ ഇളകി.",
			"8": "<sup>8</sup> അവിടുത്തെ മൂക്കിൽനിന്നു പുക ഉയർന്നു, വായിൽനിന്നു സംഹാരാഗ്നി വമിച്ചു. ജ്വലിക്കുന്ന തീക്കനൽ ചിതറി.",
			"9": "<sup>9</sup> അവിടുന്ന് ആകാശം വളച്ച് ഇറങ്ങിവന്നു. കരിമേഘങ്ങൾ അവിടുത്തെ കാൽക്കീഴിലുണ്ടായിരുന്നു.",
			"10": "<sup>10</sup> അവിടുന്നു കെരൂബിനെ വാഹനമാക്കി പറന്നു. കാറ്റിന്‍റെ ചിറകുകളിൽ അവിടുന്ന് അതിശീഘ്രം പറന്നെത്തി.",
			"11": "<sup>11</sup> കൂരിരുട്ടിനെ അവിടുന്ന് ആവരണമാക്കി. ജലംപൂണ്ട കറുത്ത മേഘങ്ങൾ മേൽവിരിപ്പുമാക്കി.",
			"12": "<sup>12</sup> തിരുമുമ്പിലെ മിന്നൽപ്പിണരുകളിൽനിന്നു മേഘപാളികൾ ഭേദിച്ച് കന്മഴയും തീക്കനലും വർഷിച്ചു.",
			"13": "<sup>13</sup> സർവേശ്വരന്‍ ആകാശത്ത് ഇടിനാദം മുഴക്കി. അത്യുന്നതന്‍ തന്‍റെ ശബ്ദം കേൾപ്പിച്ചു; കന്മഴയും തീക്കനലും തന്നെ.",
			"14": "<sup>14</sup> അവിടുന്ന് അസ്ത്രം അയച്ചു ശത്രുക്കളെ ചിതറിച്ചു, മിന്നൽപ്പിണരുകളാൽ അവരെ തുരത്തി.",
			"15": "<sup>15</sup> സർവേശ്വരാ, അവിടുത്തെ ഭർത്സനത്താൽ, അവിടുത്തെ ക്രോധനിശ്വാസത്താൽ, ആഴിയുടെ അടിത്തട്ടു ദൃശ്യമായി, ഭൂമിയുടെ അടിസ്ഥാനങ്ങൾ അനാവൃതമായി.",
			"16": "<sup>16</sup> അവിടുന്ന് ഉയരത്തിൽനിന്നു കൈ നീട്ടി എന്നെ പിടിച്ചു, പെരുവെള്ളത്തിൽനിന്ന് അവിടുന്നെന്നെ വലിച്ചെടുത്തു.",
			"17": "<sup>17</sup> പ്രബലരായ ശത്രുക്കളിൽനിന്നും എന്നെ വെറുത്തവരിൽനിന്നും അവിടുന്ന് എന്നെ രക്ഷിച്ചു. അവർ എന്നെക്കാൾ ബലമേറിയവരായിരുന്നു.",
			"18": "<sup>18</sup> എന്‍റെ അനർഥദിവസത്തിൽ അവർ എന്നെ ആക്രമിച്ചു. എന്നാൽ സർവേശ്വരന്‍ എന്നെ താങ്ങി.",
			"19": "<sup>19</sup> ആപത്തിൽനിന്ന് അവിടുന്ന് എന്നെ രക്ഷിച്ചു, എന്നിൽ പ്രസാദിച്ചതിനാൽ, അവിടുന്ന് എന്നെ വിടുവിച്ചു.",
			"20": "<sup>20</sup> എന്‍റെ നീതിക്കൊത്തവിധം, അവിടുന്ന് എനിക്കു പ്രതിഫലം നല്‌കി. എന്‍റെ കൈകളുടെ നൈർമ്മല്യത്തിനൊത്തവിധം, അവിടുന്ന് എന്നെ അനുഗ്രഹിച്ചു.",
			"21": "<sup>21</sup> സർവേശ്വരന്‍റെ വഴിയിൽ ഞാന്‍ ഉറച്ചുനിന്നു, ഞാന്‍ തിന്മ പ്രവർത്തിച്ച് എന്‍റെ ദൈവത്തിൽ നിന്ന് അകന്നുപോയില്ല.",
			"22": "<sup>22</sup> അവിടുത്തെ കല്പനകൾ അനുസരിച്ചു ഞാന്‍ നടന്നു. അവിടുത്തെ ചട്ടങ്ങൾ ഞാന്‍ ലംഘിച്ചില്ല.",
			"23": "<sup>23</sup> അവിടുത്തെ മുമ്പിൽ ഞാന്‍ നിഷ്കളങ്കനായിരുന്നു, തിന്മ ചെയ്യാതെ എന്നെത്തന്നെ കാത്തു.",
			"24": "<sup>24</sup> എന്‍റെ കൈകളുടെ നിഷ്കളങ്കത കണ്ട്, എന്‍റെ നീതിനിഷ്ഠയ്‍ക്കൊത്തവിധം, അവിടുന്ന് എനിക്ക് പ്രതിഫലം നല്‌കി.",
			"25": "<sup>25</sup> വിശ്വസ്തനോട് അങ്ങ് വിശ്വസ്തത പുലർത്തുന്നു; നിഷ്കളങ്കനോട് അങ്ങ് നിഷ്കളങ്കനായി വർത്തിക്കുന്നു;",
			"26": "<sup>26</sup> നിർമ്മലനോട് അങ്ങ് നിർമ്മലതയോടെ പെരുമാറുന്നു; വക്രബുദ്ധിയോട് അങ്ങ് ക്രൂരനായി വർത്തിക്കുന്നു.",
			"27": "<sup>27</sup> എളിയവരെ അവിടുന്നു രക്ഷിക്കുന്നു; അഹങ്കാരികളെ അവിടുന്നു താഴ്ത്തുന്നു.",
			"28": "<sup>28</sup> അവിടുന്ന് എന്‍റെ ദീപം തെളിക്കുന്നു; എന്‍റെ ദൈവമായ സർവേശ്വരന്‍ എന്‍റെ അന്ധകാരം അകറ്റുന്നു.",
			"29": "<sup>29</sup> അവിടുത്തെ സഹായത്താൽ ഞാന്‍ ശത്രുസൈന്യത്തെ ആക്രമിക്കും. എന്‍റെ ദൈവത്തിന്‍റെ സഹായത്താൽ ഞാന്‍ കോട്ട ചാടിക്കടക്കും.",
			"30": "<sup>30</sup> ദൈവത്തിന്‍റെ വഴി തികവുറ്റത്; സർവേശ്വരന്‍റെ വാക്കുകൾ വിശ്വാസ്യം; തന്നിൽ അഭയം പ്രാപിക്കുന്നവർക്ക് അവിടുന്ന് പരിചയാണ്.",
			"31": "<sup>31</sup> സർവേശ്വരനല്ലാതെ ദൈവം ആരുണ്ട്? നമ്മുടെ ദൈവമല്ലാതെ അഭയശില ഏത്?",
			"32": "<sup>32</sup> അവിടുന്നു ശക്തികൊണ്ട് എന്‍റെ അരമുറുക്കുന്നു; അവിടുന്ന് എന്‍റെ പാത സുഗമമാക്കുന്നു.",
			"33": "<sup>33</sup> അവിടുന്ന് എന്‍റെ കാലുകൾക്ക് മാന്‍പേടയുടെ വേഗം നല്‌കി, അവിടുന്ന് എന്നെ ഉയർന്ന ഗിരികളിൽ സുരക്ഷിതനായി നിർത്തി.",
			"34": "<sup>34</sup> അവിടുന്ന് എന്നെ യുദ്ധമുറ അഭ്യസിപ്പിക്കുന്നു, താമ്രവില്ലുപോലും എനിക്കു കുലയ്‍ക്കാം.",
			"35": "<sup>35</sup> അവിടുന്ന് എനിക്ക് രക്ഷയുടെ പരിച നല്‌കിയിരിക്കുന്നു; അവിടുത്തെ വലങ്കൈ എന്നെ താങ്ങുന്നു അവിടുത്തെ കാരുണ്യം എന്നെ വലിയവനാക്കിയിരിക്കുന്നു.",
			"36": "<sup>36</sup> അവിടുന്ന് എന്‍റെ പാത വിശാലമാക്കി; എന്‍റെ കാലുകൾ വഴുതിയില്ല.",
			"37": "<sup>37</sup> എന്‍റെ ശത്രുക്കളെ ഞാന്‍ പിന്തുടർന്നു പിടിച്ചു; അവരെ നശിപ്പിക്കുവോളം ഞാന്‍ പിന്തിരിഞ്ഞില്ല.",
			"38": "<sup>38</sup> എഴുന്നേല്‌ക്കാത്തവിധം അവരെ ഞാന്‍ തകർത്തു; അവർ എന്‍റെ കാൽക്കീഴിൽ അമർന്നു.",
			"39": "<sup>39</sup> യുദ്ധത്തിനായി ബലംകൊണ്ട് അവിടുന്ന് എന്‍റെ അര മുറുക്കി; വൈരികളുടെമേൽ എനിക്കു വിജയം നല്‌കി.",
			"40": "<sup>40</sup> എന്‍റെ ശത്രുക്കളെ അവിടുന്ന് പലായനം ചെയ്യിച്ചു, എന്നെ പകച്ചവരെ ഞാന്‍ നശിപ്പിച്ചു.",
			"41": "<sup>41</sup> അവർ സഹായത്തിനുവേണ്ടി നിലവിളിച്ചു, എന്നാൽ വിടുവിക്കാന്‍ ആരും ഉണ്ടായിരുന്നില്ല. അവർ സർവേശ്വരനോടു നിലവിളിച്ചു; എന്നാൽ അവിടുന്ന് ഉത്തരമരുളിയില്ല.",
			"42": "<sup>42</sup> കാറ്റിൽ പാറുന്ന ധൂളിപോലെ ഞാന്‍ അവരെ തകർത്തു; വഴിയിലെ ചെളിപോലെ ഞാന്‍ അവരെ കോരിക്കളഞ്ഞു.",
			"43": "<sup>43</sup> ജനത്തിന്‍റെ പ്രക്ഷോഭത്തിൽനിന്ന് അങ്ങ് എന്നെ രക്ഷിച്ചു. അവിടുന്ന് എന്നെ ജനതകളുടെ അധിപതിയാക്കി; എനിക്ക് അപരിചിതരായിരുന്ന ജനം എന്നെ സേവിച്ചു.",
			"44": "<sup>44</sup> എന്നെക്കുറിച്ചു കേട്ട മാത്രയിൽ അവർ എന്നെ നിരസിച്ചു; അന്യജനതകൾ എന്നോടു യാചിച്ചു.",
			"45": "<sup>45</sup> അവരുടെ ധൈര്യം ചോർന്നുപോയി, കോട്ടകളിൽനിന്ന് അവർ വിറച്ചുകൊണ്ട് ഇറങ്ങിവന്നു.",
			"46": "<sup>46</sup> സർവേശ്വരന്‍ ജീവിക്കുന്നു; എന്‍റെ അഭയശില വാഴ്ത്തപ്പെടട്ടെ. എനിക്കു രക്ഷ നല്‌കുന്ന ദൈവം സ്തുതിക്കപ്പെടട്ടെ.",
			"47": "<sup>47</sup> എന്‍റെ ശത്രുക്കളുടെമേൽ ദൈവം എനിക്കു വിജയം നല്‌കി, ജനതകളെ അവിടുന്ന് എനിക്കു കീഴ്പെടുത്തി.",
			"48": "<sup>48</sup> എന്‍റെ ശത്രുക്കളിൽനിന്ന് അവിടുന്ന് എന്നെ വിടുവിച്ചു; വൈരികളുടെമേൽ എനിക്കു വിജയം നല്‌കി, അക്രമികളിൽനിന്ന് എന്നെ രക്ഷിച്ചു.",
			"49": "<sup>49</sup> അതുകൊണ്ട് സർവേശ്വരാ, അന്യജനതകളുടെ മധ്യേ ഞാന്‍ അവിടുത്തെ പ്രകീർത്തിക്കും. അവിടുത്തെ ഞാന്‍ വാഴ്ത്തിപ്പാടും. അവിടുന്നു തിരഞ്ഞെടുത്ത രാജാവിന് അങ്ങ് വന്‍വിജയങ്ങൾ നല്‌കുന്നു.",
			"50": "<sup>50</sup> തന്‍റെ അഭിഷിക്തനോടു സുസ്ഥിരസ്നേഹം കാട്ടുന്നു. ദാവീദിനോടും അവന്‍റെ സന്തതികളോടും തന്നെ."
		},
		"19": {
			"1": "<sup>1</sup> ആകാശം ദൈവത്തിന്‍റെ മഹത്ത്വത്തെ വർണിക്കുന്നു, ആകാശമണ്ഡലം അവിടുത്തെ കരവേലയെ വിളംബരം ചെയ്യുന്നു.",
			"2": "<sup>2</sup> ദൈവത്തിന്‍റെ മഹത്ത്വത്തെക്കുറിച്ച്, പകൽ പകലിനോടു നിരന്തരം സംസാരിക്കുന്നു; രാത്രി രാത്രിക്ക് ആ അറിവു പകരുന്നു.",
			"3": "<sup>3</sup> വാക്കുകളില്ല, ഭാഷണമില്ല, ശബ്ദം കേൾക്കാനുമില്ല.",
			"4": "<sup>4</sup> എങ്കിലും അവയുടെ സ്വരം ഭൂമിയിലെങ്ങും വ്യാപിക്കുന്നു; അവയുടെ വാക്കുകൾ ഭൂമിയുടെ അറുതിവരെ എത്തുന്നു; അവിടുന്നു സൂര്യന് ആകാശത്ത് ഒരു കൂടാരം സ്ഥാപിച്ചിരിക്കുന്നു.",
			"5": "<sup>5</sup> മണവറയിൽനിന്നു മണവാളനെപ്പോലെ പുലർകാലത്ത് സൂര്യന്‍ അതിൽനിന്നു പുറത്തുവരുന്നു; ബലശാലിയെപ്പോലെ പ്രസന്നചിത്തനായി ഓടാന്‍ തുടങ്ങുന്നു.",
			"6": "<sup>6</sup> ആകാശത്തിന്‍റെ ഒരറ്റത്തുനിന്ന് അതു പുറപ്പെടുന്നു, മറ്റേ അറ്റംവരെ അതു യാത്ര ചെയ്യുന്നു; അതിന്‍റെ ചൂടിൽനിന്ന് ഒന്നിനും ഒളിക്കാനാവുകയില്ല.",
			"7": "<sup>7</sup> സർവേശ്വരന്‍റെ ധർമശാസ്ത്രം തികവുള്ളത്; അത് ആത്മാവിനു നവജീവന്‍ നല്‌കുന്നു. സർവേശ്വരന്‍റെ പ്രബോധനങ്ങൾ വിശ്വാസ്യമായത്; അത് അറിവില്ലാത്തവരെ ജ്ഞാനികളാക്കുന്നു.",
			"8": "<sup>8</sup> സർവേശ്വരന്‍റെ കല്പനകൾ നീതിനിഷ്ഠം; അവ ഹൃദയത്തെ ആനന്ദിപ്പിക്കുന്നു. അവിടുത്തെ പ്രമാണങ്ങൾ പവിത്രമായത്; അവ കണ്ണുകളെ പ്രകാശിപ്പിക്കുന്നു.",
			"9": "<sup>9</sup> സർവേശ്വരനോടുള്ള ഭക്തി നിർമ്മലമായത്; അത് എന്നേക്കും നിലനില്‌ക്കുന്നു. അവിടുത്തെ വിധികൾ സത്യമായവ; അവ തികച്ചും നീതിയുക്തമാണ്.",
			"10": "<sup>10</sup> അവ പൊന്നിനെയും തങ്കത്തെയുംകാൾ അഭികാമ്യം; തേനിനെയും തേന്‍കട്ടയെയുംകാൾ മധുരമുള്ളവ.",
			"11": "<sup>11</sup> ഈ ധർമശാസ്ത്രമാണ് അവിടുത്തെ ദാസനു പ്രബോധനം നല്‌കുന്നത്. ഇതു പാലിക്കുന്നതുകൊണ്ട് എനിക്കു വളരെ പ്രതിഫലം ഉണ്ട്.",
			"12": "<sup>12</sup> സ്വന്തം തെറ്റുകൾ ഗ്രഹിക്കാന്‍ ആർക്കു കഴിയും? അറിയാതെ ചെയ്തുപോകുന്ന തെറ്റുകളിൽ നിന്ന് എന്നെ രക്ഷിക്കണമേ.",
			"13": "<sup>13</sup> ബോധപൂർവം ചെയ്യുന്ന പാപങ്ങളിൽനിന്ന് ഈ ദാസനെ കാത്തുകൊള്ളണമേ. അവ എന്‍റെമേൽ ആധിപത്യം പുലർത്തരുതേ; അങ്ങനെ ഞാന്‍ കുറ്റമറ്റവനായിരിക്കും. അതിക്രമങ്ങളിൽനിന്നു വിമുക്തനുമായിരിക്കും.",
			"14": "<sup>14</sup> എന്‍റെ അഭയശിലയും വിമോചകനുമായ സർവേശ്വരാ, എന്‍റെ വാക്കുകളും എന്‍റെ ചിന്തകളും തിരുസന്നിധിയിൽ സ്വീകാര്യമായിരിക്കേണമേ."
		},
		"20": {
			"1": "<sup>1</sup> കഷ്ടകാലത്ത് സർവേശ്വരന്‍ അങ്ങേക്ക് ഉത്തരമരുളട്ടെ; യാക്കോബിന്‍റെ ദൈവം അങ്ങയെ സംരക്ഷിക്കട്ടെ.",
			"2": "<sup>2</sup> അവിടുന്നു വിശുദ്ധമന്ദിരത്തിൽനിന്ന് അങ്ങേക്കു സഹായം അയയ്‍ക്കട്ടെ, അവിടുന്നു സീയോനിൽനിന്ന് അങ്ങേക്കു തുണയരുളട്ടെ.",
			"3": "<sup>3</sup> അങ്ങയുടെ എല്ലാ വഴിപാടുകളും സർവേശ്വരന്‍ സ്വീകരിക്കട്ടെ. അങ്ങയുടെ ഹോമയാഗങ്ങളിൽ അവിടുന്നു പ്രസാദിക്കട്ടെ.",
			"4": "<sup>4</sup> അങ്ങയുടെ അഭിലാഷം അവിടുന്നു നിറവേറ്റട്ടെ, അങ്ങയുടെ ഉദ്യമങ്ങളെല്ലാം സഫലമാക്കട്ടെ;",
			"5": "<sup>5</sup> അങ്ങയുടെ വിജയത്തിൽ ഞങ്ങൾ ആർപ്പുവിളിക്കും, ഞങ്ങളുടെ ദൈവത്തിന്‍റെ നാമത്തിൽ ഞങ്ങൾ വിജയക്കൊടി ഉയർത്തും. സർവേശ്വരന്‍ അങ്ങയുടെ അപേക്ഷകളെല്ലാം നിറവേറ്റട്ടെ.",
			"6": "<sup>6</sup> സർവേശ്വരന്‍ തന്‍റെ അഭിഷിക്തനായ രാജാവിന് വിജയം നല്‌കുന്നു എന്നു ഞാന്‍ ഇപ്പോൾ അറിയുന്നു; തന്‍റെ വിശുദ്ധസ്വർഗത്തിൽനിന്ന് അവിടുന്ന് ഉത്തരമരുളും. അവിടുത്തെ വലങ്കൈകൊണ്ട് മഹത്തായ വിജയം നല്‌കും.",
			"7": "<sup>7</sup> ചിലർ കുതിരകളിലും മറ്റു ചിലർ രഥങ്ങളിലും അഹങ്കരിക്കുന്നു; എന്നാൽ ഞങ്ങൾ ഞങ്ങളുടെ ദൈവമായ സർവേശ്വരനിൽ അഭിമാനം കൊള്ളുന്നു.",
			"8": "<sup>8</sup> അവർ തകർന്നുവീഴും, എന്നാൽ ഞങ്ങൾ എഴുന്നേറ്റു ശിരസ്സുയർത്തി നില്‌ക്കും.",
			"9": "<sup>9</sup> പരമനാഥാ, രാജാവിനു വിജയം നല്‌കണമേ; ഞങ്ങൾ വിളിച്ചപേക്ഷിക്കുമ്പോൾ ഉത്തരമരുളണമേ."
		},
		"21": {
			"1": "<sup>1</sup> സർവേശ്വരാ, അവിടുത്തെ ശക്തിയിൽ രാജാവ് സന്തോഷിക്കുന്നു; അവിടുന്നു നല്‌കിയ വിജയത്തിൽ അദ്ദേഹം ആഹ്ലാദിക്കുന്നു.",
			"2": "<sup>2</sup> അദ്ദേഹത്തിന്‍റെ അഭിലാഷം അവിടുന്നു നിറവേറ്റി; അപേക്ഷ നിഷേധിച്ചതുമില്ല.",
			"3": "<sup>3</sup> ശ്രേഷ്ഠമായ അനുഗ്രഹങ്ങൾ നല്‌കി, അവിടുന്ന് അദ്ദേഹത്തെ എതിരേറ്റു; തങ്കക്കിരീടം അദ്ദേഹത്തിന്‍റെ ശിരസ്സിൽ അണിയിച്ചു.",
			"4": "<sup>4</sup> അദ്ദേഹം അവിടുത്തോടു ജീവന്‍ യാചിച്ചു; അവിടുന്ന് അതു നല്‌കി. സുദീർഘവും അനന്തവുമായ നാളുകൾ തന്നെ.",
			"5": "<sup>5</sup> അവിടുത്തെ സഹായത്താൽ അദ്ദേഹത്തിന്‍റെ മഹത്ത്വം വർധിച്ചു; അവിടുന്നു പ്രതാപവും മഹത്ത്വവും അദ്ദേഹത്തിന്‍റെമേൽ ചൊരിഞ്ഞു.",
			"6": "<sup>6</sup> അവിടുന്ന് അദ്ദേഹത്തെ എന്നേക്കും അനുഗ്രഹപൂർണനാക്കി; തിരുസാന്നിധ്യത്തിന്‍റെ സന്തോഷത്താൽ ആനന്ദിപ്പിച്ചു.",
			"7": "<sup>7</sup> രാജാവ് സർവേശ്വരനിൽ ആശ്രയിക്കുന്നു; അത്യുന്നതന്‍റെ അചഞ്ചലസ്നേഹത്താൽ അദ്ദേഹം നിർഭയനായിരിക്കും.",
			"8": "<sup>8</sup> അങ്ങയുടെ കരം എല്ലാ ശത്രുക്കളെയും പിടിക്കും; അങ്ങയുടെ വലങ്കൈ അങ്ങയെ ദ്വേഷിക്കുന്നവരെ പിടിച്ചുകെട്ടും.",
			"9": "<sup>9</sup> സർവേശ്വരന്‍ പ്രത്യക്ഷപ്പെടുമ്പോൾ അവിടുന്ന് അവരെ ജ്വലിക്കുന്ന ചൂളപോലെയാക്കും; അവിടുത്തെ ഉഗ്രരോഷം അവരെ വിഴുങ്ങും; അഗ്നി അവരെ ദഹിപ്പിക്കും.",
			"10": "<sup>10</sup> അവിടുന്ന് അവരുടെ സന്തതികളെ ഭൂമുഖത്തുനിന്നും അവരുടെ മക്കളെ മനുഷ്യരുടെ ഇടയിൽ നിന്നും നശിപ്പിക്കും.",
			"11": "<sup>11</sup> അവർ അങ്ങേക്കെതിരെ ദോഷം നിരൂപിച്ചാലും അങ്ങേക്കെതിരെ ദുഷ്ടപദ്ധതികൾ ആവിഷ്കരിച്ചാലും വിജയിക്കയില്ല.",
			"12": "<sup>12</sup> അവിടുന്ന് അവരെ തുരത്തും; അവരുടെ മുഖത്തിനു നേരേ അസ്ത്രം എയ്യും.",
			"13": "<sup>13</sup> സർവേശ്വരാ, അങ്ങയുടെ ശക്തിയാൽ അവിടുത്തെ മഹത്ത്വം വെളിപ്പെടുത്തണമേ; അങ്ങയുടെ ശക്തിപ്രഭാവത്തെ ഞങ്ങൾ പാടിപ്പുകഴ്ത്തും."
		},
		"22": {
			"1": "<sup>1</sup> എന്‍റെ ദൈവമേ, എന്‍റെ ദൈവമേ, അങ്ങെന്നെ കൈവിട്ടതെന്ത്? എന്നെ സഹായിക്കാതെയും എന്‍റെ രോദനം കേൾക്കാതെയും അങ്ങ് മാറി നില്‌ക്കുന്നതെന്ത്?",
			"2": "<sup>2</sup> എന്‍റെ ദൈവമേ, പകൽ മുഴുവന്‍ ഞാന്‍ അങ്ങയെ വിളിക്കുന്നു; അങ്ങ് ഉത്തരമരുളുന്നില്ല; രാത്രിയിലും ഞാന്‍ വിളിച്ചപേക്ഷിക്കുന്നു; എനിക്ക് ആശ്വാസം ലഭിക്കുന്നില്ല.",
			"3": "<sup>3</sup> ഇസ്രായേലിന്‍റെ സ്തുതികളുടെ സിംഹാസനത്തിൽ ഇരിക്കുന്നവനേ, അവിടുന്നു പരിശുദ്ധനാകുന്നു.",
			"4": "<sup>4</sup> ഞങ്ങളുടെ പിതാക്കന്മാർ അങ്ങയിൽ ആശ്രയിച്ചു; അവർ അവിടുത്തെ ആശ്രയിക്കുകയും; അവിടുന്ന് അവരെ വിടുവിക്കുകയും ചെയ്തു.",
			"5": "<sup>5</sup> അവർ അങ്ങയോടു നിലവിളിച്ചു, അവിടുന്ന് അവരെ രക്ഷിച്ചു. അവർ അങ്ങയിൽ ആശ്രയിച്ചു, അവർ നിരാശരായില്ല.",
			"6": "<sup>6</sup> ഞാന്‍ മനുഷ്യനല്ല, ഒരു കൃമി മാത്രം; എല്ലാവരുടെയും പരിഹാസവിഷയവും നിന്ദാപാത്രവും.",
			"7": "<sup>7</sup> കാണുന്നവരെല്ലാം എന്നെ പരിഹസിക്കുന്നു; അവർ എന്നെ നോക്കി കൊഞ്ഞനം കാട്ടുകയും തലയാട്ടുകയും ചെയ്യുന്നു.",
			"8": "<sup>8</sup> “അവന്‍ സർവേശ്വരനെ ആശ്രയിച്ചല്ലോ, അവിടുന്ന് അവനെ രക്ഷിക്കട്ടെ! സർവേശ്വരന്‍ അവനിൽ പ്രസാദിച്ചല്ലോ, അവിടുന്ന് അവനെ വിടുവിക്കട്ടെ!”",
			"9": "<sup>9</sup> അമ്മയുടെ ഉദരത്തിൽനിന്ന് എന്നെ പുറത്തുകൊണ്ടുവന്നത് അവിടുന്നാണ്. മുലകുടിപ്രായത്തിലും എന്നെ സംരക്ഷിച്ചത് അവിടുന്നുതന്നെ.",
			"10": "<sup>10</sup> പിറന്ന നാൾമുതൽ അവിടുന്നെന്നെ പരിപാലിക്കുന്നു; എന്‍റെ അമ്മ എന്നെ പ്രസവിച്ച നാൾമുതൽ അവിടുന്നാണ് എന്‍റെ ദൈവം.",
			"11": "<sup>11</sup> ശത്രുക്കൾ എന്നെ സമീപിച്ചിരിക്കുകയാൽ, അവിടുന്ന് എന്നെ വിട്ട് അകന്നു പോകരുതേ, സഹായിക്കാന്‍ മറ്റാരുമില്ലല്ലോ.",
			"12": "<sup>12</sup> കാളക്കൂറ്റന്മാരെപ്പോലെ ശത്രുക്കൾ എന്നെ വളഞ്ഞു, ബാശാന്‍കൂറ്റന്മാരെപ്പോലെ അവർ എന്നെ വലയംചെയ്തു.",
			"13": "<sup>13</sup> ആർത്തിപിടിച്ചു ഗർജിക്കുന്ന സിംഹംപോലെ, അവർ എന്‍റെനേരേ വായ് പിളർന്നു.",
			"14": "<sup>14</sup> എന്‍റെ ശക്തി വെള്ളംപോലെ തൂവിപ്പോയിരിക്കുന്നു, എന്‍റെ അസ്ഥികൾ ഉലഞ്ഞിരിക്കുന്നു. എന്‍റെ ഹൃദയം മെഴുകുപോലെ ഉരുകിയിരിക്കുന്നു.",
			"15": "<sup>15</sup> എന്‍റെ തൊണ്ട പൊട്ടി വറകലംപോലെ വരണ്ടിരിക്കുന്നു; എന്‍റെ നാവ് അണ്ണാക്കിനോടു പറ്റിയിരിക്കുന്നു. മരണത്തിന്‍റെ പൂഴിയിൽ അവിടുന്ന് എന്നെ തള്ളിയിട്ടിരിക്കുന്നു.",
			"16": "<sup>16</sup> ദുഷ്ടന്മാരുടെ കൂട്ടം നായ്‍ക്കളെപ്പോലെ എന്നെ വളഞ്ഞു; അവർ എന്‍റെ കൈകാലുകൾ കടിച്ചുകീറി.",
			"17": "<sup>17</sup> എന്‍റെ അസ്ഥികളെല്ലാം എനിക്ക് എണ്ണാവുന്ന വിധത്തിലായി; എന്‍റെ ശത്രുക്കൾ എന്നെ തുറിച്ചുനോക്കുന്നു.",
			"18": "<sup>18</sup> എന്‍റെ വസ്ത്രങ്ങൾ അവർ പങ്കിടുന്നു, അങ്കിക്കായി അവർ ചീട്ടിടുന്നു.",
			"19": "<sup>19</sup> സർവേശ്വരാ, അവിടുന്ന് എന്നിൽനിന്ന് അകന്നു പോകരുതേ; എനിക്കു തുണയരുളുന്ന നാഥാ, സഹായിക്കാന്‍ വേഗം വരണമേ.",
			"20": "<sup>20</sup> ശത്രുക്കളുടെ വാളിൽനിന്ന് എന്നെ രക്ഷിക്കണമേ, നായ്‍ക്കളുടെ കൈയിൽനിന്ന് എന്‍റെ ജീവനെ വിടുവിക്കണമേ.",
			"21": "<sup>21</sup> സിംഹങ്ങളുടെ വായിൽനിന്ന് എന്നെ രക്ഷിക്കണമേ; കാട്ടുപോത്തുകളുടെ കൊമ്പുകൾക്കിടയിൽ നിന്ന് ഈ പീഡിതാത്മാവിനെ വീണ്ടെടുക്കണമേ.",
			"22": "<sup>22</sup> അവിടുന്നു ചെയ്ത നന്മകൾ എന്‍റെ സഹോദരന്മാരെ ഞാന്‍ അറിയിക്കും.",
			"23": "<sup>23</sup> ഭക്തജനങ്ങളേ, സർവേശ്വരനെ സ്തുതിക്കുക; യാക്കോബിന്‍റെ സന്തതികളേ, അവിടുത്തെ പ്രകീർത്തിക്കുക; ഇസ്രായേൽമക്കളേ, ഭയഭക്തിയോടെ അവിടുത്തെ ആരാധിക്കുക.",
			"24": "<sup>24</sup> പീഡിതനെ അവിടുന്ന് അവഗണിക്കുന്നില്ല, അവന്‍റെ ദുരിതത്തെ നിന്ദയോടെ നോക്കുന്നില്ല; തിരുമുഖം അവനിൽനിന്നു മറയ്‍ക്കുന്നുമില്ല; അങ്ങയോടു നിലവിളിച്ചപ്പോൾ അവിടുന്ന് അവന് ഉത്തരമരുളി.",
			"25": "<sup>25</sup> അവിടുത്തെ ആരാധിക്കുന്നവരുടെ സമൂഹത്തിൽ, ഞാന്‍ അവിടുത്തെ വിശ്വസ്തതയെ പ്രകീർത്തിക്കും; അവിടുത്തെ ഭക്തന്മാർ കാൺകെ എന്‍റെ നേർച്ചകളെ ഞാന്‍ അർപ്പിക്കും.",
			"26": "<sup>26</sup> ദരിദ്രർ ഭക്ഷിച്ചു തൃപ്തരാകും; സർവേശ്വരനെ അന്വേഷിക്കുന്നവർ അവിടുത്തെ സ്തുതിക്കും. ദൈവം അവരെ സമൃദ്ധമായി അനുഗ്രഹിക്കട്ടെ.",
			"27": "<sup>27</sup> ഭൂമിയിലെ സകല ജനതകളും സർവേശ്വരനെ അനുസ്മരിച്ച്, അവിടുത്തെ സന്നിധിയിലേക്കു തിരിയും; ജനതകളുടെ സമസ്തഗോത്രങ്ങളും അവിടുത്തെ നമസ്കരിക്കും;",
			"28": "<sup>28</sup> സർവേശ്വരനാണല്ലോ രാജാവ്; അവിടുന്ന് ജനതകളെ ഭരിക്കുന്നു.",
			"29": "<sup>29</sup> ഗർവിഷ്ഠർ അവിടുത്തെ മുമ്പിൽ ശിരസ്സു നമിക്കും; സർവമർത്യരും അവിടുത്തെ കുമ്പിടും. സ്വജീവനെ രക്ഷിക്കാന്‍ കഴിയാതെ പൂഴിയിലേക്കു മടങ്ങുന്നവരും അവിടുത്തെ വന്ദിക്കും.",
			"30": "<sup>30</sup> ഭാവിതലമുറകൾ അവിടുത്തെ സേവിക്കും; വരുംതലമുറയോട് അവർ സർവേശ്വരനെപ്പറ്റി പറയും.",
			"31": "<sup>31</sup> ഇനിയും ജനിച്ചിട്ടില്ലാത്ത തലമുറയോട്, അവിടുന്നു തന്‍റെ ജനത്തെ രക്ഷിച്ചു എന്നു പറയും."
		},
		"23": {
			"1": "<sup>1</sup> സർവേശ്വരന്‍ എന്‍റെ ഇടയന്‍; എനിക്ക് ഒരു കുറവും വരികയില്ല.",
			"2": "<sup>2</sup> പച്ചപ്പുൽപ്പുറത്ത് അവിടുന്ന് എന്നെ കിടത്തുന്നു, പ്രശാന്തമായ അരുവികളിലേക്ക് അവിടുന്ന് എന്നെ നയിക്കുന്നു.",
			"3": "<sup>3</sup> അവിടുന്ന് എനിക്കു നവോന്മേഷം നല്‌കുന്നു; അവിടുത്തെ സ്വഭാവത്തിനു ചേർന്നവിധം അവിടുന്ന് എന്നെ നേർവഴികളിൽ നയിക്കുന്നു.",
			"4": "<sup>4</sup> കൂരിരുൾനിറഞ്ഞ താഴ്‌വരയിലൂടെ നടക്കേണ്ടിവന്നാലും; ഞാന്‍ ഭയപ്പെടുകയില്ല; അവിടുന്ന് എന്‍റെ കൂടെയുണ്ടല്ലോ; അവിടുത്തെ വടിയും കോലും എനിക്കു ധൈര്യം നല്‌കുന്നു.",
			"5": "<sup>5</sup> എന്‍റെ ശത്രുക്കൾ ലജ്ജിക്കുംവിധം അവിടുന്ന് എനിക്കു വിരുന്നൊരുക്കുന്നു; എന്‍റെ തല എണ്ണകൊണ്ട് അഭിഷേകം ചെയ്യുന്നു; എന്‍റെ പാനപാത്രം നിറഞ്ഞു കവിയുന്നു.",
			"6": "<sup>6</sup> അവിടുത്തെ നന്മയും കരുണയും ആയുഷ്കാലം മുഴുവന്‍ എന്നെ പിന്തുടരും; സർവേശ്വരന്‍റെ ആലയത്തിൽ ഞാന്‍ എന്നേക്കും വസിക്കും."
		},
		"24": {
			"1": "<sup>1</sup> ഭൂമിയും അതിലുള്ള സമസ്തവും; ഭൂതലവും അതിലെ സർവനിവാസികളും സർവേശ്വരന്‍റേതത്രെ.",
			"2": "<sup>2</sup> സമുദ്രങ്ങളുടെമേൽ അവിടുന്ന് അതിനെ സ്ഥാപിച്ചു; പ്രവാഹങ്ങളുടെമേൽ അവിടുന്ന് അതിനെ ഉറപ്പിച്ചു.",
			"3": "<sup>3</sup> സർവേശ്വരന്‍റെ പർവതത്തിൽ ആർ കയറും? അവിടുത്തെ വിശുദ്ധസ്ഥലത്ത് ആർ നില്‌ക്കും?",
			"4": "<sup>4</sup> ചിന്തയിലും പ്രവൃത്തിയിലും നിർമ്മലനായവന്‍. മിഥ്യാമൂർത്തികളെ ആരാധിക്കാത്തവനും കള്ളസ്സത്യം ചെയ്യാത്തവനുംതന്നെ.",
			"5": "<sup>5</sup> സർവേശ്വരന്‍ അവനെ അനുഗ്രഹിക്കും, രക്ഷകനായ ദൈവം അവന്‍ നിർദോഷി എന്നു പ്രഖ്യാപിക്കും.",
			"6": "<sup>6</sup> ഇങ്ങനെയുള്ളവരാണു ദൈവത്തെ ആരാധിക്കുന്ന ജനം. യാക്കോബിന്‍റെ ദൈവമേ, അവിടുത്തെ ദർശനം ആഗ്രഹിക്കുന്നവർ ഇവർതന്നെ.",
			"7": "<sup>7</sup> പടിവാതിലുകളേ, നിങ്ങൾ തലകൾ ഉയർത്തുവിന്‍; പുരാതന കവാടങ്ങളേ, ഉയർന്നു നില്‌ക്കുവിന്‍. മഹത്ത്വപൂർണനായ രാജാവ് പ്രവേശിക്കട്ടെ.",
			"8": "<sup>8</sup> ആരാണ് മഹത്ത്വപൂർണനായ രാജാവ്? ശക്തനും വീരനുമായ സർവേശ്വരന്‍, യുദ്ധവീരനായ അവിടുന്നുതന്നെ.",
			"9": "<sup>9</sup> പടിവാതിലുകളേ, നിങ്ങൾ തലകൾ ഉയർത്തുവിന്‍, പുരാതനകവാടങ്ങളേ, ഉയർന്നു നില്‌ക്കുവിന്‍; മഹത്ത്വപൂർണനായ രാജാവ് പ്രവേശിക്കട്ടെ.",
			"10": "<sup>10</sup> ആരാണു മഹത്ത്വപൂർണനായ രാജാവ്? സർവശക്തനായ സർവേശ്വരന്‍തന്നെ. അവിടുന്നാണു മഹത്ത്വപൂർണനായ രാജാവ്."
		},
		"25": {
			"1": "<sup>1</sup> സർവേശ്വരാ, ഞാന്‍ അങ്ങയെ ആരാധിക്കുന്നു; ഞാന്‍ അങ്ങയോടു പ്രാർഥിക്കുന്നു.",
			"2": "<sup>2</sup> എന്‍റെ ദൈവമേ, അങ്ങയിൽ ഞാന്‍ ശരണപ്പെടുന്നു. ലജ്ജിതനാകാന്‍ എനിക്ക് ഇടവരരുതേ; എന്‍റെമേൽ ജയഘോഷംകൊള്ളാന്‍ ശത്രുക്കൾക്ക് ഇട കൊടുക്കരുതേ.",
			"3": "<sup>3</sup> അങ്ങയിൽ പ്രത്യാശവയ്‍ക്കുന്നവർ നിരാശരാകാതിരിക്കട്ടെ. അകാരണമായി ദ്രോഹിക്കുന്നവർ അപമാനിതരാകും.",
			"4": "<sup>4</sup> അവിടുത്തെ വഴികൾ എന്നെ പഠിപ്പിക്കണമേ. അവിടുത്തെ മാർഗങ്ങൾ എനിക്കു മനസ്സിലാക്കിത്തരണമേ.",
			"5": "<sup>5</sup> അവിടുത്തെ സത്യത്തിൽ വഴിനടക്കാന്‍ എന്നെ പഠിപ്പിച്ചാലും; അവിടുന്ന് എന്‍റെ രക്ഷകനായ ദൈവമാണല്ലോ; ഞാന്‍ എപ്പോഴും അങ്ങയിൽ ശരണപ്പെടുന്നു.",
			"6": "<sup>6</sup> സർവേശ്വരാ, പണ്ടുമുതലേ അവിടുന്നു ഞങ്ങളോടു കാണിച്ച കരുണയും സുസ്ഥിരസ്നേഹവും ഓർക്കണമേ.",
			"7": "<sup>7</sup> എന്‍റെ യൗവനകാലപാപങ്ങളും അതിക്രമങ്ങളും അവിടുന്ന് ഓർക്കരുതേ; അവിടുത്തെ അചഞ്ചലസ്നേഹത്തിനും കരുണയ്‍ക്കും ഒത്തവിധം സർവേശ്വരാ, എന്നെ അനുസ്മരിച്ചാലും.",
			"8": "<sup>8</sup> സർവേശ്വരന്‍ നല്ലവനും നീതിമാനും ആണ്. അവിടുന്നു പാപികൾക്കു നേർവഴി കാട്ടുന്നു.",
			"9": "<sup>9</sup> എളിയവരെ അവിടുന്നു നീതിമാർഗത്തിൽ നയിക്കുന്നു; അവിടുത്തെ വഴി അവരെ പഠിപ്പിക്കുന്നു.",
			"10": "<sup>10</sup> സർവേശ്വരന്‍റെ ഉടമ്പടിയും കല്പനകളും പാലിക്കുന്നവരെ സുസ്ഥിരസ്നേഹത്തിലും സത്യത്തിലും അവിടുന്നു വഴിനടത്തും.",
			"11": "<sup>11</sup> സർവേശ്വരാ, അവിടുത്തെ സ്വഭാവത്തിനു ചേർന്നവിധം എന്‍റെ ബഹുലമായ പാപങ്ങൾ ക്ഷമിക്കണമേ.",
			"12": "<sup>12</sup> സർവേശ്വരനോടു ഭയഭക്തിയുള്ളവന്‍ ചരിക്കേണ്ട പാത അവിടുന്ന് അവനു കാണിച്ചുകൊടുക്കും.",
			"13": "<sup>13</sup> അവന്‍ ഐശ്വര്യത്തോടെ വസിക്കും; അവന്‍റെ സന്തതി ദേശം സ്വന്തമാക്കും.",
			"14": "<sup>14</sup> സർവേശ്വരന്‍ തന്‍റെ ഭക്തന്മാരോടു സൗഹൃദം കാണിക്കുന്നു. അവിടുത്തെ ഉടമ്പടി അവർക്കു വെളിപ്പെടുത്തുന്നു.",
			"15": "<sup>15</sup> സർവേശ്വരനെ ഞാന്‍ എപ്പോഴും നോക്കിക്കൊണ്ടിരിക്കുന്നു; അവിടുന്നെന്‍റെ കാലുകളെ കെണിയിൽ നിന്നു വിടുവിക്കുന്നു.",
			"16": "<sup>16</sup> നാഥാ, തൃക്കൺപാർത്താലും എന്നോടു കരുണയുണ്ടാകണമേ; ഞാന്‍ ഏകാകിയും പീഡിതനുമാണല്ലോ.",
			"17": "<sup>17</sup> മനഃക്ലേശങ്ങളിൽനിന്ന് എന്നെ മോചിപ്പിക്കണമേ; എന്‍റെ സങ്കടങ്ങളിൽനിന്ന് എന്നെ വിടുവിക്കണമേ.",
			"18": "<sup>18</sup> എന്‍റെ കഷ്ടതയും വേദനയും ഓർത്ത് എന്‍റെ സകല പാപങ്ങളും ക്ഷമിക്കണമേ.",
			"19": "<sup>19</sup> എന്‍റെ ശത്രുക്കൾ എത്ര വളരെയാണെന്നു കാണണമേ; അവർ എന്നെ എത്ര കഠിനമായി ദ്വേഷിക്കുന്നു;",
			"20": "<sup>20</sup> അവിടുന്ന് എന്‍റെ ജീവനെ സംരക്ഷിക്കണമേ; ലജ്ജിക്കാന്‍ എനിക്ക് ഇടവരുത്തരുതേ; ഞാന്‍ അങ്ങയെ അഭയം പ്രാപിച്ചിരിക്കുന്നുവല്ലോ.",
			"21": "<sup>21</sup> എന്‍റെ നിഷ്കളങ്കതയും സത്യസന്ധതയും എന്നെ സംരക്ഷിക്കട്ടെ; ഞാനങ്ങയിൽ പ്രത്യാശയർപ്പിച്ചിരിക്കുന്നുവല്ലോ.",
			"22": "<sup>22</sup> ദൈവമേ, ഇസ്രായേൽജനതയെ സകല കഷ്ടതകളിൽനിന്നും വിടുവിക്കണമേ."
		},
		"26": {
			"1": "<sup>1</sup> സർവേശ്വരാ, എനിക്കു നീതി നടത്തിത്തരണമേ, ഞാന്‍ നിഷ്കളങ്കനായി ജീവിച്ചുവല്ലോ, ഞാന്‍ പതറാതെ സർവേശ്വരനിൽ ആശ്രയിച്ചു.",
			"2": "<sup>2</sup> പരമനാഥാ, എന്നെ പരിശോധിക്കുകയും പരീക്ഷിക്കുകയും ചെയ്താലും. എന്‍റെ ഹൃദയവും മനസ്സും ഉരച്ചു നോക്കിയാലും.",
			"3": "<sup>3</sup> അവിടുത്തെ അചഞ്ചലസ്നേഹത്തിൽ, ഞാനെപ്പോഴും ദൃഷ്‍ടിയർപ്പിച്ചിരിക്കുന്നു. അവിടുത്തെ വിശ്വസ്തത എന്നെ എപ്പോഴും നയിക്കുന്നു.",
			"4": "<sup>4</sup> വഞ്ചകരോടൊത്തു ഞാന്‍ കൂട്ടുകൂടിയിട്ടില്ല, കപടഹൃദയരോടൊത്തു ഞാന്‍ ചേർന്നിട്ടുമില്ല.",
			"5": "<sup>5</sup> ദുഷ്ടസംസർഗം ഞാന്‍ വെറുക്കുന്നു; നീചന്മാരോടൊത്ത് എനിക്കു സഖിത്വമില്ല.",
			"6": "<sup>6</sup> ഞാന്‍ എന്‍റെ നിഷ്കളങ്കതയിൽ കൈകൾ കഴുകി; അങ്ങയുടെ യാഗപീഠത്തെ ഞാന്‍ പ്രദക്ഷിണം ചെയ്യുന്നു.",
			"7": "<sup>7</sup> ഞാന്‍ ഉച്ചത്തിൽ സ്തോത്രഗീതം ആലപിക്കുന്നു. അവിടുത്തെ അദ്ഭുതപ്രവൃത്തികളെ പ്രകീർത്തിക്കുന്നു.",
			"8": "<sup>8</sup> സർവേശ്വരാ, അങ്ങു നിവസിക്കുന്ന ആലയത്തെ അവിടുത്തെ മഹത്ത്വം കുടികൊള്ളുന്ന സ്ഥലത്തെ ഞാന്‍ സ്നേഹിക്കുന്നു.",
			"9": "<sup>9</sup> പാപികളോടും രക്തദാഹികളോടുമൊപ്പം എന്നെ തൂത്തെറിയരുതേ.",
			"10": "<sup>10</sup> അവരുടെ കൈകൾ ദുഷ്കർമം ചെയ്യാന്‍ എപ്പോഴും ഒരുക്കമാണ്; അവരുടെ വലങ്കൈ കോഴകൊണ്ടു നിറഞ്ഞിരിക്കുന്നു.",
			"11": "<sup>11</sup> എന്നാൽ ഞാന്‍ നിഷ്കളങ്കനായി ജീവിക്കും. എന്നോടു കൃപയുണ്ടായി എന്നെ രക്ഷിക്കണമേ.",
			"12": "<sup>12</sup> സുരക്ഷിതമായ സ്ഥലത്തു ഞാന്‍ നില്‌ക്കുന്നു; മഹാസഭയിൽ ഞാന്‍ സർവേശ്വരനെ വാഴ്ത്തും."
		},
		"27": {
			"1": "<sup>1</sup> സർവേശ്വരന്‍ എന്‍റെ പ്രകാശവും എന്‍റെ രക്ഷയും ആകുന്നു. ഞാന്‍ ആരെ ഭയപ്പെടണം? അവിടുന്ന് എന്‍റെ ആധാരം; ഞാന്‍ ആരെ പേടിക്കണം?",
			"2": "<sup>2</sup> ദുഷ്കർമികളായ ശത്രുക്കൾ എന്നെ വിഴുങ്ങാന്‍ ഭാവിക്കുമ്പോൾ ഇടറിവീഴും.",
			"3": "<sup>3</sup> ഒരു സൈന്യം എനിക്കെതിരെ പാളയമടിച്ചാലും ഞാന്‍ ഭയപ്പെടുകയില്ല; എനിക്കെതിരെ യുദ്ധം പൊട്ടിപ്പുറപ്പെട്ടാലും ഞാന്‍ നിർഭയനായിരിക്കും.",
			"4": "<sup>4</sup> സർവേശ്വരനോടു ഞാന്‍ ഒരു കാര്യം അപേക്ഷിച്ചു; അതു മാത്രമാണ് എന്‍റെ ഹൃദയാഭിലാഷം. അങ്ങയുടെ മനോഹരത്വം ദർശിച്ചും അവിടുത്തെ ഹിതം അറിഞ്ഞും തിരുമന്ദിരത്തിൽ നിത്യം പാർക്കാന്‍, അടിയനെ അനുവദിച്ചാലും.",
			"5": "<sup>5</sup> അനർഥകാലത്ത് അവിടുന്നെന്നെ കൂടാരത്തിൽ ഒളിപ്പിക്കും; തിരുമന്ദിരത്തിൽ എന്നെ സൂക്ഷിക്കും; എന്നെ ഉയർന്ന പാറയിൽ നിർഭയനായി നിർത്തും.",
			"6": "<sup>6</sup> എന്നെ വലയംചെയ്തിരിക്കുന്ന ശത്രുക്കളുടെമേൽ ഞാന്‍ വിജയം നേടും; ജയഘോഷത്തോടെ ഞാന്‍ അവിടുത്തെ ആലയത്തിൽ യാഗങ്ങൾ അർപ്പിക്കും; ഞാന്‍ സർവേശ്വരനു കീർത്തനം ആലപിക്കും.",
			"7": "<sup>7</sup> സർവേശ്വരാ, ഞാന്‍ വിളിക്കുമ്പോൾ കേൾക്കണമേ; എന്നോടു കനിവുണ്ടായി ഉത്തരമരുളണമേ.",
			"8": "<sup>8</sup> ‘എങ്കലേക്കു തിരിയുക’ എന്ന അവിടുത്തെ കല്പന, എന്നോടുള്ളതെന്ന് എന്‍റെ ഹൃദയം പറഞ്ഞു; പരമനാഥാ, ഞാന്‍ അവിടുത്തെ തിരുമുഖം അന്വേഷിക്കുന്നു.",
			"9": "<sup>9</sup> അവിടുത്തെ മുഖം എന്നിൽനിന്നു മറയ്‍ക്കരുതേ; രോഷം പൂണ്ട് ഈ ദാസനെ തള്ളിക്കളയരുതേ; അവിടുന്നാണല്ലോ എനിക്കു തുണ; എന്‍റെ രക്ഷകനായ ദൈവമേ, എന്നെ ഉപേക്ഷിക്കരുതേ; എന്നെ തള്ളിക്കളയരുതേ.",
			"10": "<sup>10</sup> അപ്പനും അമ്മയും എന്നെ കൈവിട്ടാലും അവിടുന്ന് എന്നെ കൈവിടുകയില്ല.",
			"11": "<sup>11</sup> പരമനാഥാ, അവിടുത്തെ വഴി എനിക്കുപദേശിച്ചു തരണമേ; നേർവഴിയിലൂടെ എന്നെ നയിക്കണമേ. എനിക്കു ശത്രുക്കൾ വളരെയാണല്ലോ.",
			"12": "<sup>12</sup> എന്‍റെ വൈരികളുടെ അഭീഷ്ടത്തിന് എന്നെ വിട്ടുകൊടുക്കരുതേ, കള്ളസ്സാക്ഷികൾ എനിക്കെതിരെ ഉയർന്നിരിക്കുന്നു, അവർ ഭീഷണി വമിക്കുന്നു.",
			"13": "<sup>13</sup> സർവേശ്വരന്‍ എത്ര നല്ലവനെന്ന് എന്‍റെ ആയുസ്സിൽതന്നെ ഞാന്‍ അനുഭവിച്ചറിയും.",
			"14": "<sup>14</sup> സർവേശ്വരനിൽ പ്രത്യാശവച്ച് ധൈര്യമായിരിക്കുക; അതേ, സർവേശ്വരനിൽതന്നെ പ്രത്യാശവയ്‍ക്കുക."
		},
		"28": {
			"1": "<sup>1</sup> സർവേശ്വരാ, ഞാനങ്ങയെ വിളിച്ചപേക്ഷിക്കുന്നു; എന്‍റെ അഭയശിലയായ അങ്ങ് എന്‍റെ നിലവിളി കേൾക്കണമേ; അങ്ങ് ഉത്തരമരുളാതിരുന്നാൽ ഞാന്‍ പാതാളത്തിൽ പതിച്ചവരെപ്പോലെയാകും.",
			"2": "<sup>2</sup> ഞാന്‍ അവിടുത്തെ അതിവിശുദ്ധമന്ദിരത്തിലേക്ക്, കൈ നീട്ടി സഹായത്തിനായി പ്രാർഥിക്കുമ്പോൾ, എന്‍റെ യാചന കേൾക്കണമേ.",
			"3": "<sup>3</sup> ദുഷ്കർമികളോടൊപ്പം എന്നെ വലിച്ചിഴയ്‍ക്കരുതേ, അയൽക്കാരോട് അവർ സ്നേഹഭാവത്തിൽ കുശലം അന്വേഷിക്കുന്നു. എന്നാൽ അവരുടെ ഹൃദയത്തിൽ വിദ്വേഷം കുടികൊള്ളുന്നു.",
			"4": "<sup>4</sup> അവരുടെ പ്രവൃത്തികൾക്കും അവർ ചെയ്ത ദുഷ്ടതയ്‍ക്കും തക്കവിധം അവരെ ശിക്ഷിക്കണമേ; അവർക്ക് അവർ അർഹിക്കുന്ന ശിക്ഷ നല്‌കിയാലും.",
			"5": "<sup>5</sup> സർവേശ്വരന്‍റെ പ്രവൃത്തികളെയും അവിടുത്തെ കരങ്ങൾ സൃഷ്‍ടിച്ചവയെയും അവർ വിലപ്പെട്ടതായി കാണുന്നില്ല. അതുകൊണ്ട് അവിടുന്ന് അവരെ തകർക്കും. അവരെ വീണ്ടും ഉദ്ധരിക്കുകയില്ല.",
			"6": "<sup>6</sup> സർവേശ്വരന്‍ വാഴ്ത്തപ്പെടട്ടെ; അവിടുന്ന് എന്‍റെ നിലവിളി കേട്ടുവല്ലോ.",
			"7": "<sup>7</sup> സർവേശ്വരന്‍ എന്‍റെ ബലവും പരിചയുമാണ്; ഞാന്‍ അവിടുത്തെ ആശ്രയിച്ചു; അവിടുന്നെന്നെ സഹായിച്ചു; അതുകൊണ്ട് എന്‍റെ ഹൃദയം ആനന്ദിക്കുന്നു. ഞാന്‍ കീർത്തനം പാടി അവിടുത്തേക്കു സ്തോത്രം അർപ്പിക്കുന്നു.",
			"8": "<sup>8</sup> സർവേശ്വരന്‍ തന്‍റെ ജനത്തിന്‍റെ ബലം; അവിടുന്നു തന്‍റെ അഭിഷിക്തന്‍റെ അഭയസ്ഥാനം.",
			"9": "<sup>9</sup> നാഥാ, അവിടുത്തെ ജനത്തെ രക്ഷിക്കണമേ; അവിടുത്തെ സ്വന്തം ജനത്തെ അനുഗ്രഹിച്ചാലും; അവിടുന്ന് അവരുടെ ഇടയനായിരിക്കണമേ; എന്നും അവിടുത്തെ കരങ്ങളിൽ അവരെ വഹിക്കണമേ."
		},
		"29": {
			"1": "<sup>1</sup> സ്വർഗശക്തികളേ, സർവേശ്വരനെ മഹത്ത്വപ്പെടുത്തുവിന്‍, അവിടുത്തെ മഹത്ത്വവും ശക്തിയും പ്രഘോഷിക്കുവിന്‍;",
			"2": "<sup>2</sup> സർവേശ്വരന്‍റെ നാമം മഹിമയേറിയത് എന്ന് ഉദ്ഘോഷിക്കുവിന്‍; വിശുദ്ധവസ്ത്രാലങ്കാരത്തോടെ അവിടുത്തെ ആരാധിക്കുവിന്‍.",
			"3": "<sup>3</sup> സർവേശ്വരന്‍റെ ശബ്ദം സമുദ്രങ്ങളുടെ മീതെ മുഴങ്ങുന്നു; മഹത്ത്വത്തിന്‍റെ ദൈവമായ സർവേശ്വരന്‍ പെരുവെള്ളത്തിന്‍ മീതെ ഇടി മുഴക്കുന്നു.",
			"4": "<sup>4</sup> അവിടുത്തെ ശബ്ദം ശക്തിയോടും ഗാംഭീര്യത്തോടും മുഴങ്ങുന്നു.",
			"5": "<sup>5</sup> അതു ദേവദാരുക്കളെ തകർക്കുന്നു; ലെബാനോനിലെ കരുത്തുറ്റ ദേവദാരുക്കളെപ്പോലും തകർക്കുന്നു.",
			"6": "<sup>6</sup> അവിടുന്നു ലെബാനോന്‍ പർവതത്തെ വിറപ്പിക്കുന്നു, അതു കാളക്കുട്ടിയെപ്പോലെയും ഹെർമ്മോന്‍മല കാട്ടുപോത്തിന്‍ കുട്ടിയെപ്പോലെയും ഇളകിച്ചാടുന്നു.",
			"7": "<sup>7</sup> സർവേശ്വരന്‍റെ ശബ്ദം മിന്നൽപ്പിണരുകൾ ഉളവാക്കുന്നു.",
			"8": "<sup>8</sup> അവിടുത്തെ ശബ്ദം മരുഭൂമിയെ വിറപ്പിക്കുന്നു; അവിടുന്നു കാദേശ് മരുഭൂമിയെ പ്രകമ്പനം കൊള്ളിക്കുന്നു.",
			"9": "<sup>9</sup> സർവേശ്വരന്‍റെ ശബ്ദം മാന്‍പേടകളെ പ്രസവിക്കുമാറാക്കുന്നു; വനവൃക്ഷങ്ങളുടെ ഇലകൾ പൊഴിക്കുന്നു. അവിടുത്തെ ആലയത്തിൽ എല്ലാവരും ദൈവത്തിനു മഹത്ത്വം എന്നു ഘോഷിക്കുന്നു.",
			"10": "<sup>10</sup> സർവേശ്വരന്‍ ജലവിതാനത്തിൽ സിംഹാസനസ്ഥനായിരിക്കുന്നു; അവിടുന്നു രാജാവായി എന്നേക്കും വാഴുന്നു.",
			"11": "<sup>11</sup> സർവേശ്വരന്‍ തന്‍റെ ജനത്തെ ബലപ്പെടുത്തുന്നു; അവിടുന്ന് അവരെ സമാധാനം നല്‌കി അനുഗ്രഹിക്കുന്നു."
		},
		"30": {
			"1": "<sup>1</sup> സർവേശ്വരാ, ഞാന്‍ അങ്ങയെ പ്രകീർത്തിക്കും; അവിടുന്ന് എന്നെ രക്ഷിച്ചുവല്ലോ; ശത്രു എന്നെ നിന്ദിക്കാന്‍ അവിടുന്ന് ഇടയാക്കിയില്ല.",
			"2": "<sup>2</sup> എന്‍റെ ദൈവമായ സർവേശ്വരാ, ഞാന്‍ സഹായത്തിനായി നിലവിളിച്ചു; അവിടുന്ന് എനിക്കു സൗഖ്യം നല്‌കി.",
			"3": "<sup>3</sup> അവിടുന്നെന്‍റെ പ്രാണനെ മരണത്തിൽനിന്ന് രക്ഷിച്ചിരിക്കുന്നു. മരണഗർത്തത്തിൽ പതിക്കുന്നവരുടെ ഇടയിൽനിന്ന് അവിടുന്നെന്നെ രക്ഷിച്ചു.",
			"4": "<sup>4</sup> ഭക്തജനങ്ങളേ, സർവേശ്വരനു സ്തുതിഗീതം പാടുക; അവിടുത്തെ പരിശുദ്ധനാമത്തിനു സ്തോത്രം അർപ്പിക്കുക.",
			"5": "<sup>5</sup> അവിടുത്തെ കോപം ക്ഷണനേരത്തേക്കു മാത്രം; അവിടുത്തെ പ്രസാദമോ ആജീവനാന്തമുള്ളത്; രാത്രി മുഴുവന്‍ കരയേണ്ടിവന്നേക്കാം; എന്നാൽ പ്രഭാതത്തോടെ സന്തോഷം വന്നുചേരുന്നു.",
			"6": "<sup>6</sup> ‘ഞാന്‍ ഒരിക്കലും കുലുങ്ങുകയില്ല’ എന്ന് എന്‍റെ ഐശ്വര്യകാലത്തു ഞാന്‍ പറഞ്ഞു.",
			"7": "<sup>7</sup> നാഥാ, അവിടുത്തെ പ്രസാദത്താൽ അവിടുന്നെന്നെ, സുശക്തമായ പർവതത്തെപ്പോലെ ഉറപ്പിച്ചുനിർത്തി. അവിടുന്നു മുഖം മറച്ചപ്പോൾ ഞാന്‍ പരിഭ്രമിച്ചുപോയി.",
			"8": "<sup>8</sup> സർവേശ്വരാ, ഞാന്‍ അങ്ങയോടു നിലവിളിച്ചു; അവിടുത്തെ കരുണയ്‍ക്കായി യാചിച്ചു.",
			"9": "<sup>9</sup> ഞാന്‍ മരണഗർത്തത്തിൽ പതിക്കുന്നതു കൊണ്ട് അങ്ങേക്കെന്തു നേട്ടം? മണ്ണിൽ മറഞ്ഞ മൃതന്മാർ അങ്ങയെ സ്തുതിക്കുമോ? അവിടുത്തെ വിശ്വസ്തതയെ അവർ പ്രഘോഷിക്കുമോ?",
			"10": "<sup>10</sup> സർവേശ്വരാ, എന്‍റെ യാചന കേൾക്കണമേ; എന്നോടു കരുണയുണ്ടാകണമേ; അവിടുന്ന് എനിക്ക് തുണയായിരിക്കണമേ.",
			"11": "<sup>11</sup> എന്‍റെ വിലാപത്തെ അങ്ങ് ആനന്ദനൃത്തമാക്കിത്തീർത്തു; എന്‍റെ വിലാപവസ്ത്രം മാറ്റി എന്നെ ആമോദം അണിയിച്ചു.",
			"12": "<sup>12</sup> അതുകൊണ്ടു ഞാന്‍ മൗനമായിരിക്കാതെ അങ്ങയെ സ്തുതിക്കും. എന്‍റെ ദൈവമായ സർവേശ്വരാ, ഞാന്‍ എന്നും അങ്ങേക്കു സ്തോത്രം അർപ്പിക്കും."
		},
		"31": {
			"1": "<sup>1</sup> സർവേശ്വരാ, ഞാന്‍ അങ്ങയെ അഭയം പ്രാപിക്കുന്നു; ലജ്ജിതനാകാന്‍ എനിക്ക് ഒരിക്കലും ഇടയാകരുതേ, അവിടുന്നു നീതിപൂർവം വിധിക്കുന്ന ദൈവമാണല്ലോ, എന്നെ രക്ഷിച്ചാലും.",
			"2": "<sup>2</sup> അവിടുന്ന് എന്‍റെ പ്രാർഥന കേട്ട് എന്നെ വേഗം വിടുവിക്കണമേ. അവിടുന്ന് എന്‍റെ അഭയശിലയും എന്നെ രക്ഷിക്കുന്ന കോട്ടയും ആയിരിക്കണമേ.",
			"3": "<sup>3</sup> അവിടുന്ന് എന്‍റെ അഭയശിലയും കോട്ടയും ആകുന്നു, അവിടുത്തെ സ്വഭാവത്തിനു ചേർന്നവിധം എന്നെ നേർവഴി കാട്ടി പാലിക്കണമേ.",
			"4": "<sup>4</sup> ശത്രുക്കൾ എനിക്കായി ഒളിച്ചുവച്ചിരിക്കുന്ന കെണിയിൽനിന്ന്, എന്നെ വിടുവിക്കണമേ. എന്‍റെ രക്ഷാസങ്കേതം അവിടുന്നാണല്ലോ.",
			"5": "<sup>5</sup> തൃക്കരങ്ങളിൽ ഞാന്‍ എന്നെത്തന്നെ ഭരമേല്പിക്കുന്നു, വിശ്വസ്തനായ ദൈവമേ, അവിടുന്നെന്നെ രക്ഷിച്ചിരിക്കുന്നു.",
			"6": "<sup>6</sup> വ്യർഥവിഗ്രഹങ്ങളെ ആരാധിക്കുന്നവരെ അവിടുന്നു വെറുക്കുന്നു. ഞാന്‍ സർവേശ്വരനിൽ ആശ്രയിക്കുന്നു.",
			"7": "<sup>7</sup> അവിടുത്തെ അചഞ്ചലസ്നേഹത്തിൽ ഞാന്‍ ആനന്ദിക്കും. എന്‍റെ ദുരിതം അവിടുന്നു കാണുന്നു, എന്‍റെ വ്യഥ അവിടുന്നു ശ്രദ്ധിക്കുന്നു.",
			"8": "<sup>8</sup> ശത്രുക്കളുടെ കൈയിൽ അകപ്പെടാതെ അവിടുന്നെന്നെ സംരക്ഷിച്ചു; അവിടുന്നെന്‍റെ എല്ലാ ബന്ധനങ്ങളും തകർത്തു.",
			"9": "<sup>9</sup> സർവേശ്വരാ, എന്നോടു കനിവുണ്ടാകണമേ; ഞാന്‍ കഷ്ടതയിൽ ആയിരിക്കുന്നുവല്ലോ; ദുഃഖംകൊണ്ട് എന്‍റെ കണ്ണു മങ്ങിയിരിക്കുന്നു. എന്‍റെ ശരീരവും മനസ്സും തളർന്നിരിക്കുന്നു.",
			"10": "<sup>10</sup> എന്‍റെ ആയുസ്സ് ദുഃഖത്തിലും നെടുവീർപ്പിലും കഴിഞ്ഞുപോകുന്നു. കഷ്ടതകൊണ്ട് എന്‍റെ ബലം ക്ഷയിച്ചു; ഞാന്‍ ആകെ തളർന്നിരിക്കുന്നു.",
			"11": "<sup>11</sup> ഞാന്‍ ശത്രുക്കൾക്കു നിന്ദാപാത്രവും അയൽക്കാർക്കു പരിഹാസവിഷയവും ആയിരിക്കുന്നു; തെരുവീഥികളിൽ പരിചയക്കാർ എന്നെക്കണ്ട് ഭയപ്പെടുന്നു. എന്നെ കാണുന്നവർ ഓടി അകലുന്നു.",
			"12": "<sup>12</sup> മൃതനെപ്പോലെ ഞാന്‍ വിസ്മൃതനായിരിക്കുന്നു; ഞാന്‍ ഉടഞ്ഞ പാത്രംപോലെ ആയിരിക്കുന്നു.",
			"13": "<sup>13</sup> പലരും എനിക്കെതിരെ മന്ത്രിക്കുന്നതു ഞാന്‍ കേൾക്കുന്നു. എനിക്കു ചുറ്റും സർവത്രഭീഷണി. അവർ ഒരുമിച്ചുകൂടി എനിക്കെതിരെ ഗൂഢാലോചന നടത്തുന്നു. എന്നെ അപായപ്പെടുത്താന്‍ അവർ ആലോചിക്കുന്നു.",
			"14": "<sup>14</sup> എന്നാൽ സർവേശ്വരാ ഞാന്‍ അങ്ങയിൽ ശരണപ്പെടുന്നു; അവിടുന്നാണല്ലോ എന്‍റെ ദൈവം.",
			"15": "<sup>15</sup> എന്‍റെ ആയുസ്സ് അവിടുത്തെ കരങ്ങളിലാണ്; ശത്രുക്കളുടെയും മർദ്ദകരുടെയും കൈയിൽ നിന്ന് എന്നെ വിടുവിക്കണമേ,",
			"16": "<sup>16</sup> അങ്ങയുടെ ദാസനെ കരുണയോടെ കടാക്ഷിച്ചാലും; അവിടുത്തെ അചഞ്ചലസ്നേഹത്താൽ എന്നെ രക്ഷിക്കണമേ.",
			"17": "<sup>17</sup> പരമനാഥാ, ഞാനങ്ങയെ വിളിച്ചപേക്ഷിക്കുന്നു. ലജ്ജിക്കാന്‍ എനിക്ക് ഇടവരുത്തരുതേ, ദുഷ്ടർ അപമാനിതരാകട്ടെ. അവർ പാതാളത്തിൽ മൂകരായി പതിക്കട്ടെ.",
			"18": "<sup>18</sup> വ്യാജം പറയുന്നവർ മൂകരായിത്തീരട്ടെ; അവർ നീതിമാന്മാർക്കെതിരെ അഹങ്കാരത്തോടും അവജ്ഞയോടും സംസാരിക്കുന്നു.",
			"19": "<sup>19</sup> അവിടുത്തെ ഭക്തന്മാർക്കുവേണ്ടി അവിടുന്ന് ഒരുക്കിവച്ചിട്ടുള്ള അനുഗ്രഹങ്ങൾ എത്ര വളരെയാണ്. അങ്ങയിൽ ശരണപ്പെടുന്നവർക്ക് അവിടുന്ന് എല്ലാവരും കാൺകെ അവ നല്‌കുന്നു.",
			"20": "<sup>20</sup> തിരുസാന്നിധ്യത്തിന്‍റെ മറവിൽ അവിടുന്ന് അവരെ മറയ്‍ക്കും; മനുഷ്യരുടെ ഗൂഢോപായങ്ങളിൽനിന്ന് അവരെ രക്ഷിക്കാന്‍, അധിക്ഷേപം ഏല്‌ക്കാതെ അവിടുത്തെ കൂടാരത്തിൽ അവിടുന്ന് അവരെ സൂക്ഷിക്കുന്നു.",
			"21": "<sup>21</sup> സർവേശ്വരന്‍ വാഴ്ത്തപ്പെടട്ടെ; ഉപരോധിക്കപ്പെട്ട നഗരത്തിൽ അകപ്പെട്ടവനെപ്പോലെയായിരുന്നു ഞാന്‍. അപ്പോൾ അവിടുന്ന് എന്നോട് തന്‍റെ അചഞ്ചലസ്നേഹം അദ്ഭുതകരമാംവിധം കാണിച്ചു.",
			"22": "<sup>22</sup> തിരുസന്നിധിയിൽനിന്നു ഞാന്‍ പുറന്തള്ളപ്പെട്ടല്ലോ എന്നു ഞാന്‍ എന്‍റെ പരിഭ്രമത്തിൽ പറഞ്ഞു. എന്നാൽ ഞാന്‍ സഹായത്തിനായി അപേക്ഷിച്ചപ്പോൾ, അവിടുന്ന് എന്‍റെ നിലവിളി കേട്ടു.",
			"23": "<sup>23</sup> ഭക്തന്മാരേ, സർവേശ്വരനെ സ്നേഹിക്കുവിന്‍. സർവേശ്വരന്‍ വിശ്വസ്തരെ കാത്തുസൂക്ഷിക്കുന്നു. അഹങ്കാരികളെ അവിടുന്നു കഠിനമായി ശിക്ഷിക്കുന്നു.",
			"24": "<sup>24</sup> സർവേശ്വരനെ പ്രത്യാശയോടെ കാത്തിരിക്കുന്നവരേ, ദുർബലരാകരുത്; ധൈര്യമായിരിക്കുവിന്‍."
		},
		"32": {
			"1": "<sup>1</sup> അതിക്രമങ്ങൾ ക്ഷമിച്ചും പാപം പൊറുത്തും കിട്ടിയവന്‍ അനുഗൃഹീതന്‍.",
			"2": "<sup>2</sup> സർവേശ്വരന്‍റെ ദൃഷ്‍ടിയിൽ നിർദോഷിയായവന്‍ എത്ര ധന്യന്‍. ഹൃദയത്തിൽ കാപട്യമില്ലാത്തവന്‍ എത്ര ഭാഗ്യവാന്‍.",
			"3": "<sup>3</sup> പാപം ഏറ്റുപറയാതിരുന്നപ്പോൾ, ഞാന്‍ ദിവസം മുഴുവന്‍ കരഞ്ഞു കരഞ്ഞു തളർന്നു.",
			"4": "<sup>4</sup> രാവും പകലും അവിടുന്നെന്നെ ശിക്ഷിച്ചു; വേനൽച്ചൂടിലെന്നപോലെ എന്‍റെ ശക്തി വറ്റിപ്പോയി.",
			"5": "<sup>5</sup> ഞാന്‍ എന്‍റെ അപരാധം അങ്ങയോട് ഏറ്റുപറഞ്ഞു. എന്‍റെ അതിക്രമങ്ങൾ ഞാന്‍ മറച്ചുവച്ചില്ല. എന്‍റെ അതിക്രമങ്ങൾ ഞാന്‍ സർവേശ്വരനോട് ഏറ്റുപറയുമെന്നു ഞാന്‍ പറഞ്ഞു. അപ്പോൾ അവിടുന്ന് എന്‍റെ പാപം ക്ഷമിച്ചു.",
			"6": "<sup>6</sup> അതുകൊണ്ടു ഭക്തന്മാർ അവിടുത്തോടു പ്രാർഥിക്കട്ടെ. കഷ്ടതകൾ പെരുവെള്ളംപോലെ ഇരച്ചുവന്നാലും അവ അവനെ ഗ്രസിച്ചുകളയുകയില്ല.",
			"7": "<sup>7</sup> അവിടുന്നാണ് എന്‍റെ ഒളിസങ്കേതം; കഷ്ടതയിൽനിന്ന് അവിടുന്നെന്നെ കാത്തുസൂക്ഷിക്കുന്നു; രക്ഷകൊണ്ട് എന്നെ പൊതിയുന്നു.",
			"8": "<sup>8</sup> നിന്‍റെ വഴി ഞാന്‍ നിനക്ക് ഉപദേശിച്ചുതരും; ഞാന്‍ ദൃഷ്‍ടി അയച്ച് നിനക്ക് ഉപദേശം തരും.",
			"9": "<sup>9</sup> നിങ്ങൾ വകതിരിവില്ലാത്ത കുതിരയെയും കോവർകഴുതയെയും പോലെയാകരുത്. മുഖപ്പട്ടയും കടിഞ്ഞാണും കൊണ്ടാണല്ലോ അവയെ നിയന്ത്രിക്കുന്നത്. അവ നിങ്ങൾക്കു കീഴ്പെടുന്നതും അതുകൊണ്ടാണല്ലോ.",
			"10": "<sup>10</sup> ദുർജനം നിരവധി വേദനകൾ അനുഭവിക്കേണ്ടതുണ്ട്; സർവേശ്വരനിൽ ശരണപ്പെടുന്നവരെ അവിടുത്തെ സ്നേഹം വലയംചെയ്യുന്നു.",
			"11": "<sup>11</sup> നീതിമാന്മാർ സർവേശ്വരനിൽ ആനന്ദിക്കട്ടെ; പരമാർഥഹൃദയമുള്ളവർ ഉല്ലസിച്ചു ഘോഷിക്കട്ടെ."
		},
		"33": {
			"1": "<sup>1</sup> നീതിനിഷ്ഠരേ, സർവേശ്വരനിൽ ആനന്ദിക്കുവിന്‍; അവിടുത്തെ സ്തുതിക്കുന്നതു നീതിമാന്മാർക്കു യുക്തമാണല്ലോ.",
			"2": "<sup>2</sup> കിന്നരം മീട്ടി സർവേശ്വരനെ സ്തുതിക്കുവിന്‍; പത്തു കമ്പിയുള്ള വീണ മീട്ടി സ്തോത്രഗാനം ആലപിക്കുവിന്‍.",
			"3": "<sup>3</sup> സർവേശ്വരന് ഒരു പുതിയ പാട്ടുപാടുവിന്‍; ആർപ്പുവിളിയോടെ വിദഗ്ദ്ധമായി തന്ത്രി മീട്ടുവിന്‍.",
			"4": "<sup>4</sup> സർവേശ്വരന്‍റെ വചനം സത്യവും അവിടുത്തെ പ്രവൃത്തി വിശ്വസനീയവുമാണ്.",
			"5": "<sup>5</sup> നീതിയും ന്യായവും അവിടുന്ന് ഇഷ്ടപ്പെടുന്നു; ഭൂമി അവിടുത്തെ അചഞ്ചലസ്നേഹം കൊണ്ടു നിറഞ്ഞിരിക്കുന്നു.",
			"6": "<sup>6</sup> തന്‍റെ വചനത്താൽ സർവേശ്വരന്‍ ആകാശത്തെ സൃഷ്‍ടിച്ചു; അവിടുത്തെ കല്പനയാൽ വാനഗോളങ്ങൾ ഉണ്ടായി.",
			"7": "<sup>7</sup> അവിടുന്നു സമുദ്രജലത്തെ ഒരുമിച്ചുകൂട്ടി; ആഴികൾക്ക് അവിടുന്നു കലവറ തീർത്തു.",
			"8": "<sup>8</sup> ഭൂമി മുഴുവന്‍ സർവേശ്വരനെ ഭയപ്പെടട്ടെ; ഭൂവാസികൾ മുഴുവനും അവിടുത്തെ മുമ്പിൽ ഭയഭക്തിയോടെ നില്‌ക്കട്ടെ.",
			"9": "<sup>9</sup> അവിടുന്നു കല്പിച്ചു; പ്രപഞ്ചം ഉണ്ടായി. അവിടുന്ന് ആജ്ഞാപിച്ചു; അതു സ്ഥാപിതമായി.",
			"10": "<sup>10</sup> സർവേശ്വരന്‍ അന്യജനതകളുടെ ആലോചനകൾ വിഫലമാക്കുന്നു; അവരുടെ പദ്ധതികൾ അവിടുന്നു നിഷ്ഫലമാക്കുന്നു.",
			"11": "<sup>11</sup> സർവേശ്വരന്‍റെ പദ്ധതികൾ ശാശ്വതമായിരിക്കും; അവിടുത്തെ നിരൂപണങ്ങൾ എന്നേക്കും നിലനില്‌ക്കും.",
			"12": "<sup>12</sup> സർവേശ്വരന്‍ ദൈവമായിരിക്കുന്ന ജനത അനുഗ്രഹിക്കപ്പെട്ടത്; അവിടുന്നു സ്വന്തജനമായി തിരഞ്ഞെടുത്ത ജനം ധന്യർ.",
			"13": "<sup>13</sup> സർവേശ്വരന്‍ സ്വർഗത്തിൽനിന്നു താഴേക്കു നോക്കുന്നു; അവിടുന്ന് എല്ലാ മനുഷ്യരെയും കാണുന്നു.",
			"14": "<sup>14</sup> സ്വർഗസിംഹാസനത്തിലിരുന്ന് അവിടുന്നു സർവഭൂവാസികളെയും നോക്കുന്നു;",
			"15": "<sup>15</sup> അവരുടെ ഹൃദയങ്ങൾ രൂപപ്പെടുത്തിയവന്‍; അവരുടെ എല്ലാ പ്രവൃത്തികളും നിരീക്ഷിക്കുന്നു.",
			"16": "<sup>16</sup> സൈന്യബാഹുല്യംകൊണ്ടു രാജാവ് വിജയം നേടുന്നില്ല; സ്വശക്തികൊണ്ട് യോദ്ധാവ് രക്ഷപെടുന്നുമില്ല.",
			"17": "<sup>17</sup> പടക്കുതിരയെക്കൊണ്ടു ജയിക്കാമെന്ന മോഹം വ്യർഥം. അതിന്‍റെ ശക്തികൊണ്ട് ആരും വിജയം വരിക്കുന്നില്ല.",
			"18": "<sup>18</sup> സർവേശ്വരന്‍ തന്‍റെ ഭക്തന്മാരെയും തന്‍റെ സുസ്ഥിരസ്നേഹത്തിൽ പ്രത്യാശയർപ്പിച്ചിരിക്കുന്നവരെയും കരുണയോടെ കടാക്ഷിക്കുന്നു.",
			"19": "<sup>19</sup> അവിടുന്ന് അവരെ മരണത്തിൽനിന്നു രക്ഷിക്കുന്നു; ക്ഷാമകാലത്ത് അവരെ പോറ്റുന്നു.",
			"20": "<sup>20</sup> സർവേശ്വരനിൽ നാം പ്രത്യാശയർപ്പിച്ചിരിക്കുന്നു; അവിടുന്നാണ് നമ്മുടെ സഹായവും പരിചയും.",
			"21": "<sup>21</sup> നമ്മുടെ ഹൃദയം സർവേശ്വരനിൽ ആനന്ദിക്കുന്നു; നമ്മൾ അവിടുത്തെ വിശുദ്ധനാമത്തിൽ ആശ്രയിക്കുന്നുവല്ലോ.",
			"22": "<sup>22</sup> സർവേശ്വരാ, ഞങ്ങൾ അങ്ങയിൽ പ്രത്യാശവച്ചിരിക്കുന്നതുപോലെ; അവിടുത്തെ അചഞ്ചലസ്നേഹം ഞങ്ങളുടെമേൽ ചൊരിയണമേ."
		},
		"34": {
			"1": "<sup>1</sup> സർവേശ്വരനെ ഞാന്‍ എപ്പോഴും വാഴ്ത്തും; അവിടുത്തെ ഞാന്‍ നിരന്തരം സ്തുതിക്കും.",
			"2": "<sup>2</sup> ഞാന്‍ സർവേശ്വരനിൽ അഭിമാനം കൊള്ളുന്നു; പീഡിതർ അതു കേട്ട് ആനന്ദിക്കട്ടെ.",
			"3": "<sup>3</sup> എന്നോടൊത്ത് സർവേശ്വരനെ പ്രകീർത്തിക്കുക; നമുക്കൊരുമിച്ചു തിരുനാമത്തെ പുകഴ്ത്താം.",
			"4": "<sup>4</sup> ഞാന്‍ സർവേശ്വരനോട് അപേക്ഷിച്ചു; അവിടുന്ന് എനിക്ക് ഉത്തരമരുളി. സർവഭയങ്ങളിൽനിന്നും അവിടുന്ന് എന്നെ വിടുവിച്ചു.",
			"5": "<sup>5</sup> സർവേശ്വരനെ നോക്കിയവർ പ്രകാശിതരായി; അവർ ലജ്ജിതരാകയില്ല.",
			"6": "<sup>6</sup> ഈ എളിയവന്‍ നിലവിളിച്ചു; അവിടുന്ന് ഉത്തരമരുളി. സകല ദുരിതങ്ങളിൽനിന്നും അവിടുന്നെന്നെ രക്ഷിച്ചു.",
			"7": "<sup>7</sup> സർവേശ്വരന്‍റെ ദൂതന്‍ അവിടുത്തെ ഭക്തന്മാർക്കു ചുറ്റും പാളയമടിച്ച് അവരെ വിടുവിക്കുന്നു.",
			"8": "<sup>8</sup> അവിടുന്ന് എത്ര നല്ലവനെന്നു രുചിച്ചറിയുക; അവിടുത്തെ അഭയം പ്രാപിക്കുന്നവന്‍ സന്തുഷ്ടനായിരിക്കും.",
			"9": "<sup>9</sup> വിശുദ്ധജനമേ, സർവേശ്വരനെ ഭയപ്പെടുക. അവിടുത്തെ ഭക്തന്മാർക്ക് ഒന്നിനും കുറവില്ലല്ലോ.",
			"10": "<sup>10</sup> സിംഹംപോലും വിശന്നു വലഞ്ഞേക്കാം; സർവേശ്വരനെ അന്വേഷിക്കുന്നവർക്ക് ഒരു നന്മയ്‍ക്കും കുറവില്ല.",
			"11": "<sup>11</sup> മക്കളേ, എന്‍റെ വാക്കു കേൾക്കുക; ദൈവഭക്തിയെന്തെന്നു ഞാന്‍ നിങ്ങളെ പഠിപ്പിക്കാം.",
			"12": "<sup>12</sup> സന്തുഷ്ടജീവിതം നിങ്ങൾ ആഗ്രഹിക്കുന്നുവോ? ദീർഘായുസ്സും സന്തോഷവും കാംക്ഷിക്കുന്നുവോ?",
			"13": "<sup>13</sup> എങ്കിൽ തിന്മ നിങ്ങളുടെ നാവിന്മേൽ ഉണ്ടാകാതിരിക്കട്ടെ. നിങ്ങളുടെ അധരങ്ങൾ വ്യാജം പറയാതിരിക്കട്ടെ.",
			"14": "<sup>14</sup> തിന്മ വിട്ടകന്നു നന്മ പ്രവർത്തിക്കുക; സമാധാനം കാംക്ഷിക്കുക; അതിനുവേണ്ടി നിരന്തരം പ്രയത്നിക്കുക.",
			"15": "<sup>15</sup> സർവേശ്വരന്‍ നീതിമാന്മാരെ കരുണയോടെ കടാക്ഷിക്കുന്നു; അവിടുന്ന് അവരുടെ നിലവിളി എപ്പോഴും കേൾക്കുന്നു;",
			"16": "<sup>16</sup> അവിടുന്നു ദുഷ്കർമികൾക്കെതിരെ മുഖം തിരിക്കുന്നു. അവിടുന്ന് അവരെ നശിപ്പിച്ച് അവരുടെ ഓർമപോലും ഭൂമിയിൽ അവശേഷിക്കാതാക്കുന്നു.",
			"17": "<sup>17</sup> നീതിമാന്മാർ നിലവിളിച്ചു; സർവേശ്വരന്‍ ഉത്തരമരുളി. എല്ലാ കഷ്ടതകളിൽനിന്നും അവിടുന്ന് അവരെ വിടുവിച്ചു.",
			"18": "<sup>18</sup> ഹൃദയം തകർന്നവർക്ക് അവിടുന്നു സമീപസ്ഥന്‍; മനസ്സു നുറുങ്ങിയവരെ അവിടുന്നു രക്ഷിക്കുന്നു.",
			"19": "<sup>19</sup> നീതിമാന് നിരവധി അനർഥങ്ങൾ ഉണ്ടാകാം; എന്നാൽ സർവേശ്വരന്‍ അവയിൽ നിന്നെല്ലാം അവനെ വിടുവിക്കുന്നു.",
			"20": "<sup>20</sup> അവന്‍റെ അസ്ഥികളൊന്നും ഒടിഞ്ഞുപോകാതെ; അവിടുന്ന് അവനെ സംരക്ഷിക്കുന്നു.",
			"21": "<sup>21</sup> തിന്മ ദുഷ്ടനെ സംഹരിക്കും; നീതിമാനെ ദ്വേഷിക്കുന്നവർ ശിക്ഷിക്കപ്പെടും.",
			"22": "<sup>22</sup> സർവേശ്വരന്‍ തന്‍റെ ദാസന്മാരെ രക്ഷിക്കുന്നു; അവിടുത്തെ അഭയം പ്രാപിക്കുന്നവർ ശിക്ഷയ്‍ക്ക് ഇരയാവുകയില്ല."
		},
		"35": {
			"1": "<sup>1</sup> സർവേശ്വരാ, എന്നെ എതിർക്കുന്നവരെ അവിടുന്ന് എതിർക്കണമേ; എന്നോടു പൊരുതുന്നവരോടു പൊരുതണമേ.",
			"2": "<sup>2</sup> കവചവും പരിചയും ധരിച്ച് എന്നെ സഹായിക്കാന്‍ വരണമേ.",
			"3": "<sup>3</sup> എന്നെ പിന്തുടരുന്നവരെ കുന്തംകൊണ്ടു തടയണമേ; ‘ഞാന്‍ നിന്‍റെ രക്ഷ’ എന്ന് എനിക്ക് ഉറപ്പു തരണമേ.",
			"4": "<sup>4</sup> എന്നെ അപായപ്പെടുത്താന്‍ ശ്രമിക്കുന്നവർ; പരാജിതരും ലജ്ജിതരുമായിരിക്കട്ടെ. എനിക്കെതിരെ ദ്രോഹപദ്ധതി ആവിഷ്കരിക്കുന്നവർ; പരിഭ്രാന്തരായി പിന്തിരിയട്ടെ.",
			"5": "<sup>5</sup> അവർ കാറ്റിൽ പാറുന്ന പതിരുപോലെയാകട്ടെ; സർവേശ്വരന്‍റെ ദൂതന്‍ അവരെ ഓടിക്കട്ടെ.",
			"6": "<sup>6</sup> അവരുടെ വഴി ഇരുളടഞ്ഞതും വഴുവഴുപ്പുള്ളതുമാകട്ടെ. സർവേശ്വരന്‍റെ ദൂതന്‍ അവരെ പിന്തുടർന്നു ചെല്ലട്ടെ.",
			"7": "<sup>7</sup> അകാരണമായി അവർ എനിക്കുവേണ്ടി കെണി ഒരുക്കി; കാരണം കൂടാതെ അവർ എന്നെ പിടിക്കാന്‍ കുഴി കുഴിച്ചു.",
			"8": "<sup>8</sup> നിനച്ചിരിക്കാത്ത സമയത്ത് അവർക്കു വിനാശം ഭവിക്കട്ടെ. അവർ ഒളിച്ചുവച്ച കെണിയിൽ അവർതന്നെ കുടുങ്ങട്ടെ. അവർ അതിൽ വീണു നശിക്കട്ടെ.",
			"9": "<sup>9</sup> ഞാന്‍ സർവേശ്വരനിൽ ആനന്ദിക്കും; അവിടുന്നരുളിയ രക്ഷയിൽ ഉല്ലസിക്കും;",
			"10": "<sup>10</sup> ബലഹീനനെ ശക്തനിൽനിന്നും എളിയവനും ദരിദ്രനുമായവനെ മർദകനിൽനിന്നും രക്ഷിക്കുന്ന അവിടുന്ന് അതുല്യന്‍ എന്നു ഞാന്‍ സർവാത്മനാ പറയും.",
			"11": "<sup>11</sup> നീചന്മാർ എനിക്കെതിരെ സാക്ഷ്യം പറയുന്നു. ഞാന്‍ അറിയാത്ത കാര്യങ്ങൾ അവർ എന്നോടു ചോദിക്കുന്നു.",
			"12": "<sup>12</sup> അവർ നന്മയ്‍ക്കു പകരം തിന്മയാണ് എന്നോടു പ്രവർത്തിക്കുന്നത്. ഞാന്‍ നിസ്സഹായനായിരിക്കുന്നു.",
			"13": "<sup>13</sup> എന്നാൽ ഞാനാകട്ടെ അവർ രോഗികളായിരുന്നപ്പോൾ വിലാപവസ്ത്രം ധരിച്ചു. ഞാന്‍ ഉപവസിച്ച് ആത്മതപനം ചെയ്തു. ഞാന്‍ കുമ്പിട്ടു പ്രാർഥിച്ചു.",
			"14": "<sup>14</sup> സ്വന്തം സഹോദരനെയോ സ്നേഹിതനെയോ ഓർത്തു ദുഃഖിക്കുന്നവനെപ്പോലെ ഞാന്‍ പ്രാർഥിച്ചു. അമ്മയെ ഓർത്തു വിലപിക്കുന്നവനെപ്പോലെ; ഞാന്‍ തല കുനിച്ചു കരഞ്ഞുകൊണ്ടു നടന്നു.",
			"15": "<sup>15</sup> എന്നാൽ എന്‍റെ അനർഥത്തിൽ അവർ ഒരുമിച്ചുകൂടി സന്തോഷിച്ചു. അവർ എനിക്കെതിരെ ഒത്തുചേർന്നു. എനിക്ക് അപരിചിതരായ അധമന്മാർ ഇടവിടാതെ എന്നെ ദുഷിച്ചു.",
			"16": "<sup>16</sup> അവർ എന്നെ അതിനിന്ദ്യമായി പരിഹസിച്ച് എന്‍റെ നേരേ പല്ലു കടിക്കുന്നു.",
			"17": "<sup>17</sup> സർവേശ്വരാ, അങ്ങ് എത്രകാലം ഇതു നോക്കിനില്‌ക്കും? അവരുടെ ആക്രമണങ്ങളിൽനിന്ന് എന്നെ രക്ഷിക്കണമേ. ഈ സിംഹങ്ങളിൽനിന്ന് എന്നെ വിടുവിക്കണമേ.",
			"18": "<sup>18</sup> അപ്പോൾ അങ്ങയെ ആരാധിക്കുന്നവരുടെ മഹാസഭയിൽ; ഞാന്‍ അങ്ങേക്കു സ്തോത്രം അർപ്പിക്കും. സമൂഹമധ്യേ ഞാന്‍ അങ്ങയെ പ്രകീർത്തിക്കും.",
			"19": "<sup>19</sup> അകാരണമായി എന്നെ ദ്വേഷിച്ചവർ; എന്നെക്കുറിച്ചു സന്തോഷിക്കാന്‍ ഇടയാക്കരുതേ. കാരണം കൂടാതെ എന്നെ വെറുക്കുന്നവർ എന്നെ പരിഹസിക്കരുതേ.",
			"20": "<sup>20</sup> അവർക്കു സമാധാനം ആവശ്യമില്ല; ശാന്തരായി കഴിയുന്നവർക്കെതിരെ അവർ വഞ്ചന നിരൂപിക്കും.",
			"21": "<sup>21</sup> ‘ആഹാ, നീ ചെയ്തതു ഞങ്ങൾ കണ്ടല്ലോ,’ എന്നവർ പരിഹാസത്തോടെ വിളിച്ചുകൂകും.",
			"22": "<sup>22</sup> എന്നാൽ സർവേശ്വരാ, അവിടുന്നെല്ലാം കാണുന്നുവല്ലോ. അങ്ങു മൗനമായിരിക്കരുതേ; നാഥാ, എന്നിൽനിന്ന് അകന്നിരിക്കരുതേ!",
			"23": "<sup>23</sup> എന്‍റെ ദൈവമായ സർവേശ്വരാ, ഉണർന്നെഴുന്നേല്‌ക്കണമേ; എനിക്കു നീതിയും ന്യായവും നടത്തിത്തരണമേ,",
			"24": "<sup>24</sup> അവിടുന്നു നീതിമാനാണല്ലോ, എനിക്കു നീതി നടത്തിത്തന്നാലും; അവർ എന്നെക്കുറിച്ചു സന്തോഷിക്കാന്‍ ഇടയാക്കരുതേ.",
			"25": "<sup>25</sup> ‘ഞങ്ങൾ ആഗ്രഹിച്ചതു നടന്നല്ലോ; ഞങ്ങൾ അവന്‍റെ ഉന്മൂലനാശം വരുത്തിയല്ലോ’ എന്ന് അവർ പറയാതിരിക്കട്ടെ.",
			"26": "<sup>26</sup> എന്‍റെ അനർഥത്തിൽ സന്തോഷിക്കുന്നവർ ലജ്ജിച്ചു ഭ്രമിക്കട്ടെ. എനിക്കെതിരെ വീമ്പിളക്കിയവർ, ലജ്ജിതരും അപമാനിതരും ആകട്ടെ.",
			"27": "<sup>27</sup> എനിക്കു നീതി ലഭിക്കാന്‍ ആഗ്രഹിച്ചവർ ആർപ്പുവിളിച്ച് ആഹ്ലാദിക്കട്ടെ. ‘അവിടുത്തെ ദാസന്‍റെ ശ്രേയസ്സിൽ സന്തോഷിക്കുന്ന സർവേശ്വരന്‍ എത്ര വലിയവന്‍’ എന്ന് അവർ എപ്പോഴും പറയട്ടെ.",
			"28": "<sup>28</sup> അവിടുത്തെ നീതിയും സ്തുതിയും ഞാന്‍ രാപ്പകൽ ഘോഷിക്കും."
		},
		"36": {
			"1": "<sup>1</sup> ദുഷ്ടന്‍റെ ഹൃദയാന്തർഭാഗത്തു പാപം നിറഞ്ഞിരിക്കുന്നു; ദൈവഭക്തിയെക്കുറിച്ച് അവന്‍ ആലോചിക്കുന്നതേയില്ല.",
			"2": "<sup>2</sup> തന്‍റെ പാപം കണ്ടുപിടിക്കപ്പെടുകയോ; അങ്ങനെ താന്‍ വെറുക്കപ്പെടുകയോ ഇല്ലെന്നാണ് അവന്‍റെ മേനിപറച്ചിൽ.",
			"3": "<sup>3</sup> വഞ്ചനയും കാപട്യവും നിറഞ്ഞതാണ് അവന്‍റെ വാക്കുകൾ; നന്മയും വിവേകവും അവന്‍റെ പ്രവൃത്തികളിലില്ല.",
			"4": "<sup>4</sup> ഉറങ്ങാന്‍ കിടക്കുമ്പോഴും അവന്‍ ദ്രോഹാലോചനകളിലാണ്; അവന്‍ എപ്പോഴും ചരിക്കുന്നതു ദുർമാർഗത്തിലാണ്. അവന്‍ ദോഷത്തെ വെറുക്കുന്നുമില്ല.",
			"5": "<sup>5</sup> സർവേശ്വരാ, അവിടുത്തെ അചഞ്ചലസ്നേഹം, ആകാശത്തോളവും; അവിടുത്തെ വിശ്വസ്തത മേഘങ്ങൾ വരെയും എത്തുന്നു.",
			"6": "<sup>6</sup> അവിടുത്തെ നീതി ഉന്നതപർവതങ്ങൾ പോലെയും; അവിടുത്തെ വിധികൾ അഗാധമായ ആഴി പോലെയുമാണ്. പരമനാഥാ, മനുഷ്യരെയും മൃഗങ്ങളെയും സംരക്ഷിക്കുന്നത് അവിടുന്നാണ്.",
			"7": "<sup>7</sup> ദൈവമേ, അവിടുത്തെ അചഞ്ചലസ്നേഹം എത്ര അമൂല്യം. മനുഷ്യരെല്ലാം അവിടുത്തെ ചിറകിന്‍കീഴിൽ അഭയംതേടുന്നു.",
			"8": "<sup>8</sup> അവിടുത്തെ ആലയത്തിലെ സമൃദ്ധികൊണ്ട് അവർ തൃപ്തിയടയുന്നു. അവിടുത്തെ ആനന്ദനദിയിൽനിന്ന് അവർ പാനംചെയ്യുന്നു.",
			"9": "<sup>9</sup> അവിടുന്നാകുന്നു ജീവന്‍റെ ഉറവിടം; അവിടുത്തെ പ്രകാശത്താൽ ഞങ്ങൾ വെളിച്ചം കാണുന്നു.",
			"10": "<sup>10</sup> അങ്ങയെ അറിയുന്നവർക്ക് അവിടുത്തെ കാരുണ്യവും പരമാർഥഹൃദയമുള്ളവർക്ക് അവിടുത്തെ രക്ഷയും നിരന്തരം നല്‌കണമേ.",
			"11": "<sup>11</sup> അഹങ്കാരികൾ എന്നെ ആക്രമിക്കരുതേ, ദുഷ്ടർ എന്നെ ആട്ടി ഓടിക്കരുതേ.",
			"12": "<sup>12</sup> അതാ, ദുഷ്ടന്മാർ വീണുകിടക്കുന്നു; എഴുന്നേല്‌ക്കാനാവാത്തവിധം അവർ നിലംപരിചായിരിക്കുന്നു."
		},
		"37": {
			"1": "<sup>1</sup> ദുഷ്കർമികൾ നിമിത്തം നീ അസ്വസ്ഥനാകേണ്ടാ; അധർമികളോട് അസൂയപ്പെടുകയും വേണ്ടാ.",
			"2": "<sup>2</sup> പുല്ലുപോലെ അവർ പെട്ടെന്ന് ഉണങ്ങിക്കരിയും; ഇളംചെടിപോലെ അവർ വാടിപ്പോകും.",
			"3": "<sup>3</sup> സർവേശ്വരനിൽ വിശ്വാസമർപ്പിക്കുക നന്മ പ്രവർത്തിക്കുക. അപ്പോൾ നിനക്കു ദേശത്തു സുരക്ഷിതനായി വസിക്കാം.",
			"4": "<sup>4</sup> സർവേശ്വരനിൽ ആനന്ദിക്കുക. അവിടുന്നു നിന്‍റെ ആഗ്രഹങ്ങൾ നിറവേറ്റും.",
			"5": "<sup>5</sup> നിന്നെത്തന്നെ സർവേശ്വരനെ ഭരമേല്പിക്കുക; അവിടുന്നു നിനക്കുവേണ്ടി പ്രവർത്തിക്കും.",
			"6": "<sup>6</sup> അവിടുന്നു നിന്‍റെ നീതിയെ പകൽവെളിച്ചം പോലെയും നിന്‍റെ പരമാർഥതയെ മധ്യാഹ്നംപോലെയും പ്രകാശിപ്പിക്കും.",
			"7": "<sup>7</sup> സർവേശ്വരന്‍റെ മുമ്പിൽ സ്വസ്ഥനായിരിക്കുക. അവിടുന്നു പ്രവർത്തിക്കാന്‍വേണ്ടി ക്ഷമയോടെ കാത്തിരിക്കുക. ധനം നേടുന്നവനെക്കുറിച്ചോ ചതി കാട്ടുന്നവനെക്കുറിച്ചോ നീ അസ്വസ്ഥനാകേണ്ടാ.",
			"8": "<sup>8</sup> കോപശീലം അരുത്; ക്രോധം ഉപേക്ഷിക്കുക; മനസ്സിളകരുത്. തിന്മയിലേക്കേ അതു നയിക്കൂ.",
			"9": "<sup>9</sup> ദുർജനം ഉന്മൂലനം ചെയ്യപ്പെടും; സർവേശ്വരനിൽ ശരണപ്പെടുന്നവർക്കു ദേശം അവകാശമായി ലഭിക്കും.",
			"10": "<sup>10</sup> ദുഷ്ടന്‍ നശിക്കാന്‍ ഏറെക്കാലം വേണ്ട; അവനെ അവന്‍റെ സങ്കേതത്തിൽ തിരഞ്ഞാലും കണ്ടെത്തുകയില്ല.",
			"11": "<sup>11</sup> എന്നാൽ സൗമ്യശീലനു ദേശം അവകാശമായി ലഭിക്കും ഐശ്വര്യപൂർണതയിൽ അവന്‍ ആനന്ദിക്കും.",
			"12": "<sup>12</sup> ദുഷ്ടന്‍ നീതിമാനെതിരെ ദ്രോഹാലോചന നടത്തുകയും; അവന്‍റെ നേരേ പല്ലുകടിക്കുകയും ചെയ്യുന്നു.",
			"13": "<sup>13</sup> സർവേശ്വരന്‍ ദുഷ്ടനെ പരിഹസിക്കുന്നു; അവന്‍റെ വിനാശം അടുത്തിരിക്കുന്നു എന്ന് അവിടുന്ന് അറിയുന്നു.",
			"14": "<sup>14</sup> എളിയവനെയും ദരിദ്രനെയും നശിപ്പിക്കാനും ധർമനിഷ്ഠരെ വധിക്കാനും; ദുഷ്ടർ വാളൂരുകയും വില്ലു കുലയ്‍ക്കുകയും ചെയ്യുന്നു.",
			"15": "<sup>15</sup> അവരുടെ വാളുകൾ അവരുടെ ഹൃദയംതന്നെ ഭേദിക്കും, അവരുടെ വില്ലുകൾ ഒടിഞ്ഞുപോകും.",
			"16": "<sup>16</sup> അനേകം ദുഷ്ടരുടെ സമൃദ്ധിയെക്കാൾ, നീതിമാന്‍റെ അല്പമാണ് അഭികാമ്യം.",
			"17": "<sup>17</sup> ദുഷ്ടരുടെ ഭുജങ്ങൾ ഒടിഞ്ഞുപോകും; സർവേശ്വരന്‍ നീതിനിഷ്ഠരെ സംരക്ഷിക്കും.",
			"18": "<sup>18</sup> നിഷ്കളങ്കരെ സർവേശ്വരന്‍ പരിപാലിക്കുന്നു; അവരുടെ അവകാശം ശാശ്വതമായിരിക്കും.",
			"19": "<sup>19</sup> അനർഥകാലത്ത് അവർ ലജ്ജിതരാകയില്ല; ക്ഷാമകാലത്ത് അവർക്കു സമൃദ്ധി ഉണ്ടായിരിക്കും.",
			"20": "<sup>20</sup> എന്നാൽ ദുഷ്ടർ നശിച്ചുപോകും; സർവേശ്വരന്‍റെ ശത്രുക്കൾ കാട്ടുപൂക്കൾ പോലെ അപ്രത്യക്ഷരാകും.",
			"21": "<sup>21</sup> അവർ പുകപോലെ മാഞ്ഞുപോകും. ദുഷ്ടനു കടംവാങ്ങിയതു വീട്ടാന്‍ കഴിയുകയില്ല. എന്നാൽ, നീതിമാന്‍ ഉദാരമായി ദാനം ചെയ്യുന്നു.",
			"22": "<sup>22</sup> സർവേശ്വരനാൽ അനുഗ്രഹിക്കപ്പെട്ടവർ ദേശം കൈവശമാക്കും; ശപിക്കപ്പെട്ടവരാകട്ടെ ഉന്മൂലനം ചെയ്യപ്പെടും.",
			"23": "<sup>23</sup> മനുഷ്യന്‍റെ പാദം സർവേശ്വരനാണ് നയിക്കുന്നത്. അവിടുത്തേക്ക് പ്രസാദകരമായി നടക്കുന്നവന്‍റെ ഗമനം അവിടുന്നു സുസ്ഥിരമാക്കുന്നു.",
			"24": "<sup>24</sup> അവന്‍റെ കാലിടറിയാലും വീണുപോകയില്ല; സർവേശ്വരന്‍ അവന്‍റെ കൈക്കു പിടിച്ചിട്ടുണ്ടല്ലോ.",
			"25": "<sup>25</sup> ഞാന്‍ ബാലനായിരുന്നു, ഇപ്പോൾ വൃദ്ധനായി; നീതിമാന്‍ പരിത്യജിക്കപ്പെടുന്നതോ അവന്‍റെ സന്തതി ആഹാരത്തിനായി ഇരക്കുന്നതോ ഞാന്‍ ഇന്നോളം കണ്ടിട്ടില്ല.",
			"26": "<sup>26</sup> അവന്‍ എന്നും ഉദാരമായി ദാനം ചെയ്യുകയും വായ്പ കൊടുക്കുകയും ചെയ്യുന്നു. അവന്‍റെ സന്തതി അനുഗ്രഹപാത്രമാകും.",
			"27": "<sup>27</sup> തിന്മ വിട്ടകന്നു നന്മ ചെയ്ക, എന്നാൽ നിന്‍റെ സന്തതികൾ ദേശത്ത് എന്നേക്കും പാർക്കും.",
			"28": "<sup>28</sup> സർവേശ്വരന്‍ ന്യായത്തെ സ്നേഹിക്കുന്നു; അവിടുന്നു തന്‍റെ ഭക്തരെ ഉപേക്ഷിക്കുകയില്ല. അവിടുന്ന് അവരെ എന്നും പരിപാലിക്കും; എന്നാൽ ദുഷ്ടരുടെ സന്തതി നശിപ്പിക്കപ്പെടും.",
			"29": "<sup>29</sup> നീതിമാന്മാർ ദേശം കൈവശമാക്കും; അതിൽ അവർ എന്നേക്കും വസിക്കും.",
			"30": "<sup>30</sup> നീതിമാന്‍ ജ്ഞാനം സംസാരിക്കുന്നു; അവന്‍റെ നാവിൽനിന്ന് നീതി പുറപ്പെടുന്നു.",
			"31": "<sup>31</sup> ദൈവത്തിന്‍റെ ധർമശാസ്ത്രം അവന്‍റെ ഹൃദയത്തിലുണ്ട്; അവന്‍റെ കാലടികൾ വഴുതുകയില്ല.",
			"32": "<sup>32</sup> ദുഷ്ടന്‍ നീതിമാനുവേണ്ടി പതിയിരിക്കുന്നു; അവനെ കൊല്ലാന്‍ തക്കംനോക്കുന്നു.",
			"33": "<sup>33</sup> സർവേശ്വരന്‍ അവനെ ദുഷ്ടനു വിട്ടുകൊടുക്കുകയുമില്ല. ന്യായവിസ്താരത്തിൽ കുറ്റവാളിയെന്നു വിധിക്കപ്പെടാന്‍ സമ്മതിക്കുകയില്ല.",
			"34": "<sup>34</sup> സർവേശ്വരനായി കാത്തിരിക്ക; അവിടുത്തെ വഴികളിൽ നടക്ക. നിന്‍റെ ദേശം നിനക്കു നല്‌കി അവിടുന്നു നിന്നെ ആദരിക്കും. ദുഷ്ടർ നിഗ്രഹിക്കപ്പെടുന്നതു നീ കാണും.",
			"35": "<sup>35</sup> ദുഷ്ടന്‍ പ്രബലനാകുന്നതും ലെബാനോനിലെ ദേവദാരുപോലെ തഴച്ചുനില്‌ക്കുന്നതും ഞാന്‍ കണ്ടിട്ടുണ്ട്.",
			"36": "<sup>36</sup> പിന്നീടു ഞാന്‍ അതുവഴി പോയപ്പോൾ അവന്‍ അവിടെ ഇല്ല. അവനെ അന്വേഷിച്ചെങ്കിലും കണ്ടില്ല.",
			"37": "<sup>37</sup> നിഷ്കളങ്കനെ ശ്രദ്ധിക്കുക നീതിനിഷ്ഠനെ നിരീക്ഷിക്കുക. സമാധാനമുള്ള മനുഷ്യനു സന്തതികൾ ഉണ്ടാകും.",
			"38": "<sup>38</sup> എന്നാൽ അതിക്രമികൾ നിർമ്മാർജനം ചെയ്യപ്പെടും; ദുഷ്ടരുടെ സന്തതി അറ്റുപോകും.",
			"39": "<sup>39</sup> നീതിമാന്മാരെ സർവേശ്വരന്‍ വിടുവിക്കുന്നു; അനർഥകാലത്ത് അവിടുന്ന് അവരുടെ രക്ഷാസങ്കേതം.",
			"40": "<sup>40</sup> സർവേശ്വരന്‍ അവരെ സഹായിക്കുകയും രക്ഷിക്കുകയും ചെയ്യുന്നു. അവിടുന്ന് അവരെ ദുഷ്ടരുടെ പിടിയിൽനിന്നു വിടുവിച്ചു രക്ഷിക്കുന്നു. സർവേശ്വരനെ ആണല്ലോ അവർ ശരണമാക്കിയിരിക്കുന്നത്."
		},
		"38": {
			"1": "<sup>1</sup> സർവേശ്വരാ, കോപത്തോടെ എന്നെ ശാസിക്കരുതേ; രോഷത്തോടെ എന്നെ ശിക്ഷിക്കരുതേ.",
			"2": "<sup>2</sup> അവിടുത്തെ അസ്ത്രങ്ങൾ എന്നിൽ തറച്ചിരിക്കുന്നു; അവിടുത്തെ കരം എന്‍റെമേൽ പതിച്ചിരിക്കുന്നു.",
			"3": "<sup>3</sup> അവിടുത്തെ രോഷം നിമിത്തം എനിക്കു സൗഖ്യമില്ല; എന്‍റെ പാപംമൂലം എനിക്കു സ്വസ്ഥതയുമില്ല.",
			"4": "<sup>4</sup> എന്‍റെ അകൃത്യങ്ങൾ എന്‍റെ തലയ്‍ക്കു മുകളിൽ കൂമ്പാരം കൂടുന്നു; അവ താങ്ങാനാവാത്ത ഭാരമായിരിക്കുന്നു.",
			"5": "<sup>5</sup> എന്‍റെ ഭോഷത്തംമൂലം എന്‍റെ വ്രണങ്ങൾ ചീഞ്ഞുനാറുന്നു.",
			"6": "<sup>6</sup> ഞാന്‍ കൂനി നിലംതൊടുമാറായി ഞാന്‍ എപ്പോഴും വിലപിക്കുന്നു.",
			"7": "<sup>7</sup> എന്‍റെ ശരീരം ജ്വരംകൊണ്ടു പൊള്ളുന്നു എനിക്കൊട്ടും സൗഖ്യമില്ല.",
			"8": "<sup>8</sup> ഞാന്‍ ആകെ ക്ഷീണിച്ചു തളർന്നിരിക്കുന്നു. ഹൃദയവ്യഥ നിമിത്തം ഞാന്‍ ഞരങ്ങുന്നു.",
			"9": "<sup>9</sup> സർവേശ്വരാ, എന്‍റെ ആഗ്രഹങ്ങൾ അവിടുന്നറിയുന്നു. എന്‍റെ നെടുവീർപ്പ് അവിടുന്നു കേൾക്കുന്നു.",
			"10": "<sup>10</sup> എന്‍റെ നെഞ്ചിടിക്കുന്നു, എന്‍റെ ശക്തി ക്ഷയിച്ചിരിക്കുന്നു. എന്‍റെ കണ്ണുകളുടെ ശോഭ നഷ്ടപ്പെട്ടിരിക്കുന്നു.",
			"11": "<sup>11</sup> എന്‍റെ സുഹൃത്തുക്കളും അയൽക്കാരും; എന്‍റെ മഹാരോഗം നിമിത്തം എന്നിൽനിന്ന് അകന്നു നില്‌ക്കുന്നു. ഉറ്റവർപോലും അകന്നുമാറുന്നു.",
			"12": "<sup>12</sup> എന്നെ അപായപ്പെടുത്താന്‍ നോക്കുന്നവർ എനിക്കായി കെണി വയ്‍ക്കുന്നു. എന്നെ ഉപദ്രവിക്കാന്‍ ആഗ്രഹിക്കുന്നവർ; എന്‍റെ നാശത്തെപ്പറ്റി സംസാരിക്കുന്നു. അവർ നിരന്തരം എനിക്കെതിരെ വഞ്ചന നിരൂപിക്കുന്നു.",
			"13": "<sup>13</sup> ഞാന്‍ ബധിരനെപ്പോലെ ഒന്നും കേൾക്കാതിരുന്നു; ഊമനെപ്പോലെ സംസാരിക്കാതിരുന്നു.",
			"14": "<sup>14</sup> അതേ, ബധിരനെപ്പോലെ മറുപടി പറയാതിരുന്നു.",
			"15": "<sup>15</sup> സർവേശ്വരാ, ഞാന്‍ അങ്ങയിൽ പ്രത്യാശവച്ചിരിക്കുന്നു; എന്‍റെ ദൈവമായ സർവേശ്വരാ, അവിടുന്ന് എനിക്ക് ഉത്തരമരുളുമല്ലോ.",
			"16": "<sup>16</sup> എന്‍റെ കാൽ വഴുതുമ്പോൾ എനിക്കെതിരെ വീമ്പിളക്കുന്നവർ എന്നെച്ചൊല്ലി സന്തോഷിക്കാന്‍ ഇടയാക്കരുതേ.",
			"17": "<sup>17</sup> ഞാന്‍ വീഴാറായിരിക്കുന്നു, വേദന എന്നെ വിട്ടുമാറുന്നില്ല.",
			"18": "<sup>18</sup> എന്‍റെ അകൃത്യങ്ങൾ ഞാന്‍ ഏറ്റുപറയുന്നു; എന്‍റെ പാപത്തെക്കുറിച്ചു ഞാന്‍ ദുഃഖിക്കുന്നു.",
			"19": "<sup>19</sup> അകാരണമായി എന്നെ ദ്വേഷിക്കുന്നവർ ശക്തരും കാരണം കൂടാതെ എന്നോടു ശത്രുത കാട്ടുന്നവർ അനവധിയുമാണ്.",
			"20": "<sup>20</sup> നന്മയ്‍ക്കു പകരം അവർ എന്നോടു തിന്മ പ്രവർത്തിക്കുന്നു. ഞാന്‍ നന്മ ചെയ്യുന്നതുകൊണ്ടാണ് അവർ എന്‍റെ വിരോധികളായത്.",
			"21": "<sup>21</sup> സർവേശ്വരാ, എന്നെ കൈവിടരുതേ, എന്‍റെ ദൈവമേ, എന്നെ വിട്ട് അകന്നുപോകരുതേ.",
			"22": "<sup>22</sup> എന്‍റെ രക്ഷകനായ സർവേശ്വരാ, എന്നെ സഹായിക്കാന്‍ വേഗം വരണമേ."
		},
		"39": {
			"1": "<sup>1</sup> നാവുകൊണ്ടു പാപം ചെയ്യാതിരിക്കാന്‍ ഞാന്‍ എന്‍റെ ജീവിതചര്യകളെ സൂക്ഷിക്കുമെന്നും; ദുഷ്ടർ അടുത്തുള്ളപ്പോൾ നാവിനു കടിഞ്ഞാണിടുമെന്നും ഞാന്‍ പറഞ്ഞു.",
			"2": "<sup>2</sup> ഞാന്‍ മിണ്ടാതെ മൗനംപാലിച്ചു, എന്‍റെ മൗനം നിഷ്ഫലമായിരുന്നു. എന്‍റെ വേദന വർധിച്ചുകൊണ്ടിരുന്നു.",
			"3": "<sup>3</sup> ആകുലചിന്തയാൽ എന്‍റെ ഹൃദയം തപിച്ചു. ചിന്തിച്ചപ്പോൾ എന്‍റെ ഉള്ളിൽ തീയാളി; ഞാന്‍ മൗനം വെടിഞ്ഞു പറഞ്ഞു:",
			"4": "<sup>4</sup> “സർവേശ്വരാ, എന്‍റെ ജീവിതം എന്ന് അവസാനിക്കുമെന്നും; എന്‍റെ ആയുസ്സ് എത്രയെന്നും അറിയിക്കണമേ. എന്‍റെ ആയുസ്സ് എത്ര ക്ഷണികമെന്ന് ഞാന്‍ അറിയട്ടെ.”",
			"5": "<sup>5</sup> അവിടുന്ന് എന്‍റെ ജീവിതകാലം അത്യന്തം ഹ്രസ്വമാക്കിയിരിക്കുന്നു. അവിടുന്ന് എന്‍റെ ആയുസ്സിനു വില കല്പിക്കുന്നില്ല. ഏതു മനുഷ്യനും ഒരു ശ്വാസം മാത്രം.",
			"6": "<sup>6</sup> അവന്‍റെ ജീവിതം വെറും നിഴൽപോലെ, അവന്‍ ബദ്ധപ്പെടുന്നതു വെറുതെ. അവന്‍ ധനം സമ്പാദിക്കുന്നു, ആര് അനുഭവിക്കുമെന്ന് അറിയുന്നില്ല.",
			"7": "<sup>7</sup> സർവേശ്വരാ, ഞാന്‍ എന്തിനായി കാത്തിരിക്കുന്നു? അവിടുന്നാണല്ലോ എന്‍റെ പ്രത്യാശ.",
			"8": "<sup>8</sup> എല്ലാ അകൃത്യങ്ങളിൽനിന്നും എന്നെ വിടുവിക്കണമേ; എന്നെ ഭോഷന്‍റെ നിന്ദാപാത്രമാക്കരുതേ.",
			"9": "<sup>9</sup> ഞാന്‍ ഒന്നും മിണ്ടാതെ മൂകനായിരുന്നു; അങ്ങാണല്ലോ എനിക്കിങ്ങനെ വരുത്തിയത്.",
			"10": "<sup>10</sup> ഇനിയും എന്നെ ശിക്ഷിക്കരുതേ; അവിടുത്തെ ദണ്ഡനത്താൽ ഞാന്‍ ക്ഷയിച്ചുപോയിരിക്കുന്നു.",
			"11": "<sup>11</sup> മനുഷ്യനെ അവന്‍റെ പാപത്തിന് അവിടുന്നു ശാസിച്ചു ശിക്ഷിക്കുമ്പോൾ അവനു പ്രിയങ്കരമായതിനെയെല്ലാം പുഴു കരളുന്നതുപോലെ നശിപ്പിക്കുന്നു. ഏതു മനുഷ്യനും ഒരു ശ്വാസം മാത്രം.",
			"12": "<sup>12</sup> സർവേശ്വരാ, എന്‍റെ പ്രാർഥന കേൾക്കണമേ; എന്‍റെ നിലവിളി ശ്രദ്ധിക്കണമേ; എന്‍റെ കണ്ണുനീർ കണ്ട് ഉത്തരമരുളണമേ; എന്‍റെ പൂർവപിതാക്കന്മാരെപ്പോലെ ഞാന്‍ അല്പകാലത്തേക്കു മാത്രമുള്ള അങ്ങയുടെ അതിഥിയും പരദേശിയും ആണല്ലോ.",
			"13": "<sup>13</sup> ഞാന്‍ ഇഹലോകം വിട്ടു ഇല്ലാതാകുന്നതിനു മുമ്പ് സന്തോഷം ആസ്വദിക്കാന്‍, അവിടുത്തെ തീക്ഷ്ണദൃഷ്‍ടി പിന്‍വലിക്കണമേ."
		},
		"40": {
			"1": "<sup>1</sup> സർവേശ്വരന്‍റെ സഹായത്തിനായി ഞാന്‍ ക്ഷമയോടെ കാത്തിരുന്നു; അവിടുന്നു ചെവി ചായിച്ച് എന്‍റെ നിലവിളി കേട്ടു.",
			"2": "<sup>2</sup> ഭയാനകമായ കുഴിയിൽനിന്നും കുഴഞ്ഞ ചേറ്റിൽനിന്നും അവിടുന്ന് എന്നെ പിടിച്ചുകയറ്റി. അവിടുന്ന് എന്നെ പാറമേൽ നിർത്തി; എന്‍റെ കാലടികൾ സുരക്ഷിതമാക്കി.",
			"3": "<sup>3</sup> അവിടുന്ന് എന്‍റെ അധരങ്ങളിൽ ഒരു പുതിയ പാട്ടു നല്‌കി. നമ്മുടെ ദൈവത്തിന് ഒരു സ്തോത്രഗീതം തന്നെ. പലരും ഇതുകണ്ട് ഭയഭക്തിയോടെ സർവേശ്വരനെ ആശ്രയിക്കും.",
			"4": "<sup>4</sup> സർവേശ്വരനെ ശരണമാക്കുന്നവർ അനുഗൃഹീതർ; വ്യാജദേവന്മാരെ ആരാധിക്കുന്ന ഗർവിഷ്ഠരെ അവർക്ക് ആശ്രയിക്കേണ്ടിവരില്ല.",
			"5": "<sup>5</sup> എന്‍റെ ദൈവമായ സർവേശ്വരാ, അവിടുന്നു ഞങ്ങൾക്കുവേണ്ടി പ്രവർത്തിച്ച അദ്ഭുതങ്ങളും ഞങ്ങൾക്കുവേണ്ടിയുള്ള അവിടുത്തെ കരുതലും എത്ര വലുതാകുന്നു. എങ്ങനെയാണ് അവ ഞാന്‍ വർണിക്കുക; അവ അസംഖ്യമാണല്ലോ. അങ്ങേക്കു സമനായി ആരുമില്ല.",
			"6": "<sup>6</sup> യാഗവും വഴിപാടും അവിടുന്ന് ആഗ്രഹിച്ചില്ല; ഹോമയാഗവും പാപപരിഹാരയാഗവും അവിടുന്ന് ആവശ്യപ്പെട്ടില്ല. എന്നാൽ അവിടുന്ന് എന്‍റെ കാതുകൾ തുറന്നുതന്നു.",
			"7": "<sup>7</sup> അപ്പോൾ ഞാന്‍ പറഞ്ഞു: ‘ഇതാ ഞാന്‍ വരുന്നു, പുസ്തകച്ചുരുളിൽ എന്നെക്കുറിച്ച് എഴുതിയിരിക്കുന്നു.’",
			"8": "<sup>8</sup> എന്‍റെ ദൈവമേ, തിരുഹിതം നിറവേറുന്നതിൽ ഞാന്‍ സന്തോഷിക്കും. അവിടുത്തെ കല്പനകൾ എനിക്കു ഹൃദിസ്ഥമാണ്.",
			"9": "<sup>9</sup> അങ്ങയെ ആരാധിക്കുന്നവരുടെ മഹാസഭയിൽ ഞാന്‍ വിമോചനത്തിന്‍റെ സുവാർത്ത അറിയിച്ചു. അതു പറയുന്നതിൽനിന്നു ഞാന്‍ എന്‍റെ നാവിനെ വിലക്കിയില്ല. പരമനാഥാ, അവിടുന്ന് അത് അറിയുന്നുവല്ലോ.",
			"10": "<sup>10</sup> അവിടുന്നു നല്‌കിയ വീണ്ടെടുപ്പ് ഞാന്‍ ഒളിച്ചുവച്ചില്ല. അവിടുത്തെ വിശ്വസ്തതയെയും രക്ഷയെയും ഞാന്‍ പ്രഘോഷിച്ചു. അവിടുത്തെ അചഞ്ചലസ്നേഹവും വിശ്വസ്തതയും അങ്ങയെ ആരാധിക്കുന്നവരുടെ മഹാസഭയിൽനിന്നു ഞാന്‍ മറച്ചുവച്ചില്ല.",
			"11": "<sup>11</sup> പരമനാഥാ, അവിടുത്തെ കാരുണ്യം എന്നും എന്‍റെമേൽ ചൊരിയണമേ. അവിടുത്തെ സുസ്ഥിരസ്നേഹവും വിശ്വസ്തതയും എന്നെ നിത്യവും സംരക്ഷിക്കട്ടെ.",
			"12": "<sup>12</sup> എണ്ണമറ്റ അനർഥങ്ങൾ എന്നെ ചുറ്റിയിരിക്കുന്നു; ഒന്നും കാണാന്‍ കഴിയാത്തവിധം എന്‍റെ അകൃത്യങ്ങൾ എന്നെ മൂടിയിരിക്കുന്നു. അവ എന്‍റെ മുടിനാരുകളെക്കാൾ അസംഖ്യമാണ്. എന്‍റെ ധൈര്യം ചോർന്നുപോകുന്നു.",
			"13": "<sup>13</sup> സർവേശ്വരാ, എന്നെ രക്ഷിക്കാന്‍ കനിവുണ്ടാകണമേ; എന്നെ സഹായിക്കാന്‍ വേഗം വരണമേ.",
			"14": "<sup>14</sup> എന്നെ അപായപ്പെടുത്താന്‍ ശ്രമിക്കുന്നവർ ലജ്ജിച്ചു പരിഭ്രാന്തരാകട്ടെ; എന്‍റെ അനർഥത്തിൽ സന്തോഷിക്കുന്നവർ അപമാനത്തോടെ പിന്തിരിയട്ടെ.",
			"15": "<sup>15</sup> ‘നന്നായി, നന്നായി’ എന്നു പറഞ്ഞ് എന്നെ പരിഹസിക്കുന്നവർ നാണിച്ചു സ്തബ്ധരാകട്ടെ.",
			"16": "<sup>16</sup> അങ്ങയെ അന്വേഷിക്കുന്നവരെല്ലാം അങ്ങയിൽ ആനന്ദിക്കട്ടെ. അവിടുന്നു നല്‌കുന്ന വിമോചനത്തിനായി കാംക്ഷിക്കുന്നവർ സർവേശ്വരന്‍ വലിയവനെന്ന് എപ്പോഴും ഘോഷിക്കട്ടെ.",
			"17": "<sup>17</sup> ഞാന്‍ എളിയവനും ദരിദ്രനുമാണ്; എങ്കിലും സർവേശ്വരനുണ്ട് എനിക്കുവേണ്ടി കരുതാന്‍; അവിടുന്നാണ് എന്‍റെ സഹായകനും വിമോചകനും എന്‍റെ ദൈവമേ, എന്നെ സഹായിക്കാന്‍ വേഗം വരണമേ."
		},
		"41": {
			"1": "<sup>1</sup> ദരിദ്രരെക്കുറിച്ച് കരുതലുള്ളവന്‍ ധന്യന്‍; അനർഥവേളകളിൽ സർവേശ്വരന്‍ അവനെ രക്ഷിക്കും.",
			"2": "<sup>2</sup> അവിടുന്ന് അവനെ പരിപാലിക്കും; അവന്‍റെ ജീവന്‍ സംരക്ഷിക്കും. അനുഗൃഹീതന്‍ എന്ന് അവന്‍ ദേശത്ത് അറിയപ്പെടും. അവിടുന്ന് അവനെ ശത്രുക്കൾക്ക് വിട്ടുകൊടുക്കുകയില്ല.",
			"3": "<sup>3</sup> രോഗശയ്യയിൽ സർവേശ്വരന്‍ അവന് ആശ്വാസം നല്‌കും. അവിടുന്ന് അവനെ സുഖപ്പെടുത്തും.",
			"4": "<sup>4</sup> സർവേശ്വരാ, എന്നോടു കരുണയുണ്ടാകണമേ, എനിക്കു സൗഖ്യം നല്‌കണമേ. അങ്ങേക്കെതിരെ ഞാന്‍ പാപം ചെയ്തിരിക്കുന്നുവല്ലോ.",
			"5": "<sup>5</sup> ശത്രുക്കൾ എന്നെക്കുറിച്ച് ‘അവന്‍ എപ്പോൾ മരിക്കും; എപ്പോൾ നാമാവശേഷനാകും’ എന്നിങ്ങനെ ഹീനമായി സംസാരിക്കുന്നു.",
			"6": "<sup>6</sup> എന്നെ കാണാന്‍ വരുന്നവർ ഉള്ളിൽ ദുഷ്ടതയോടെ പൊള്ളവാക്കുകൾ പറയുന്നു. അവർ പുറത്തിറങ്ങി തിന്മ പറഞ്ഞു പരത്തുന്നു.",
			"7": "<sup>7</sup> എന്നെ വെറുക്കുന്നവർ എന്നെക്കുറിച്ച് അടക്കംപറയുന്നു. അവർ എനിക്കെതിരെ ഏറ്റവും ദോഷമായത് നിരൂപിക്കുന്നു.",
			"8": "<sup>8</sup> ‘മാരകരോഗം അവനു പിടിപെട്ടിരിക്കുന്നു. അവന്‍ ഇനി എഴുന്നേല്‌ക്കുകയില്ല’ എന്നവർ പറയുന്നു.",
			"9": "<sup>9</sup> ഞാന്‍ വിശ്വാസമർപ്പിച്ച് എന്‍റെ ഭക്ഷണത്തിൽ പങ്കു നല്‌കിയ എന്‍റെ പ്രാണസ്നേഹിതന്‍ പോലും എന്നെ ചവിട്ടാന്‍ ഓങ്ങിയിരിക്കുന്നു.",
			"10": "<sup>10</sup> പരമനാഥാ, എന്നോടു കൃപ തോന്നണമേ എനിക്ക് സൗഖ്യം നല്‌കണമേ. ഞാന്‍ അവരോടു പകരം ചോദിക്കട്ടെ.",
			"11": "<sup>11</sup> ശത്രു എന്‍റെമേൽ വിജയം നേടാതിരുന്നതിനാൽ; അവിടുന്ന് എന്നിൽ പ്രസാദിച്ചിരിക്കുന്നു എന്നു ഞാന്‍ അറിയുന്നു.",
			"12": "<sup>12</sup> എന്‍റെ നിഷ്കളങ്കത്വംമൂലം അവിടുന്നെന്നെ താങ്ങുന്നു. അവിടുത്തെ സന്നിധാനത്തിൽ എന്നെ എന്നും നിർത്തുന്നു.",
			"13": "<sup>13</sup> ഇസ്രായേലിന്‍റെ ദൈവമായ സർവേശ്വരന്‍; ഇന്നും എന്നേക്കും വാഴ്ത്തപ്പെടട്ടെ. ആമേന്‍."
		},
		"42": {
			"1": "<sup>1</sup> നീർച്ചാലുകളിലേക്കു പോകാന്‍ കാംക്ഷിക്കുന്ന മാന്‍പേടയെപ്പോലെ, ദൈവമേ, എന്‍റെ ഹൃദയം അങ്ങേക്കായി കാംക്ഷിക്കുന്നു.",
			"2": "<sup>2</sup> എന്‍റെ ഹൃദയം ദൈവത്തിനായി, ജീവിക്കുന്ന ദൈവത്തിനായിതന്നെ, ദാഹിക്കുന്നു. എപ്പോഴാണ് എനിക്ക് തിരുസന്നിധാനത്തിലെത്തി, തിരുമുഖം ദർശിക്കാന്‍ കഴിയുക?",
			"3": "<sup>3</sup> കണ്ണുനീരാണ് എനിക്കു രാപ്പകൽ ആഹാരം, ‘നിന്‍റെ ദൈവം എവിടെ’ എന്നു പറഞ്ഞ്, അവർ നിരന്തരം എന്നെ പരിഹസിക്കുന്നു.",
			"4": "<sup>4</sup> ജനക്കൂട്ടത്തോടൊത്ത് ദേവാലയത്തിലേക്കു പോയതും സ്തോത്രഗീതങ്ങളും ആനന്ദഘോഷങ്ങളും ഉയർത്തിക്കൊണ്ട് നീങ്ങിയ തീർഥാടകരോടൊത്ത് ഞാന്‍ ദേവാലയത്തിലേക്കു നയിക്കപ്പെട്ടതും ഓർക്കുമ്പോൾ എന്‍റെ ഹൃദയം തകരുന്നു.",
			"5": "<sup>5</sup> എന്‍റെ ആത്മാവേ, നീ എന്തിനു വിഷാദിക്കുന്നു? എന്തിന് അസ്വസ്ഥനാകുന്നു? ദൈവത്തിൽ പ്രത്യാശ വയ്‍ക്കുക. എന്‍റെ രക്ഷകനും ദൈവവുമായ അവിടുത്തെ ഞാന്‍ വീണ്ടും പ്രകീർത്തിക്കും.",
			"6": "<sup>6</sup> എന്‍റെ ആത്മാവ് വിഷാദിച്ചിരിക്കുന്നു. അതുകൊണ്ട് യോർദ്ദാന്‍ പ്രദേശത്തും ഹെർമ്മോനിലും മിസാർമലയിലും നിന്നുകൊണ്ട് ഞാന്‍ അങ്ങയെ അനുസ്മരിക്കുന്നു.",
			"7": "<sup>7</sup> അവിടുന്നു വെള്ളച്ചാട്ടങ്ങളെ ഗർജിക്കുമാറാക്കി, ആഴം ആഴത്തെ വിളിക്കുന്നു. ഓളങ്ങളും തിരമാലകളും എന്‍റെ മീതെ കടന്നുപോയി.",
			"8": "<sup>8</sup> സർവേശ്വരന്‍ പകൽസമയത്ത് അചഞ്ചല സ്നേഹം വർഷിക്കുന്നു. രാത്രിയിൽ ഞാന്‍ അവിടുത്തേക്ക് ഗാനം ആലപിക്കും. ദൈവത്തോടുള്ള എന്‍റെ ജീവന്‍റെ പ്രാർഥന തന്നെ.",
			"9": "<sup>9</sup> ‘അവിടുന്ന് എന്നെ മറന്നത് എന്ത്? ശത്രുക്കളുടെ പീഡനംമൂലം എനിക്കു ദുഃഖിക്കേണ്ടി വന്നതും എന്തുകൊണ്ട്’ എന്നു ഞാന്‍ എന്‍റെ അഭയശിലയായ ദൈവത്തോടു ചോദിക്കും.",
			"10": "<sup>10</sup> ‘നിന്‍റെ ദൈവം എവിടെ’ എന്ന് എന്‍റെ ശത്രുക്കൾ ഇടവിടാതെ ചോദിക്കുന്നു. കുത്തുവാക്കുകൾകൊണ്ട് അവർ എന്നെ വേദനിപ്പിക്കുന്നു.",
			"11": "<sup>11</sup> എന്‍റെ ആത്മാവേ, നീ എന്തിനു വിഷാദിക്കുന്നു? എന്തിന് അസ്വസ്ഥനാകുന്നു? ദൈവത്തിൽ പ്രത്യാശ വയ്‍ക്കുക, എന്‍റെ രക്ഷകനും ദൈവവുമായ അവിടുത്തെ ഞാന്‍ വീണ്ടും പ്രകീർത്തിക്കും."
		},
		"43": {
			"1": "<sup>1</sup> ദൈവമേ, എനിക്കു നീതി നടത്തി തരണമേ; ദൈവഭക്തിയില്ലാത്തവർക്കെതിരെ, എനിക്കുവേണ്ടി വാദിക്കണമേ. വഞ്ചകരിൽനിന്നും നീതിരഹിതരിൽനിന്നും എന്നെ വിടുവിക്കണമേ.",
			"2": "<sup>2</sup> എന്‍റെ അഭയസങ്കേതമായ ദൈവം അവിടുന്നാണല്ലോ. അവിടുന്നെന്നെ തള്ളിക്കളഞ്ഞിരിക്കുന്നത് എന്ത്? ശത്രുക്കളുടെ പീഡനംമൂലം എനിക്കു ദുഃഖിക്കേണ്ടിവന്നതും എന്തുകൊണ്ട്?",
			"3": "<sup>3</sup> അവിടുത്തെ പ്രകാശവും സത്യവും അയച്ചുതരണമേ. അവ എന്നെ നയിക്കട്ടെ. അവിടുത്തെ വിശുദ്ധ പർവതത്തിലേക്കും തിരുനിവാസത്തിലേക്കും അവ എന്നെ തിരികെ കൊണ്ടുവരട്ടെ.",
			"4": "<sup>4</sup> അപ്പോൾ ഞാന്‍ ദൈവത്തിന്‍റെ യാഗപീഠത്തിലേക്ക്, എന്‍റെ പരമാനന്ദമായ ദൈവത്തിങ്കലേക്കു ചെല്ലും. ദൈവമേ, എന്‍റെ ദൈവമേ, കിന്നരം മീട്ടി ഞാന്‍ അങ്ങയെ സ്തുതിക്കും.",
			"5": "<sup>5</sup> എന്‍റെ ആത്മാവേ, നീ എന്തിനു വിഷാദിക്കുന്നു? എന്തിന് അസ്വസ്ഥനാകുന്നു? ദൈവത്തിൽ പ്രത്യാശ വയ്‍ക്കുക. എന്‍റെ രക്ഷകനും ദൈവവുമായ അവിടുത്തെ ഞാന്‍ വീണ്ടും പ്രകീർത്തിക്കും."
		},
		"44": {
			"1": "<sup>1</sup> ദൈവമേ, പൂർവകാലത്ത് ഞങ്ങളുടെ പിതാക്കന്മാർക്കുവേണ്ടി, അവിടുന്നു ചെയ്ത പ്രവൃത്തികൾ അവർ ഞങ്ങളോടു പറഞ്ഞിട്ടുണ്ട്. ഞങ്ങൾ അവ ശ്രദ്ധിച്ചു കേട്ടിട്ടുമുണ്ട്.",
			"2": "<sup>2</sup> അവിടുന്നു സ്വശക്തിയാൽ അന്യജനതകളെ, നിഷ്കാസനം ചെയ്തു സ്വജനത്തെ ഈ മണ്ണിൽ നട്ടു. അന്യജനതകളെ അവിടുന്ന് പീഡിപ്പിച്ചു, എന്നാൽ സ്വജനത്തിന് ഐശ്വര്യം നല്‌കി.",
			"3": "<sup>3</sup> വാളുകൊണ്ടല്ല അവർ ദേശം പിടിച്ചടക്കിയത്, കരബലംകൊണ്ടല്ല അവർ വിജയം നേടിയത്. അങ്ങയുടെ ഭുജബലവും മുഖപ്രകാശവും ആണ് അതു സാധ്യമാക്കിയത്.",
			"4": "<sup>4</sup> അങ്ങാണ് ഞങ്ങളുടെ രാജാവും ഞങ്ങളുടെ ദൈവവും. ഇസ്രായേൽജനത്തിനു വിജയം നല്‌കുന്നത് അവിടുന്നാണ്.",
			"5": "<sup>5</sup> അവിടുത്തെ ശക്തിയാൽ ഞങ്ങൾ ശത്രുക്കളെ തള്ളിയിടുന്നു. ഞങ്ങളെ എതിർക്കുന്നവരെ അവിടുത്തെ സഹായത്താൽ ഞങ്ങൾ ചവിട്ടി മെതിക്കുന്നു.",
			"6": "<sup>6</sup> വില്ലിലല്ല ഞങ്ങൾ ആശ്രയിക്കുന്നത്; വാളിനു ഞങ്ങളെ രക്ഷിക്കാനാവുകയില്ല.",
			"7": "<sup>7</sup> ശത്രുക്കളുടെ കൈയിൽനിന്ന് അവിടുന്നു ഞങ്ങളെ രക്ഷിച്ചു; ഞങ്ങളെ വെറുക്കുന്നവരെ അവിടുന്നു ലജ്ജിതരാക്കി.",
			"8": "<sup>8</sup> ഞങ്ങൾ ദൈവത്തിൽ എന്നും അഭിമാനം കൊള്ളുന്നു; ഞങ്ങൾ അങ്ങേക്കു നിരന്തരം സ്തോത്രം അർപ്പിക്കുന്നു.",
			"9": "<sup>9</sup> എന്നാൽ, ഇപ്പോൾ അവിടുന്നു ഞങ്ങളെ തള്ളിക്കളഞ്ഞു, ഞങ്ങളുടെമേൽ അപമാനം വരുത്തി. ഞങ്ങളുടെ സൈന്യങ്ങളുടെ കൂടെ വരുന്നതുമില്ല.",
			"10": "<sup>10</sup> ശത്രുക്കളുടെ മുമ്പിൽ പലായനം ചെയ്യാന്‍ അവിടുന്നു ഞങ്ങൾക്ക് ഇടയാക്കി. അവർ ഞങ്ങളെ കൊള്ളയടിച്ചു.",
			"11": "<sup>11</sup> അവിടുന്നു ഞങ്ങളെ കൊല്ലാനുള്ള ആടുകളെപ്പോലെ ആക്കിയിരിക്കുന്നു. ഞങ്ങളെ ജനതകളുടെ ഇടയിൽ ചിതറിച്ചിരിക്കുന്നു.",
			"12": "<sup>12</sup> സ്വജനത്തെ അവിടുന്നു നിസ്സാരവിലയ്‍ക്കു വിറ്റുകളഞ്ഞു; അവർക്കു വില കല്പിച്ചില്ല.",
			"13": "<sup>13</sup> അവിടുന്നു ഞങ്ങളെ അയൽക്കാരുടെ അധിക്ഷേപത്തിനും ചുറ്റുമുള്ളവരുടെ അവജ്ഞയ്‍ക്കും പരിഹാസത്തിനും പാത്രമാക്കുന്നു.",
			"14": "<sup>14</sup> ജനതകളുടെ ഇടയിൽ പഴഞ്ചൊല്ലായും അന്യജനതകളുടെ ഇടയിൽ പരിഹാസവിഷയമായും ഞങ്ങൾ തീർന്നിരിക്കുന്നു.",
			"15": "<sup>15</sup> നിന്ദകരുടെയും ദൂഷകരുടെയും വാക്കുകളാലും ശത്രുക്കളുടെയും പ്രതികാരം ചെയ്യുന്നവരുടെയും നോട്ടംകൊണ്ടും",
			"16": "<sup>16</sup> ഞങ്ങൾ എപ്പോഴും അപമാനിക്കപ്പെടുന്നു; ലജ്ജ ഞങ്ങളെ പൊതിയുന്നു.",
			"17": "<sup>17</sup> ഞങ്ങൾ അങ്ങയെ മറന്നില്ല; അവിടുത്തെ ഉടമ്പടിയോട് അവിശ്വസ്തത കാട്ടിയുമില്ല. എന്നിട്ടും ഇവയെല്ലാം ഞങ്ങൾക്കു സംഭവിച്ചു.",
			"18": "<sup>18</sup> ഞങ്ങൾ അവിടുത്തോട് അവിശ്വസ്തരാവുകയോ, അവിടുത്തെ മാർഗത്തിൽനിന്നു വ്യതിചലിക്കുകയോ ചെയ്തില്ല.",
			"19": "<sup>19</sup> എന്നിട്ടും അവിടുന്നു ഞങ്ങളെ വന്യമൃഗങ്ങളുടെ സങ്കേതത്തിൽവച്ചു തകർക്കപ്പെടാനും കുരിരുൾ ഞങ്ങളെ മൂടാനും ഇടയാക്കി.",
			"20": "<sup>20</sup> ഞങ്ങളുടെ ദൈവത്തെ ഞങ്ങൾ വിസ്മരിക്കുകയോ; അന്യദേവന്മാരോടു ഞങ്ങൾ പ്രാർഥിക്കുകയോ ചെയ്തിട്ടുണ്ടെങ്കിൽ,",
			"21": "<sup>21</sup> ദൈവം അത് അറിയാതിരിക്കുമോ? ഹൃദയരഹസ്യങ്ങൾ അവിടുന്ന് അറിയുന്നുവല്ലോ.",
			"22": "<sup>22</sup> അങ്ങയെപ്രതി ഞങ്ങൾ നിത്യവും വധിക്കപ്പെടുന്നു. കൊല്ലാനുള്ള ആടുകളെപ്പോലെ ഞങ്ങൾ എണ്ണപ്പെടുന്നു.",
			"23": "<sup>23</sup> സർവേശ്വരാ, എഴുന്നേല്‌ക്കണമേ, അവിടുന്ന് ഉറങ്ങുന്നതെന്ത്? നാഥാ, ഉണരണമേ, ഞങ്ങളെ എന്നേക്കുമായി തള്ളിക്കളയരുതേ.",
			"24": "<sup>24</sup> അവിടുന്ന് ഞങ്ങളിൽനിന്നു മറഞ്ഞിരിക്കുന്നതെന്ത്? ഞങ്ങളുടെ കഷ്ടതയും ഞങ്ങളേല്‌ക്കുന്ന പീഡനവും അവിടുന്നു മറക്കുന്നതെന്ത്?",
			"25": "<sup>25</sup> ഞങ്ങൾ പൂഴിയോളം താണിരിക്കുന്നു; ഞങ്ങൾ എഴുന്നേല്‌ക്കാനാവാത്തവിധം നിലംപതിച്ചിരിക്കുന്നു.",
			"26": "<sup>26</sup> പരമനാഥാ, ഞങ്ങളെ സഹായിക്കാന്‍ വരണമേ, അവിടുത്തെ അചഞ്ചലസ്നേഹം നിമിത്തം ഞങ്ങളെ രക്ഷിക്കണമേ."
		},
		"45": {
			"1": "<sup>1</sup> എന്‍റെ ഹൃദയം ശുഭവചനങ്ങൾകൊണ്ടു നിറയുന്നു. ഈ ഗാനം ഞാന്‍ രാജാവിനു സമർപ്പിക്കുന്നു. എഴുതാന്‍ ഒരുങ്ങിയിരിക്കുന്ന എഴുത്തുകാരന്‍റെ തൂലികപോലെയാണ് എന്‍റെ നാവ്.",
			"2": "<sup>2</sup> മനുഷ്യരിൽ അത്യന്തം സുന്ദരനാണ് അങ്ങ്. ഹൃദ്യവചസ്സുകൾ അങ്ങയുടെ അധരത്തിൽനിന്ന് ഉതിരുന്നു; ദൈവം അങ്ങയെ എന്നേക്കുമായി അനുഗ്രഹിച്ചിരിക്കുന്നു.",
			"3": "<sup>3</sup> വീരനായ രാജാവേ, മഹത്ത്വത്തിന്‍റെയും പ്രതാപത്തിന്‍റെയും ഉടവാൾ ധരിക്കുക.",
			"4": "<sup>4</sup> സത്യത്തിനും നീതിയുടെ സംരക്ഷണത്തിനുമായി, പ്രതാപത്തോടെ വിജയത്തിലേക്കു മുന്നേറുക. അങ്ങയുടെ വലങ്കൈ ഭീതി പടർത്തട്ടെ.",
			"5": "<sup>5</sup> അങ്ങയുടെ കൂരമ്പുകൾ ശത്രുഹൃദയങ്ങൾ പിളർക്കട്ടെ. ജനതകൾ അങ്ങയുടെ കാല്‌ക്കൽ വീഴുന്നു.",
			"6": "<sup>6</sup> അങ്ങയുടെ ദിവ്യസിംഹാസനം ശാശ്വതമായിരിക്കും അവിടുത്തെ ചെങ്കോൽ നീതിയുടെ ചെങ്കോലാകുന്നു.",
			"7": "<sup>7</sup> അങ്ങ് നീതിയെ ഇഷ്ടപ്പെടുന്നു, ദുഷ്ടതയെ വെറുക്കുന്നു. അതുകൊണ്ട്-ദൈവം അങ്ങയുടെ ദൈവം- മറ്റുള്ളവരിൽ നിന്നുയർത്തി. ആനന്ദതൈലംകൊണ്ട് അങ്ങയെ അഭിഷേകം ചെയ്തിരിക്കുന്നു.",
			"8": "<sup>8</sup> അങ്ങയുടെ വസ്ത്രങ്ങൾ മൂറും ചന്ദനവും ലവംഗവുംകൊണ്ടു സുരഭിലമായിരിക്കുന്നു. ദന്തസൗധങ്ങളിൽനിന്ന് ഒഴുകുന്ന തന്ത്രീനാദം, അങ്ങയെ ആനന്ദിപ്പിക്കുന്നു.",
			"9": "<sup>9</sup> അങ്ങയുടെ അന്തഃപുരവനിതകളിൽ രാജകുമാരികളുണ്ട്. അങ്ങയുടെ വലത്തുവശത്ത് ഓഫീർതങ്കമണിഞ്ഞ് രാജ്ഞി നില്‌ക്കുന്നു.",
			"10": "<sup>10</sup> അല്ലയോ രാജകുമാരീ, കേൾക്കുക; ശ്രദ്ധിച്ചുകേൾക്കുക; സ്വജനത്തെയും പിതൃഗൃഹത്തെയും മറക്കുക.",
			"11": "<sup>11</sup> അപ്പോൾ രാജാവ് നിന്‍റെ സൗന്ദര്യത്തിൽ ആകൃഷ്ടനാകും; അദ്ദേഹം നിന്‍റെ നാഥനല്ലോ; അദ്ദേഹത്തെ വണങ്ങുക.",
			"12": "<sup>12</sup> സോർനിവാസികൾ നിന്നെ പ്രീതിപ്പെടുത്താന്‍ കാഴ്ചകൾ അർപ്പിക്കും. ധനികർ എല്ലാവിധ സമ്പത്തും കാഴ്ചവയ്‍ക്കും.",
			"13": "<sup>13</sup> തങ്കക്കസവുടയാട ചാർത്തി രാജകുമാരി അന്തഃപുരത്തിൽ ഇരിക്കുന്നു.",
			"14": "<sup>14</sup> വർണശബളമായ അങ്കി അണിയിച്ച് അവളെ രാജസന്നിധിയിലേക്ക് ആനയിക്കുന്നു. കന്യകമാരായ തോഴിമാർ അവൾക്ക് അകമ്പടി സേവിക്കുന്നു.",
			"15": "<sup>15</sup> ആനന്ദത്തോടും ഉല്ലാസത്തോടും അവർ രാജമന്ദിരത്തിൽ പ്രവേശിക്കുന്നു.",
			"16": "<sup>16</sup> അങ്ങയുടെ പുത്രന്മാർ പിതാക്കന്മാരുടെ സ്ഥാനത്ത് അവരോധിക്കപ്പെടും; ഭൂമിയിലെങ്ങും അങ്ങ് അവരെ ഭരണാധിപതികളാക്കും.",
			"17": "<sup>17</sup> അങ്ങയുടെ പ്രവൃത്തികൾ എല്ലാ തലമുറകളിലും പ്രകീർത്തിക്കപ്പെടാന്‍ ഞാന്‍ ഇടയാക്കും. ജനതകൾ എന്നും അങ്ങയെ പുകഴ്ത്തും."
		},
		"46": {
			"1": "<sup>1</sup> ദൈവമാണ് നമ്മുടെ അഭയവും ബലവും; കഷ്ടതകളിൽ അവിടുന്ന് ഏറ്റവും അടുത്ത തുണ.",
			"2": "<sup>2</sup> അതുകൊണ്ട് ഭൂമി കുലുങ്ങിയാലും പർവതങ്ങൾ ഇളകി സമുദ്രമധ്യത്തിൽ വീണാലും നാം ഭയപ്പെടുകയില്ല.",
			"3": "<sup>3</sup> സമുദ്രം പതഞ്ഞിരമ്പട്ടെ, അതിന്‍റെ പ്രകമ്പനംകൊണ്ടു പർവതങ്ങൾ കുലുങ്ങട്ടെ. നാം ഭയപ്പെടുകയില്ല.",
			"4": "<sup>4</sup> ദൈവത്തിന്‍റെ നഗരത്തെ, അത്യുന്നതന്‍റെ വിശുദ്ധനിവാസത്തെതന്നെ, സന്തുഷ്ടമാക്കുന്ന ഒരു നദിയുണ്ട്.",
			"5": "<sup>5</sup> ദൈവം ആ നഗരത്തിൽ വസിക്കുന്നു, അതു നശിക്കുകയില്ല. അതിരാവിലെതന്നെ അവിടുന്ന് അതിനെ സഹായിക്കും.",
			"6": "<sup>6</sup> ജനതകൾ രോഷംകൊള്ളുന്നു, രാജ്യങ്ങൾ പ്രകമ്പനംകൊണ്ടു. അവിടുന്ന് ശബ്ദിക്കുമ്പോൾ ഭൂമി ഉരുകിപ്പോകുന്നു.",
			"7": "<sup>7</sup> സർവശക്തനായ സർവേശ്വരന്‍ നമ്മുടെ കൂടെയുണ്ട്. യാക്കോബിന്‍റെ ദൈവം നമ്മുടെ രക്ഷാസങ്കേതം.",
			"8": "<sup>8</sup> സർവേശ്വരന്‍റെ പ്രവൃത്തികൾ വന്നു കാണുവിന്‍,",
			"9": "<sup>9</sup> അവിടുന്നു ഭൂമിയിൽ എത്ര വിസ്മയജനകമായ കാര്യങ്ങൾ പ്രവർത്തിച്ചിരിക്കുന്നു. അവിടുന്നു ഭൂമിയിൽ എല്ലായിടത്തും യുദ്ധങ്ങൾ ഇല്ലാതാക്കുന്നു. അവിടുന്ന് വില്ലൊടിക്കുന്നു, കുന്തം തകർക്കുന്നു. രഥങ്ങളെ അഗ്നിക്കിരയാക്കുന്നു.",
			"10": "<sup>10</sup> “ശാന്തരാകുവിന്‍, ഞാന്‍ ദൈവമാണെന്ന് അറിയുക, ഞാന്‍ ജനതകളുടെ ഇടയിൽ പ്രകീർത്തിക്കപ്പെടുന്നു, ലോകമെങ്ങും പുകഴ്ത്തപ്പെടുന്നു.”",
			"11": "<sup>11</sup> സർവശക്തനായ സർവേശ്വരന്‍ നമ്മുടെ കൂടെയുണ്ട്. യാക്കോബിന്‍റെ ദൈവം നമ്മുടെ രക്ഷാസങ്കേതം."
		},
		"47": {
			"1": "<sup>1</sup> ജനതകളേ, കരഘോഷം ഉയർത്തുവിന്‍, ദൈവസന്നിധിയിൽ ആഹ്ലാദാരവം മുഴക്കുവിന്‍.",
			"2": "<sup>2</sup> അത്യുന്നതനായ സർവേശ്വരന്‍ ഭീതിദനാകുന്നു. അവിടുന്നു സർവലോകത്തിന്‍റെയും രാജാവാകുന്നു.",
			"3": "<sup>3</sup> അവിടുന്നു ജനതകളുടെമേൽ നമുക്കു വിജയം നല്‌കി. രാജ്യങ്ങളെ നമ്മുടെ കാൽക്കീഴിലാക്കി.",
			"4": "<sup>4</sup> അവിടുന്നു നമ്മുടെ അവകാശഭൂമി തിരഞ്ഞെടുത്തു തന്നു. അവിടുന്നു സ്നേഹിക്കുന്ന യാക്കോബിന്‍റെ അഭിമാനകരമായ അവകാശംതന്നെ.",
			"5": "<sup>5</sup> ദൈവം ജയഘോഷത്തോടും സർവേശ്വരന്‍ കാഹളനാദത്തോടും ആരോഹണം ചെയ്തിരിക്കുന്നു.",
			"6": "<sup>6</sup> ദൈവത്തിനു സ്തുതി പാടുക, സ്തുതി പാടുക. നമ്മുടെ രാജാവിന് സ്തുതി പാടുക സ്തുതി പാടുക.",
			"7": "<sup>7</sup> ദൈവം സർവഭൂമിയുടെയും രാജാവാകുന്നു. സങ്കീർത്തനം പാടി അവിടുത്തെ സ്തുതിക്കുവിന്‍.",
			"8": "<sup>8</sup> ദൈവം വിശുദ്ധ സിംഹാസനത്തിൽ ആരൂഢനായിരിക്കുന്നു. അവിടുന്നു ജനതകളെ ഭരിക്കുന്നു.",
			"9": "<sup>9</sup> അബ്രഹാമിന്‍റെ ദൈവത്തിന്‍റെ ജനത്തോടൊത്തു ജനതകളുടെ അധിപതികൾ ഒരുമിച്ചുകൂടുന്നു. ഭൂമിയിലെ സർവഭരണാധികാരികളും ദൈവത്തിന് അധീനരാണ്. അവിടുന്നു പരമോന്നതനാണ്."
		},
		"48": {
			"1": "<sup>1</sup> സർവേശ്വരന്‍ വലിയവനാണ്, നമ്മുടെ ദൈവത്തിന്‍റെ നഗരത്തിൽ അവിടുന്ന് അത്യന്തം സ്തുത്യനുമാണ്.",
			"2": "<sup>2</sup> ഉയർന്ന മനോഹരമായ അവിടുത്തെ വിശുദ്ധഗിരി, സർവലോകത്തിനും സന്തോഷം പകരുന്നു. അത്യുത്തരഗിരിയായ സീയോന്‍ മഹാരാജാവിന്‍റെ നഗരമാണ്.",
			"3": "<sup>3</sup> അതിന്‍റെ കോട്ടകൾക്കുള്ളിൽ, ദൈവം ഇളകാത്ത രക്ഷാസങ്കേതമായി വെളിപ്പെട്ടിരിക്കുന്നു.",
			"4": "<sup>4</sup> ഇതാ, രാജാക്കന്മാർ ഒരുമിച്ചുകൂടി, നഗരത്തെ ആക്രമിക്കാന്‍ വന്നു.",
			"5": "<sup>5</sup> അവർ സീയോനെ കണ്ട് അമ്പരന്നു. അവർ പരിഭ്രാന്തരായി ഓടിപ്പോയി.",
			"6": "<sup>6</sup> അവർ ഭയവിഹ്വലരായി, ഈറ്റുനോവിനൊത്ത വേദന അവർക്കുണ്ടായി.",
			"7": "<sup>7</sup> കിഴക്കന്‍കാറ്റിൽപ്പെട്ട് ആടിയുലയുന്ന തർശീശ് കപ്പലുകളിലെ നാവികരെപ്പോലെ അവർ ഭയന്നുവിറച്ചു.",
			"8": "<sup>8</sup> സർവശക്തനായ ദൈവത്തിന്‍റെ നഗരത്തിൽ, നമ്മുടെ ദൈവം എന്നെന്നേക്കുമായി സ്ഥാപിച്ച സ്വന്ത നഗരത്തിൽതന്നെ, സംഭവിച്ചതായി കേട്ട കാര്യങ്ങളെല്ലാം ഇപ്പോൾ നാം നേരിൽ കണ്ടിരിക്കുന്നു.",
			"9": "<sup>9</sup> ദൈവമേ, അവിടുത്തെ ആലയത്തിൽവച്ച്, അങ്ങയുടെ ശാശ്വതസ്നേഹത്തെ ഞങ്ങൾ ധ്യാനിച്ചു.",
			"10": "<sup>10</sup> ദൈവമേ, അവിടുത്തെ കീർത്തിക്കൊത്ത്, അവിടുത്തെ സ്തുതികളും ഭൂമിയുടെ അതിർത്തിയോളം എത്തുന്നു. അവിടുത്തെ വലങ്കൈ വിജയം നിറഞ്ഞതാണ്.",
			"11": "<sup>11</sup> അവിടുത്തെ ന്യായവിധികൾ മൂലം സീയോനിലെ ജനം സന്തോഷിക്കട്ടെ. അങ്ങയുടെ വിധികൾ നിമിത്തം യെഹൂദാ നിവാസികൾ ആനന്ദിക്കട്ടെ.",
			"12": "<sup>12</sup> ദൈവജനമേ, സീയോനു ചുറ്റും നടന്ന് അതിന്‍റെ ഗോപുരങ്ങളെ എണ്ണുക.",
			"13": "<sup>13</sup> അതിന്‍റെ കോട്ടകളും കൊത്തളങ്ങളും പരിശോധിക്കുക. “ഈ ദൈവം എന്നേക്കും നമ്മുടെ ദൈവം, അവിടുന്നു നമ്മെ എന്നും വഴിനടത്തും” എന്നു വരുംതലമുറയോടു പറയാന്‍ വേണ്ടിയാണിത്."
		},
		"49": {
			"1": "<sup>1</sup> ജനതകളേ കേൾക്കുവിന്‍, ഭൂവാസികളേ ശ്രദ്ധിക്കുവിന്‍.",
			"2": "<sup>2</sup> താണവരും ഉയർന്നവരും ധനികരും ദരിദ്രരും ഒരുപോലെ ചെവികൊടുക്കുവിന്‍.",
			"3": "<sup>3</sup> ഞാന്‍ ജ്ഞാനം പ്രഘോഷിക്കും. എന്‍റെ ഹൃദയവിചാരങ്ങൾ വിവേകം നിറഞ്ഞതായിരിക്കും.",
			"4": "<sup>4</sup> സുഭാഷിതം ഞാന്‍ ശ്രദ്ധിക്കും; കിന്നരം മീട്ടിക്കൊണ്ട് എന്‍റെ കടങ്കഥയുടെ പൊരുൾ ഞാന്‍ വിവരിക്കും.",
			"5": "<sup>5</sup> വഞ്ചകരായ ശത്രുക്കൾ എന്നെ വലയം ചെയ്യുന്ന അനർഥകാലത്തു ഞാന്‍ ഭയപ്പെടുകയില്ല.",
			"6": "<sup>6</sup> അവർ തങ്ങളുടെ ധനത്തിൽ ആശ്രയിക്കുന്നു. ധനസമൃദ്ധിയിൽ അവർ അഹങ്കരിക്കുന്നു.",
			"7": "<sup>7</sup> തന്നെത്തന്നെ വീണ്ടെടുക്കാനോ, സ്വജീവന്‍റെ വില ദൈവത്തിനു കൊടുക്കാനോ, ആർക്കും കഴിയുകയില്ല.",
			"8": "<sup>8</sup> എന്നേക്കും ജീവിക്കാനോ, പാതാളം കാണാതിരിക്കാനോ ആർക്കും കഴിയുകയില്ല. മനുഷ്യന്‍റെ വീണ്ടെടുപ്പുവില അത്ര വലുതാണ്. എത്ര കൊടുത്താലും അതു മതിയാകയില്ല.",
			"10": "<sup>10</sup> മടയനും മൂഢനും മാത്രമല്ല ജ്ഞാനിയും മരിക്കുമെന്നും; തങ്ങളുടെ സമ്പത്ത് അവർ മറ്റുള്ളവർക്കായി ഉപേക്ഷിച്ചുപോകുന്നു എന്നും അവർ കാണും.",
			"11": "<sup>11</sup> ദേശങ്ങൾ സ്വന്തപേരിലാക്കിയാലും ശവക്കുഴിയാണ് അവരുടെ നിത്യവസതി. തലമുറകളോളം അവരുടെ വാസസ്ഥലം",
			"12": "<sup>12</sup> മനുഷ്യനു പ്രതാപൈശ്വര്യത്തിൽ നിലനില്‌ക്കാന്‍ കഴിയുകയില്ല. മൃഗങ്ങളെപ്പോലെ അവനും നശിച്ചുപോകും.",
			"13": "<sup>13</sup> വിവേകശൂന്യമായ ആത്മവിശ്വാസം പുലർത്തുന്നവരുടെ ഗതി ഇതാണ്; ധനത്തിലാശ്രയിക്കുന്നവരുടെ അവസാനം ഇതുതന്നെ.",
			"14": "<sup>14</sup> കൊല്ലാനുള്ള ആടുകളെപ്പോലെ അവർ മരണത്തിനു വിധിക്കപ്പെട്ടവരാണ്. മൃത്യുവാണ് അവരുടെ ഇടയന്‍. നീതിമാന്മാർ അവരുടെമേൽ വിജയം നേടും, അവരുടെ രൂപസൗന്ദര്യം ജീർണതയടയും. പാതാളമായിരിക്കും അവരുടെ പാർപ്പിടം.",
			"15": "<sup>15</sup> എന്നാൽ ദൈവം എന്നെ പാതാളത്തിൽ നിന്നു വീണ്ടെടുക്കും; അവിടുന്നെന്നെ സ്വീകരിക്കും.",
			"16": "<sup>16</sup> ഒരുവന്‍ സമ്പന്നനായാലും അവന്‍റെ ഭവനത്തിന്‍റെ മഹത്ത്വം വർധിച്ചാലും നീ അസ്വസ്ഥനാകരുത്.",
			"17": "<sup>17</sup> അവന്‍ മരിക്കുമ്പോൾ യാതൊന്നും കൊണ്ടുപോകയില്ല. അവന്‍റെ മഹത്ത്വം അവനെ പിന്തുടരുകയില്ല.",
			"18": "<sup>18</sup> ഐഹിക ജീവിതകാലത്തു താന്‍ ഭാഗ്യവാനാണെന്നു ഒരുവന്‍ കരുതിയാലും അവന്‍റെ ഐശ്വര്യത്തിൽ അന്യർ പ്രശംസിച്ചാലും;",
			"19": "<sup>19</sup> അവന്‍ മരിച്ചു തന്‍റെ പിതാക്കന്മാരോടു ചേരും. അവന്‍ എന്നും അന്ധകാരത്തിൽ വസിക്കും.",
			"20": "<sup>20</sup> മനുഷ്യനു തന്‍റെ പ്രതാപത്തിലും ധനത്തിലും നിലനില്‌ക്കാന്‍ കഴിയുകയില്ല. മൃഗങ്ങളെപ്പോലെ അവന്‍ നശിച്ചുപോകും."
		},
		"50": {
			"1": "<sup>1</sup> സർവശക്തന്‍, സർവേശ്വരനായ ദൈവം അരുളിച്ചെയ്യുന്നു, കിഴക്കുമുതൽ പടിഞ്ഞാറുവരെയുള്ള ഭൂമി മുഴുവനെയും അവിടുന്നു വിളിക്കുന്നു.",
			"2": "<sup>2</sup> സൗന്ദര്യത്തിന്‍റെ സമ്പൂർണതയായ സീയോനിൽനിന്നു ദൈവം പ്രകാശിക്കുന്നു.",
			"3": "<sup>3</sup> നമ്മുടെ ദൈവം വരുന്നു, അവിടുന്നു നിശ്ശബ്ദനായിട്ടല്ല വരുന്നത്. അവിടുത്തെ മുമ്പിൽ സംഹാരാഗ്നിയുണ്ട്. അവിടുത്തെ ചുറ്റും ശക്തമായ കൊടുങ്കാറ്റ് വീശുന്നു.",
			"4": "<sup>4</sup> സ്വജനത്തെ ന്യായം വിധിക്കുന്നതു കാണാന്‍, അവിടുന്ന് ആകാശത്തെയും ഭൂമിയെയും വിളിക്കുന്നു.",
			"5": "<sup>5</sup> “യാഗാർപ്പണത്തിലൂടെ എന്നോട് ഉടമ്പടി ചെയ്ത, എന്‍റെ ഭക്തന്മാരെ എന്‍റെ അടുക്കൽ വിളിച്ചു കൂട്ടുവിന്‍.”",
			"6": "<sup>6</sup> ആകാശം ദൈവത്തിന്‍റെ നീതി വിളംബരം ചെയ്യുന്നു, അവിടുന്നു തന്നെയാണ് ന്യായാധിപതി.",
			"7": "<sup>7</sup> എന്‍റെ ജനമേ, ശ്രദ്ധിക്കുക, ഞാന്‍ ഇതാ സംസാരിക്കുന്നു. ഇസ്രായേലേ, ഞാന്‍ നിനക്കെതിരെ സാക്ഷ്യം നല്‌കും. ഞാന്‍ ദൈവമാണ്; നിന്‍റെ ദൈവം.",
			"8": "<sup>8</sup> നിന്‍റെ യാഗങ്ങളെച്ചൊല്ലി ഞാന്‍ നിന്നെ ശകാരിച്ചില്ല. നിന്‍റെ ഹോമയാഗങ്ങൾ എപ്പോഴും എന്‍റെ മുമ്പിലുണ്ട്.",
			"9": "<sup>9</sup> നിന്‍റെ കാളയെയോ നിന്‍റെ ആട്ടിന്‍പറ്റത്തിൽ നിന്നു കോലാട്ടുകൊറ്റനെയോ എനിക്കാവശ്യമില്ല.",
			"10": "<sup>10</sup> കാട്ടിലെ സകല മൃഗങ്ങളും കുന്നുകളിൽ മേയുന്ന ആയിരമായിരം ആടുമാടുകളും എന്‍റേതാണ്.",
			"11": "<sup>11</sup> ആകാശത്തിലെ പക്ഷികൾ എനിക്കുള്ളവയാണ്; വയലിൽ സഞ്ചരിക്കുന്നവയെല്ലാം എന്‍റേതാണ്.",
			"12": "<sup>12</sup> എനിക്കു വിശന്നാൽ ഞാന്‍ നിന്നോടു പറയുകയില്ല. ലോകവും അതിലുള്ള സമസ്തവും എന്‍റേതാണല്ലോ.",
			"13": "<sup>13</sup> ഞാന്‍ കാളയുടെ മാംസം തിന്നുമോ? കോലാട്ടുകൊറ്റന്‍റെ രക്തം കുടിക്കുമോ?",
			"14": "<sup>14</sup> സ്തോത്രം ആയിരിക്കട്ടെ നീ ദൈവത്തിന് അർപ്പിക്കുന്ന യാഗം. അത്യുന്നതനു നിന്‍റെ നേർച്ചകൾ അർപ്പിക്കുക.",
			"15": "<sup>15</sup> കഷ്ടകാലത്ത് എന്നെ വിളിച്ചപേക്ഷിക്കുക; ഞാന്‍ നിന്നെ രക്ഷിക്കും, നീ എന്നെ പ്രകീർത്തിക്കുകയും ചെയ്യും.",
			"16": "<sup>16</sup> എന്നാൽ ദുഷ്ടനോടു ദൈവം പറയുന്നു: എന്‍റെ കല്പനകൾ ഉരുവിടുന്നതെന്ത്? എന്‍റെ ഉടമ്പടിയെക്കുറിച്ചു സംസാരിക്കുന്നതെന്ത്?",
			"17": "<sup>17</sup> നീ എന്‍റെ ശിക്ഷണം വെറുക്കുന്നു, എന്‍റെ വചനം നീ പരിത്യജിക്കുന്നു.",
			"18": "<sup>18</sup> കള്ളനെ കണ്ടാൽ നീ അവനോടു കൂട്ടുകൂടുന്നു. വ്യഭിചാരികളോടു നീ പങ്കുചേരുന്നു.",
			"19": "<sup>19</sup> നിന്‍റെ അധരത്തിൽ തിന്മ വിളയാടുന്നു, നിന്‍റെ നാവു വഞ്ചനയ്‍ക്കു രൂപം നല്‌കുന്നു.",
			"20": "<sup>20</sup> സഹോദരനെതിരെ നീ സംസാരിച്ചു കൊണ്ടിരിക്കുന്നു. സ്വന്തം സഹോദരനെതിരെ നീ അപവാദം പറയുന്നു.",
			"21": "<sup>21</sup> നീ ഇതെല്ലാം ചെയ്യുമ്പോൾ ഞാന്‍ മൗനമായിരിക്കണമോ? നിന്നെപ്പോലെയാണ് ഞാനും എന്നു നീ കരുതുന്നുവോ? ഇപ്പോൾ ഞാന്‍ നിന്നെ ശാസിക്കുന്നു, നിന്‍റെ കുറ്റങ്ങൾ നിന്‍റെ മുമ്പിൽ നിരത്തിവയ്‍ക്കുന്നു.",
			"22": "<sup>22</sup> ദൈവത്തെ മറക്കുന്നവരേ, ഇതു ശ്രദ്ധിക്കുക, അല്ലെങ്കിൽ ഞാന്‍ നിങ്ങളെ നശിപ്പിക്കും. രക്ഷിക്കാന്‍ ആരും ഉണ്ടായിരിക്കുകയില്ല.",
			"23": "<sup>23</sup> സ്തോത്രയാഗം അർപ്പിക്കുന്നവന്‍ എന്നെ ആദരിക്കുന്നു. നേരായ മാർഗത്തിൽ ചരിക്കുന്നവന് ഞാന്‍ എന്‍റെ രക്ഷ കാണിച്ചുകൊടുക്കും."
		},
		"51": {
			"1": "<sup>1</sup> ദൈവമേ, അവിടുത്തെ അചഞ്ചല സ്നേഹത്തിനൊത്തവിധം എന്നോടു കനിവുണ്ടാകണമേ. അവിടുത്തെ മഹാകരുണയ്‍ക്കൊത്തവിധം എന്‍റെ പാപങ്ങൾ മായിച്ചുകളയണമേ.",
			"2": "<sup>2</sup> എന്‍റെ അകൃത്യങ്ങൾ നിശ്ശേഷം കഴുകിക്കളയണമേ, എന്‍റെ പാപം നീക്കി എന്നെ ശുദ്ധീകരിക്കണമേ.",
			"3": "<sup>3</sup> എന്‍റെ അപരാധങ്ങൾ ഞാനറിയുന്നു, എന്‍റെ പാപങ്ങളെക്കുറിച്ച് ഞാന്‍ എപ്പോഴും ബോധവാനാണ്.",
			"4": "<sup>4</sup> അങ്ങേക്കെതിരെ, അതേ അങ്ങേക്ക് എതിരായി തന്നെ, ഞാന്‍ പാപം ചെയ്തു. അവിടുത്തെ മുമ്പിൽ തിന്മ പ്രവർത്തിച്ചു. നീതിയുക്തമായാണ് അവിടുന്ന് എന്നെ കുറ്റം വിധിച്ചത്. അവിടുത്തെ ന്യായവിധി കുറ്റമറ്റതുതന്നെ.",
			"5": "<sup>5</sup> ജനിച്ചനാൾ തൊട്ട് ഞാന്‍ പാപിയാണ്, അമ്മയുടെ ഉദരത്തിൽ ഉളവായപ്പോൾ മുതൽതന്നെ.",
			"6": "<sup>6</sup> ഹൃദയപരമാർഥതയാണല്ലോ അവിടുന്ന് ആഗ്രഹിക്കുന്നത്. എന്‍റെ അന്തരംഗത്തിൽ അവിടുന്ന് ജ്ഞാനം ഉപദേശിക്കണമേ.",
			"7": "<sup>7</sup> ഞാന്‍ നിർമ്മലനാകാന്‍, ഈസോപ്പുകൊണ്ട് എന്നെ ശുദ്ധീകരിക്കണമേ. ഞാന്‍ ഹിമത്തെക്കാൾ വെണ്മയുള്ളവനാകാന്‍ എന്നെ കഴുകണമേ.",
			"8": "<sup>8</sup> ആഹ്ലാദവും സന്തോഷവും എനിക്കുണ്ടാകട്ടെ. അവിടുന്നു തകർത്ത എന്‍റെ അസ്ഥികൾ ആനന്ദിക്കട്ടെ.",
			"9": "<sup>9</sup> എന്‍റെ സർവപാപങ്ങളും ക്ഷമിക്കണമേ. എന്‍റെ അകൃത്യങ്ങൾ മായിച്ചുകളയണമേ.",
			"10": "<sup>10</sup> ദൈവമേ, നിർമ്മലമായ ഹൃദയം എന്നിൽ സൃഷ്‍ടിക്കണമേ, അചഞ്ചലമായ ഒരു നവചൈതന്യം എന്നിൽ നിക്ഷേപിക്കണമേ.",
			"11": "<sup>11</sup> തിരുസന്നിധിയിൽനിന്ന് എന്നെ തള്ളിക്കളയരുതേ, അവിടുത്തെ പരിശുദ്ധാത്മാവിനെ എന്നിൽനിന്ന് എടുത്തുകളയരുതേ.",
			"12": "<sup>12</sup> അവിടുത്തെ രക്ഷയുടെ സന്തോഷം എനിക്കു വീണ്ടും നല്‌കണമേ. അങ്ങയെ അനുസരിക്കുന്ന ആത്മാവിനെ എനിക്കു നല്‌കണമേ.",
			"13": "<sup>13</sup> അവിടുത്തെ വഴികൾ ഞാന്‍ അധർമികളെ പഠിപ്പിക്കും, അവർ അങ്ങയിലേക്കു മടങ്ങിവരും.",
			"14": "<sup>14</sup> എന്‍റെ രക്ഷകനായ ദൈവമേ, രക്തപാതകത്തിൽനിന്ന് എന്‍റെ ജീവനെ രക്ഷിക്കണമേ. അവിടുത്തെ രക്ഷയെ ഞാന്‍ ഘോഷിക്കും.",
			"15": "<sup>15</sup> സർവേശ്വരാ, എന്‍റെ അധരങ്ങളെ തുറക്കണമേ. ഞാന്‍ അങ്ങയെ സ്തുതിക്കും.",
			"16": "<sup>16</sup> യാഗങ്ങളിൽ അങ്ങു സംപ്രീതനല്ല; അല്ലെങ്കിൽ അവ ഞാന്‍ അർപ്പിക്കുമായിരുന്നു. ഹോമയാഗത്തിലും അങ്ങു പ്രസാദിക്കുന്നില്ല.",
			"17": "<sup>17</sup> അനുതാപംകൊണ്ട് ഉരുകുന്ന ഹൃദയമാണ് ദൈവത്തിനു സ്വീകാര്യമായ യാഗം. ദൈവമേ, തകർന്നും നുറുങ്ങിയുമിരിക്കുന്ന ഹൃദയത്തെ അങ്ങു നിരസിക്കുകയില്ലല്ലോ.",
			"18": "<sup>18</sup> സീയോനോടു പ്രസാദം തോന്നി നന്മ ചെയ്യണമേ. യെരൂശലേമിന്‍റെ മതിലുകളെ വീണ്ടും പണിയണമേ.",
			"19": "<sup>19</sup> അപ്പോൾ അവിടുന്ന് ഉചിതമായ യാഗങ്ങളിലും ഹോമയാഗങ്ങളിലും സമ്പൂർണയാഗങ്ങളിലും പ്രസാദിക്കും. അവിടുത്തെ യാഗപീഠത്തിൽ കാളകൾ അർപ്പിക്കപ്പെടും."
		},
		"52": {
			"1": "<sup>1</sup> ബലവാനായ മനുഷ്യാ, ദൈവഭക്തർക്കെതിരെ ചെയ്ത ദുഷ്ടതയിൽ നീ അഭിമാനം കൊള്ളുന്നുവോ?",
			"2": "<sup>2</sup> നീ നിരന്തരം വിനാശം നിരൂപിക്കുന്നു, വഞ്ചകാ, നിന്‍റെ നാവ് മൂർച്ചയുള്ള ക്ഷൗരക്കത്തിയാണ്.",
			"3": "<sup>3</sup> നിനക്കു നന്മയെക്കാൾ തിന്മയും സത്യത്തെക്കാൾ വ്യാജവുമാണ് ഇഷ്ടം.",
			"4": "<sup>4</sup> വഞ്ചന നിറഞ്ഞ മനുഷ്യാ, വിനാശകരമായ വാക്കുകളാണ് നിനക്കു പ്രിയം.",
			"5": "<sup>5</sup> ദൈവം നിന്നെ എന്നേക്കുമായി നശിപ്പിക്കും, നിന്‍റെ കൂടാരത്തിൽനിന്ന് അവിടുന്നു നിന്നെ പറിച്ചെറിയും. ജീവിക്കുന്നവരുടെ ദേശത്തുനിന്നു നിന്നെ വേരോടെ പിഴുതുകളയും.",
			"6": "<sup>6</sup> നീതിമാന്മാർ അതു കണ്ടു ഭയപ്പെടും; അവർ അവനെ പരിഹസിച്ച് ഇങ്ങനെ പറയും:",
			"7": "<sup>7</sup> “ഇതാ, ദൈവത്തിൽ ശരണം വയ്‍ക്കാതെ ധനസമൃദ്ധിയിൽ മദിച്ച്, സമ്പത്തിൽ അഭയം തേടിയവന്‍.”",
			"8": "<sup>8</sup> ദൈവത്തിന്‍റെ മന്ദിരത്തിൽ തഴച്ചു വളരുന്ന ഒലിവുവൃക്ഷം പോലെയാണ് ഞാന്‍. അവിടുത്തെ അചഞ്ചലസ്നേഹത്തിൽ ഞാന്‍ എന്നും ആശ്രയിക്കുന്നു.",
			"9": "<sup>9</sup> അവിടുത്തെ പ്രവൃത്തികളെ ഓർത്ത് ഞാന്‍ എപ്പോഴും സ്തോത്രം അർപ്പിക്കും. അങ്ങയിൽ ഞാന്‍ പ്രത്യാശ വയ്‍ക്കും; അവിടുത്തെ ഭക്തന്മാരുടെ മുമ്പിൽ തിരുനാമം ഘോഷിക്കും; അത് ഉചിതമല്ലോ."
		},
		"53": {
			"1": "<sup>1</sup> ‘ദൈവം ഇല്ല’ എന്നു മൂഢന്‍ തന്‍റെ ഹൃദയത്തിൽ പറയുന്നു. മ്ലേച്ഛകൃത്യങ്ങൾ ചെയ്ത് അവർ വഷളന്മാരായിത്തീർന്നിരിക്കുന്നു. നന്മ ചെയ്യുന്നവന്‍ ആരുമില്ല.",
			"2": "<sup>2</sup> ദൈവത്തെ അന്വേഷിക്കുന്ന ബുദ്ധിമാനുണ്ടോയെന്ന് അറിയാന്‍, ദൈവം സ്വർഗത്തിൽനിന്നു മനുഷ്യരെ നോക്കുന്നു.",
			"3": "<sup>3</sup> എല്ലാവരും വഴിതെറ്റി, ഒരുപോലെ വഷളന്മാരായിരിക്കുന്നു; നന്മ ചെയ്യുന്നവന്‍ ഇല്ല, ഒരുവന്‍ പോലുമില്ല.",
			"4": "<sup>4</sup> എന്താണ് ചെയ്യുന്നതെന്ന് ഈ ദുർവൃത്തർക്ക് അറിഞ്ഞുകൂടേ? അപ്പം തിന്നുന്നതുപോലെ അവർ എന്‍റെ ജനത്തെ തിന്നൊടുക്കുന്നു. അവർ ദൈവത്തെ വിളിച്ചപേക്ഷിക്കുന്നില്ല.",
			"5": "<sup>5</sup> എന്നാൽ അവർ ഭയന്നു വിറകൊള്ളും. ഇന്നോളം അറിഞ്ഞിട്ടില്ലാത്ത സംഭ്രാന്തി അവർക്കുണ്ടാകും. ദൈവം, നിങ്ങൾക്കെതിരെ പാളയമടിച്ചവരുടെ അസ്ഥികൾ ചിതറിക്കും. അവർ ലജ്ജിതരാകും, ദൈവം അവരെ തള്ളിക്കളഞ്ഞിരിക്കുന്നു.",
			"6": "<sup>6</sup> ഇസ്രായേലിന്‍റെ മോചനം സീയോനിൽനിന്നു വന്നെങ്കിൽ! ദൈവം തന്‍റെ ജനത്തിന്‍റെ ഐശ്വര്യം പുനഃസ്ഥാപിക്കുമ്പോൾ, യാക്കോബിന്‍റെ സന്തതികൾ സന്തോഷിക്കും. ഇസ്രായേൽജനം ആനന്ദിക്കും."
		},
		"54": {
			"1": "<sup>1</sup> ദൈവമേ, തിരുനാമത്താൽ എന്നെ രക്ഷിക്കണമേ; അവിടുത്തെ ശക്തിയാൽ എനിക്കു നീതി നടത്തിത്തരണമേ.",
			"2": "<sup>2</sup> ദൈവമേ, എന്‍റെ പ്രാർഥന കേൾക്കണമേ, എന്‍റെ യാചന ശ്രദ്ധിക്കണമേ.",
			"3": "<sup>3</sup> അഹങ്കാരികൾ എനിക്കെതിരെ വരുന്നു, നിഷ്ഠുരന്മാർ എന്നെ അപായപ്പെടുത്താന്‍ നോക്കുന്നു. അവർക്കു ദൈവബോധമില്ല.",
			"4": "<sup>4</sup> എന്നാൽ, ദൈവമാണെന്‍റെ സഹായകന്‍. സർവേശ്വരന്‍ എന്‍റെ ജീവന്‍ സംരക്ഷിക്കുന്നു.",
			"5": "<sup>5</sup> അവിടുന്ന് എന്‍റെ ശത്രുക്കളെ, അവരുടെ തിന്മകൊണ്ടുതന്നെ ശിക്ഷിക്കും. അവിടുന്ന് അവരെ നശിപ്പിക്കും, അവിടുന്നു വിശ്വസ്തനാണല്ലോ.",
			"6": "<sup>6</sup> സന്തോഷത്തോടെ ഞാന്‍ അങ്ങേക്കു യാഗമർപ്പിക്കും, സർവേശ്വരാ, ഞാന്‍ അങ്ങേക്കു സ്തോത്രം അർപ്പിക്കും. അവിടുന്നു നല്ലവനാണല്ലോ.",
			"7": "<sup>7</sup> അവിടുന്ന് എന്നെ എല്ലാ കഷ്ടതകളിൽനിന്നും വിടുവിച്ചു. എന്‍റെ ശത്രുക്കളുടെ പരാജയം ഞാന്‍ നേരിൽ കണ്ടുവല്ലോ."
		},
		"55": {
			"1": "<sup>1</sup> ദൈവമേ, എന്‍റെ പ്രാർഥന കേൾക്കണമേ; ഞാന്‍ അപേക്ഷിക്കുമ്പോൾ മുഖം മറയ്‍ക്കരുതേ.",
			"2": "<sup>2</sup> എന്‍റെ പ്രാർഥന കേട്ട് ഉത്തരമരുളിയാലും, കഷ്ടതകൾ മൂലം ഞാന്‍ അസ്വസ്ഥനായിരിക്കുന്നു.",
			"3": "<sup>3</sup> ശത്രുവിന്‍റെ അട്ടഹാസവും ദുഷ്ടരുടെ പീഡനവും എന്നെ പരിഭ്രാന്തനാക്കുന്നു. അവർ എന്നെ ദ്രോഹിക്കുന്നു, കോപത്തോടെ എന്നെ ആക്രമിക്കുന്നു.",
			"4": "<sup>4</sup> എന്‍റെ ഹൃദയം വേദനകൊണ്ടു പിടയുന്നു; മരണഭീതി എന്നെ പിടികൂടിയിരിക്കുന്നു.",
			"5": "<sup>5</sup> ഭീതിയും വിറയലും എന്നെ പിടിച്ചിരിക്കുന്നു പരിഭ്രാന്തി എന്നെ മൂടുന്നു.",
			"6": "<sup>6</sup> പ്രാവിനെപ്പോലെ ചിറകുകൾ ഉണ്ടായിരുന്നെങ്കിൽ, എന്നു ഞാനാശിച്ചു. എങ്കിൽ ഞാന്‍ പറന്നുപോയി വിശ്രമിക്കുമായിരുന്നു.",
			"7": "<sup>7</sup> ഞാന്‍ വിദൂരത്തേക്കു പറന്നുപോയി മരുഭൂമിയിൽ പാർക്കുമായിരുന്നു.",
			"8": "<sup>8</sup> കൊടുങ്കാറ്റിൽനിന്നും ചുഴലിക്കാറ്റിൽനിന്നും അകന്ന്; ഒരു അഭയസ്ഥാനം കണ്ടെത്തുമായിരുന്നു.",
			"9": "<sup>9</sup> സർവേശ്വരാ, അവരുടെ ആലോചനകളെ വ്യർഥമാക്കണമേ. അവരുടെ ഭാഷകളെ ഭിന്നിപ്പിക്കണമേ; നഗരത്തിൽ ഞാന്‍ അക്രമവും കലാപവും കാണുന്നു.",
			"10": "<sup>10</sup> രാവും പകലും അവർ അതിന്‍റെ മതിലുകളുടെ മുകളിൽ ചുറ്റിനടക്കുന്നു. അതിനുള്ളിൽ ദുഷ്കൃത്യങ്ങളും കുഴപ്പങ്ങളുമാണ്.",
			"11": "<sup>11</sup> അതിനുള്ളിൽ വിനാശം വിതയ്‍ക്കുന്ന അക്രമികളുമുണ്ട്. പീഡനവും വഞ്ചനയും അതിന്‍റെ വീഥികളിൽ നിറഞ്ഞിരിക്കുന്നു.",
			"12": "<sup>12</sup> ശത്രുവാണ് എന്നെ നിന്ദിച്ചതെങ്കിൽ ഞാന്‍ സഹിക്കുമായിരുന്നു. എതിരാളിയാണ് എന്നോടു ധിക്കാരം കാണിച്ചതെങ്കിൽ, ഞാന്‍ അവരിൽനിന്നു മാറി നില്‌ക്കുമായിരുന്നു.",
			"13": "<sup>13</sup> എന്നാൽ നീയാണ്, എനിക്കു സമനും എന്‍റെ ഉറ്റസ്നേഹിതനുമായിരുന്ന നീയാണ്, എന്നോട് അങ്ങനെ പ്രവർത്തിച്ചത്.",
			"14": "<sup>14</sup> നമ്മൾ സ്വൈരഭാഷണത്തിൽ മുഴുകിയിട്ടില്ലേ? നമ്മൾ ഒരുമിച്ചല്ലേ ദേവാലയത്തിലേക്കു പോയിരുന്നത്?",
			"15": "<sup>15</sup> മരണം അവരെ പിടികൂടട്ടെ; അവർ ജീവനോടെ പാതാളത്തിൽ പതിക്കട്ടെ. അവരുടെ ഹൃദയങ്ങളിലും ഭവനങ്ങളിലും ദുഷ്ടത കുടികൊള്ളുന്നു.",
			"16": "<sup>16</sup> ഞാന്‍ സർവേശ്വരനായ ദൈവത്തെ വിളിച്ചപേക്ഷിക്കും. അവിടുന്ന് എന്നെ വിടുവിക്കും.",
			"17": "<sup>17</sup> ഞാന്‍ രാവിലെയും ഉച്ചയ്‍ക്കും വൈകുന്നേരവും എന്‍റെ സങ്കടം ബോധിപ്പിച്ചുകരയും. അവിടുന്ന് എന്‍റെ സ്വരം കേൾക്കും.",
			"18": "<sup>18</sup> അനേകർ എനിക്കെതിരെ അണിനിരന്നിരിക്കുന്നു; ഈ യുദ്ധത്തിൽ അവിടുന്നെന്നെ കാത്തുകൊള്ളും.",
			"19": "<sup>19</sup> ആദിമുതലേ സിംഹാസനസ്ഥനായ ദൈവം എന്‍റെ പ്രാർഥന കേട്ട്, അവരെ പരാജയപ്പെടുത്തും. അവർ ദുഷ്ടതയെ കൈവിടുന്നില്ലല്ലോ, അവർക്കു ദൈവഭയവുമില്ല.",
			"20": "<sup>20</sup> എന്‍റെ സ്നേഹിതന്‍ തന്‍റെ സുഹൃത്തുക്കളുടെ നേരേ കൈ ഉയർത്തി. അവന്‍ ഉടമ്പടി ലംഘിച്ചു.",
			"21": "<sup>21</sup> അവന്‍റെ സംസാരം വെണ്ണയെക്കാൾ മൃദുവായിരുന്നു. എന്നാൽ അവന്‍റെ ഹൃദയത്തിൽ വിദ്വേഷം നിറഞ്ഞു നിന്നിരുന്നു. അവന്‍റെ വാക്കുകൾ എണ്ണയെക്കാൾ മയമുള്ളതായിരുന്നു. എന്നാൽ അത് ഊരിയ വാളായിരുന്നു.",
			"22": "<sup>22</sup> നിന്‍റെ ഭാരം സർവേശ്വരനെ ഏല്പിക്കുക, അവിടുന്നു നിന്നെ പോറ്റിപ്പുലർത്തും. നീതിമാന്‍ കുലുങ്ങാന്‍ അവിടുന്ന് ഒരിക്കലും അനുവദിക്കുകയില്ല.",
			"23": "<sup>23</sup> ദൈവമേ, അവിടുന്നു കൊലപാതകികളെയും വഞ്ചകരെയും പാതാളത്തിലേക്കു തള്ളിയിട്ടു. അവർ ആയുസ്സിന്‍റെ പകുതിപോലും തികയ്‍ക്കുകയില്ല. എന്നാൽ ഞാന്‍ അങ്ങയിൽ ആശ്രയിക്കും."
		},
		"56": {
			"1": "<sup>1</sup> ദൈവമേ, എന്നോടു കരുണയുണ്ടാകണമേ; മനുഷ്യർ എന്നെ ചവിട്ടിമെതിക്കുന്നു. എന്‍റെ ശത്രുക്കൾ എന്നെ നിരന്തരം പീഡിപ്പിക്കുന്നു.",
			"2": "<sup>2</sup> ശത്രുക്കൾ എപ്പോഴും എന്നെ ചവിട്ടി മെതിക്കുന്നു. എന്നോടു ഗർവോടെ പോരാടുന്നവർ അസംഖ്യമാണല്ലോ.",
			"3": "<sup>3</sup> ഭയം ബാധിക്കുമ്പോൾ ഞാന്‍ അങ്ങയിൽ ആശ്രയിക്കുന്നു.",
			"4": "<sup>4</sup> ഞാന്‍ ദൈവത്തിൽ ആശ്രയിക്കുന്നു; ഞാന്‍ ഭയപ്പെടുകയില്ല. ഞാന്‍ അവിടുത്തെ വചനത്തെ പ്രകീർത്തിക്കും. മർത്യന് എന്നോട് എന്തു ചെയ്യാന്‍ കഴിയും?",
			"5": "<sup>5</sup> ശത്രുക്കൾ എപ്പോഴും എന്നെ ദ്രോഹിക്കുന്നു. എന്നെ എങ്ങനെ ഉപദ്രവിക്കാമെന്നാണ് എപ്പോഴും അവരുടെ ചിന്ത.",
			"6": "<sup>6</sup> അവർ കൂട്ടം കൂടി പതിയിരിക്കുന്നു. എന്‍റെ എല്ലാ നീക്കങ്ങളും അവർ നിരീക്ഷിക്കുന്നു. എന്നെ അപായപ്പെടുത്താന്‍ അവർ തക്കംനോക്കുന്നു.",
			"7": "<sup>7</sup> ഇത്ര വളരെ അനീതി ചെയ്തിട്ടും അവർ രക്ഷപെടുമോ? ദൈവമേ, രോഷത്തോടെ അവരെ തകർക്കണമേ.",
			"8": "<sup>8</sup> എന്‍റെ ദുരിതങ്ങൾ അവിടുന്ന് എണ്ണിയിട്ടുണ്ട്. എന്‍റെ കണ്ണുനീർ അവിടുത്തെ തുരുത്തിയിൽ സംഭരിച്ചിട്ടുണ്ട്. അവയുടെ കണക്ക് അങ്ങയുടെ പുസ്തകത്തിൽ ഉണ്ടല്ലോ?",
			"9": "<sup>9</sup> ഞാന്‍ അങ്ങയെ വിളിച്ചപേക്ഷിക്കുമ്പോൾ, എന്‍റെ ശത്രുക്കൾ പിന്തിരിയും, ദൈവം എന്‍റെ പക്ഷത്താണെന്ന് എനിക്കറിയാം.",
			"10": "<sup>10</sup> ഞാന്‍ ദൈവത്തിന്‍റെ വചനം പ്രകീർത്തിക്കുന്നു, അതേ, ഞാന്‍ സർവേശ്വരന്‍റെ വചസ്സുകളെ പ്രകീർത്തിക്കുന്നു.",
			"11": "<sup>11</sup> ഞാന്‍ ദൈവത്തിൽ ആശ്രയിക്കുന്നു; ഞാന്‍ ഭയപ്പെടുകയില്ല. മർത്യന് എന്നോട് എന്തു ചെയ്യാന്‍ കഴിയും?",
			"12": "<sup>12</sup> ദൈവമേ, ഞാന്‍ അങ്ങേക്കുള്ള നേർച്ചകൾ നിറവേറ്റും, ഞാന്‍ അവിടുത്തേക്കു സ്തോത്രയാഗം അർപ്പിക്കും.",
			"13": "<sup>13</sup> അവിടുന്ന് എന്‍റെ ജീവനെ മരണത്തിൽനിന്നും എന്‍റെ കാലുകളെ വീഴ്ചയിൽനിന്നും രക്ഷിച്ചല്ലോ. അതുകൊണ്ടു ഞാന്‍ തിരുസന്നിധിയിൽ ജീവന്‍റെ പ്രകാശത്തിൽതന്നെ നടക്കും."
		},
		"57": {
			"1": "<sup>1</sup> എന്നോടു കരുണയുണ്ടാകണമേ, ദൈവമേ, എന്നോടു കരുണയുണ്ടാകണമേ. അങ്ങയിൽ ഞാന്‍ അഭയംതേടുന്നു. വിനാശത്തിന്‍റെ കൊടുങ്കാറ്റു ശമിക്കുവോളം ഞാന്‍ അവിടുത്തെ ചിറകിന്‍കീഴിൽ അഭയം പ്രാപിക്കുന്നു.",
			"2": "<sup>2</sup> അത്യുന്നതനായ ദൈവത്തെ ഞാന്‍ വിളിച്ചപേക്ഷിക്കുന്നു. എന്‍റെ എല്ലാ ആവശ്യങ്ങളും നിറവേറ്റുന്ന ദൈവത്തെതന്നെ;",
			"3": "<sup>3</sup> അവിടുന്ന് സ്വർഗത്തിൽനിന്ന് ഉത്തരമരുളി എന്നെ രക്ഷിക്കും. എന്നെ ചവിട്ടി മെതിക്കുന്നവരെ അവിടുന്നു ലജ്ജിപ്പിക്കും. ദൈവം അവിടുത്തെ സുസ്ഥിരസ്നേഹവും വിശ്വസ്തതയും എന്നോടു കാട്ടും.",
			"4": "<sup>4</sup> മനുഷ്യരെ ആർത്തിയോടെ വിഴുങ്ങുന്ന സിംഹങ്ങളുടെ നടുവിലാണു ഞാന്‍. അവരുടെ പല്ലുകൾ കുന്തങ്ങളും അസ്ത്രങ്ങളുമാണ്. അവരുടെ നാവുകൾ മൂർച്ചയുള്ള വാളുകളാണ്.",
			"5": "<sup>5</sup> ദൈവമേ, അവിടുത്തെ മഹത്ത്വം ആകാശത്തിലെങ്ങും വെളിപ്പെടുത്തണമേ. അവിടുത്തെ തേജസ്സ് ഭൂമിയിലെങ്ങും വ്യാപിക്കട്ടെ.",
			"6": "<sup>6</sup> എന്‍റെ ശത്രുക്കൾ എന്നെ പിടിക്കാന്‍ വലവിരിച്ചു. എന്‍റെ മനസ്സ് ഇടിഞ്ഞിരിക്കുന്നു. അവർ എന്‍റെ വഴിയിൽ കുഴി കുഴിച്ചു. എന്നാൽ അവർതന്നെ അതിൽ വീണു.",
			"7": "<sup>7</sup> എന്‍റെ മനസ്സ് ഉറച്ചിരിക്കുന്നു. ദൈവമേ, എന്‍റെ മനസ്സ് ഉറച്ചിരിക്കുന്നു. ഞാന്‍ അങ്ങയെ പാടി സ്തുതിക്കും.",
			"8": "<sup>8</sup> എന്‍റെ ആത്മാവേ, ഉണരുക. വീണാനാദവും കിന്നരധ്വനിയും ഉയരട്ടെ. ഞാന്‍ അതിരാവിലെ ഉണരും.",
			"9": "<sup>9</sup> സർവേശ്വരാ, ജനതകളുടെ മധ്യേ ഞാന്‍ അങ്ങയെ വാഴ്ത്തും. ജാതികളുടെ മധ്യേ ഞാന്‍ അങ്ങയെ പ്രകീർത്തിക്കും.",
			"10": "<sup>10</sup> അവിടുത്തെ അചഞ്ചലസ്നേഹം ആകാശത്തോളവും അവിടുത്തെ വിശ്വസ്തത മേഘങ്ങളോളവും ഉന്നതമാണ്.",
			"11": "<sup>11</sup> ദൈവമേ, അവിടുത്തെ മഹത്ത്വം ആകാശത്തിലെങ്ങും വെളിപ്പെടുത്തണമേ. അവിടുത്തെ തേജസ്സ് ഭൂമിയിലെങ്ങും വ്യാപിക്കട്ടെ."
		},
		"58": {
			"1": "<sup>1</sup> ശക്തരായ പ്രഭുക്കന്മാരേ, നിങ്ങളുടെ വിധി നീതിനിഷ്ഠമോ? നിങ്ങൾ നീതിപൂർവമാണോ മനുഷ്യരെ വിധിക്കുന്നത്?",
			"2": "<sup>2</sup> നിങ്ങൾ ഹൃദയത്തിൽ ദുഷ്ടത നിരൂപിക്കുന്നു, നിങ്ങൾ ദേശത്ത് അക്രമങ്ങൾ അഴിച്ചുവിടുന്നു.",
			"3": "<sup>3</sup> ദുഷ്ടർ ജനനം മുതലേ വ്യാജം പറയുന്നു. ഉരുവാകുമ്പോൾ മുതൽ അവർ വഴിപിഴയ്‍ക്കുന്നു.",
			"4": "<sup>4</sup> അവർക്ക് സർപ്പത്തിന്‍റേതുപോലെ വിഷമുണ്ട്. അണലിയെപ്പോലെ ബധിരരാണവർ.",
			"5": "<sup>5</sup> പാമ്പാട്ടിയുടെ സ്വരമോ മന്ത്രവാദിയുടെ മന്ത്രമോ അതു കേൾക്കുന്നില്ല.",
			"6": "<sup>6</sup> ദൈവമേ, അവരുടെ പല്ലു പിഴുതു കളയണമേ, സർവേശ്വരാ, ഈ ക്രൂരസിംഹങ്ങളുടെ പല്ലു തകർത്തുകളയണമേ.",
			"7": "<sup>7</sup> ഒഴുകിപ്പോകുന്ന വെള്ളംപോലെ അവർ അപ്രത്യക്ഷരാകട്ടെ. ചവിട്ടിമെതിക്കപ്പെട്ട പുല്ലുപോലെ അവർ വാടിപ്പോകട്ടെ.",
			"8": "<sup>8</sup> അലിഞ്ഞില്ലാതാകുന്ന ഒച്ചുപോലെയാകട്ടെ അവർ. അവർ സൂര്യപ്രകാശം കാണാന്‍ ഇടവരാത്ത, ചാപിള്ളപോലെ ആയിത്തീരട്ടെ.",
			"9": "<sup>9</sup> നിങ്ങളുടെ കലം ചൂടാകുന്നതിനു മുമ്പേ ചുള്ളിവിറകുകൾ, പച്ചയും എരിയുന്നതും ഒരുപോലെ അവിടുന്നു വാരിക്കളയും.",
			"10": "<sup>10</sup> ദുഷ്ടനു ലഭിക്കുന്ന ശിക്ഷ കണ്ട് നീതിമാന്‍ സന്തോഷിക്കും. അവന്‍ ദുഷ്ടന്മാരുടെ രക്തത്തിൽ കാൽ മുക്കും.",
			"11": "<sup>11</sup> “നീതിമാനു പ്രതിഫലം ലഭിക്കും നിശ്ചയം. ഭൂമിയിൽ ന്യായം വിധിക്കുന്ന ഒരു ദൈവം ഉണ്ട് സംശയമില്ല” എന്ന് എല്ലാവരും പറയും."
		},
		"59": {
			"1": "<sup>1</sup> എന്‍റെ ദൈവമേ, ശത്രുക്കളിൽനിന്ന് എന്നെ രക്ഷിക്കണമേ, എന്നെ ആക്രമിക്കുന്നവരിൽനിന്ന് എന്നെ സംരക്ഷിക്കണമേ.",
			"2": "<sup>2</sup> ദുഷ്കർമികളിൽനിന്ന് എന്നെ വിടുവിക്കണമേ. കൊലപാതകികളിൽനിന്ന് എന്നെ കാത്തുകൊള്ളണമേ.",
			"3": "<sup>3</sup> ഇതാ, എന്നെ കൊല്ലുവാനായി അവർ പതിയിരിക്കുന്നു, കരുത്തരായ ശത്രുക്കൾ എനിക്കെതിരെ ഒരുമിച്ചു കൂടിയിരിക്കുന്നു, സർവേശ്വരാ, എന്‍റെ അകൃത്യമോ പാപമോ കൊണ്ടല്ല, എന്‍റെ തെറ്റുകൾ കൊണ്ടുമല്ല,",
			"4": "<sup>4</sup> അവർ പാഞ്ഞുവന്ന് എനിക്കെതിരെ നിലയുറപ്പിക്കുന്നത്, ദൈവമേ, എഴുന്നേല്‌ക്കണമേ, എന്നെ സഹായിക്കാന്‍ വരണമേ, എന്നെ തൃക്കൺപാർക്കണമേ.",
			"5": "<sup>5</sup> സൈന്യങ്ങളുടെ ദൈവമായ സർവേശ്വരാ, അവിടുന്ന് ഇസ്രായേലിന്‍റെ ദൈവം അല്ലേ? അന്യജനതകളെ ശിക്ഷിക്കാന്‍ എഴുന്നേല്‌ക്കണമേ. ദുഷ്ടരായ ആ വഞ്ചകരോട് ഒട്ടും ദയ കാട്ടരുതേ.",
			"6": "<sup>6</sup> സന്ധ്യാസമയത്ത് അവർ മടങ്ങിവരുന്നു; നായെപ്പോലെ കുരച്ചുകൊണ്ട് അവർ നഗരത്തിൽ ചുറ്റിനടക്കുന്നു.",
			"7": "<sup>7</sup> അവർ അസഭ്യം ചൊരിയുന്നു; വാളുകൾ പോലെയാണ് അവരുടെ വാക്കുകൾ. തങ്ങൾ ചെയ്യുന്നത് ആരും അറിയുകയില്ലെന്ന് അവർ കരുതുന്നു.",
			"8": "<sup>8</sup> സർവേശ്വരാ, അവിടുന്ന് അവരെ നോക്കി ചിരിക്കുന്നു. അവിടുന്ന് അന്യജനതകളെയെല്ലാം പരിഹസിക്കുന്നു.",
			"9": "<sup>9</sup> എന്‍റെ ബലമായ ദൈവമേ, ഞാന്‍ അങ്ങയിൽ ശരണപ്പെടുന്നു. അവിടുന്നാണെന്‍റെ അഭയസങ്കേതം.",
			"10": "<sup>10</sup> എന്‍റെ ദൈവം സ്നേഹത്തോടെ എന്നെ സന്ദർശിക്കും, എന്‍റെ ശത്രുക്കളുടെ പരാജയം കാണാന്‍ അവിടുന്ന് എനിക്ക് ഇടയാക്കും.",
			"11": "<sup>11</sup> അവരെ കൊന്നുകളയരുതേ, അല്ലെങ്കിൽ എന്‍റെ ജനം അങ്ങയെ മറന്നുകളയും. ഞങ്ങളുടെ പരിചയായ സർവേശ്വരാ, അവിടുത്തെ ശക്തിയാൽ അവരെ ചിതറിച്ചു തോല്പിക്കണമേ.",
			"12": "<sup>12</sup> അഹങ്കാരികളായ അവർ തങ്ങളുടെ അധരങ്ങളിലെ പാപം നിമിത്തം, വായിലെ വാക്കുകൾ നിമിത്തം കെണിയിൽ കുടുങ്ങട്ടെ. അവർ ചൊരിയുന്ന ശാപവും ഭോഷ്ക്കും മൂലം,",
			"13": "<sup>13</sup> ഉഗ്രരോഷത്തോടെ അവരെ സംഹരിക്കണമേ. അവിടുന്ന് അവരെ ഉന്മൂലനം ചെയ്യണമേ. അങ്ങനെ ദൈവം ഇസ്രായേലിനെ ഭരിക്കുന്നു എന്ന്; ഭൂമിയുടെ അതിരുകളോളം എല്ലാവരും അറിയട്ടെ.",
			"14": "<sup>14</sup> സന്ധ്യാസമയത്ത് അവർ മടങ്ങിവരുന്നു, നായെപ്പോലെ കുരച്ചുകൊണ്ട് അവർ നഗരത്തിൽ ചുറ്റി നടക്കുന്നു.",
			"15": "<sup>15</sup> അവർ ആഹാരത്തിനുവേണ്ടി ചുറ്റിത്തിരിയുന്നു. വയറു നിറയാതെ വരുമ്പോൾ അവർ മുറുമുറുക്കുന്നു.",
			"16": "<sup>16</sup> എന്നാൽ ഞാന്‍ അങ്ങയുടെ ബലത്തെ പ്രകീർത്തിക്കും, പുലർകാലത്ത് അവിടുത്തെ അചഞ്ചല സ്നേഹത്തെ ഞാന്‍ പ്രഘോഷിക്കും. എന്‍റെ കഷ്ടകാലത്ത് അവിടുന്ന് എന്‍റെ കോട്ടയും അഭയസങ്കേതവും ആയിരുന്നു.",
			"17": "<sup>17</sup> എന്‍റെ ബലമായ ദൈവമേ, ഞാന്‍ അങ്ങേക്കു സ്തുതി പാടും, അവിടുന്ന് എന്നോട് അചഞ്ചലസ്നേഹം കാട്ടുന്നു. ദൈവമേ, അവിടുന്നാണ് എന്‍റെ അഭയസങ്കേതം."
		},
		"60": {
			"1": "<sup>1</sup> ദൈവമേ, അവിടുന്നു ഞങ്ങളെ പരിത്യജിച്ചിരിക്കുന്നു. ഞങ്ങളുടെ പ്രതിരോധനിര തകർത്തിരിക്കുന്നു. അവിടുന്ന് ഞങ്ങളോടു കോപിച്ചിരിക്കുന്നു. നാഥാ, ഞങ്ങളെ പുനഃസ്ഥാപിക്കണമേ.",
			"2": "<sup>2</sup> അവിടുന്നു ദേശത്തെ വിറപ്പിച്ചു; അവിടുന്ന് അതിനെ പിളർന്നിരിക്കുന്നു. അതു തകർന്നുവീഴാറായിരിക്കുന്നു. അതിന്‍റെ വിള്ളലുകൾ അടയ്‍ക്കണമേ.",
			"3": "<sup>3</sup> അവിടുന്നു സ്വജനത്തെ കഠിനദുരിതത്തിന് ഇരയാക്കി, അവിടുന്നു ഞങ്ങൾക്കു പരിഭ്രാന്തിയുടെ വീഞ്ഞു പകർന്നുതന്നു.",
			"4": "<sup>4</sup> ശത്രുവിന്‍റെ വില്ലിൽനിന്നു രക്ഷപെടാന്‍ തന്‍റെ ഭക്തർക്ക് അടയാളമായി, അവിടുന്ന് ഒരു കൊടി ഉയർത്തിയിരിക്കുന്നു.",
			"5": "<sup>5</sup> അവിടുത്തെ വലങ്കൈയാൽ ഞങ്ങളെ രക്ഷിക്കണമേ; ഞങ്ങളുടെ പ്രാർഥനയ്‍ക്ക് ഉത്തരം അരുളിയാലും; അങ്ങനെ അവിടുന്നു സ്നേഹിക്കുന്ന ജനം വിടുവിക്കപ്പെടട്ടെ.",
			"6": "<sup>6</sup> ദൈവം അവിടുത്തെ വിശുദ്ധമന്ദിരത്തിൽനിന്ന് അരുളിച്ചെയ്തിരിക്കുന്നു. വിജയാഹ്ലാദത്തോടെ ഞാന്‍ ശെഖേം പട്ടണം വിഭജിക്കും. സുക്കോത്ത് താഴ്‌വര എന്‍റെ ജനത്തിനു ഞാന്‍ അളന്നുകൊടുക്കും.",
			"7": "<sup>7</sup> ഗിലെയാദുദേശം എന്‍റേതാണ്. മനശ്ശെയും എനിക്കുള്ളത്. എഫ്രയീം എന്‍റെ പടത്തൊപ്പിയും യെഹൂദാ എന്‍റെ ചെങ്കോലുമാണ്.",
			"8": "<sup>8</sup> മോവാബ് എന്‍റെ ക്ഷാളനപാത്രം, എദോമിന്മേൽ ഞാന്‍ എന്‍റെ ചെരുപ്പെറിയും. ഫെലിസ്ത്യദേശത്തിന്‍റെമേൽ ഞാന്‍ ജയഘോഷംകൊള്ളും.",
			"9": "<sup>9</sup> ദൈവമേ, കോട്ട കെട്ടി ഉറപ്പിച്ച നഗരത്തിലേക്ക് എന്നെ ആർ കൊണ്ടുപോകും? എദോമിലേക്ക് ആരെന്നെ നയിക്കും?",
			"10": "<sup>10</sup> ദൈവമേ, അവിടുന്നു ഞങ്ങളെ കൈവെടിഞ്ഞിരിക്കുന്നുവോ? അവിടുന്നു ഞങ്ങളുടെ സൈന്യങ്ങളോടുകൂടി വരുന്നില്ലല്ലോ.",
			"11": "<sup>11</sup> ശത്രുവിനെ നേരിടുന്നതിനു ഞങ്ങളെ സഹായിക്കണമേ, മനുഷ്യന്‍റെ സഹായം വ്യർഥമാണല്ലോ.",
			"12": "<sup>12</sup> ദൈവത്തോടൊത്തു ഞങ്ങൾ സുധീരം പോരാടും, അവിടുന്നു ഞങ്ങളുടെ വൈരികളെ ചവിട്ടിമെതിക്കും."
		},
		"61": {
			"1": "<sup>1</sup> ദൈവമേ, എന്‍റെ നിലവിളി കേൾക്കണമേ; എന്‍റെ പ്രാർഥന ശ്രദ്ധിക്കണമേ,",
			"2": "<sup>2</sup> ആശയറ്റ ഞാന്‍ ഭൂമിയുടെ അറ്റത്തുനിന്ന്, അങ്ങയെ വിളിച്ചപേക്ഷിക്കുന്നു; സുരക്ഷിതമായ പാറയിൽ എന്നെ നിർത്തണമേ.",
			"3": "<sup>3</sup> അവിടുന്നാണ് എന്‍റെ അഭയം, ശത്രുക്കൾക്കെതിരെയുള്ള സുശക്ത ഗോപുരവും അവിടുന്നുതന്നെ.",
			"4": "<sup>4</sup> അങ്ങയുടെ കൂടാരത്തിൽ ഞാന്‍ എന്നും വസിക്കട്ടെ. അങ്ങയുടെ ചിറകിന്‍കീഴിൽ ഞാന്‍ സുരക്ഷിതനായിരിക്കട്ടെ.",
			"5": "<sup>5</sup> ദൈവമേ, അവിടുന്ന് എന്‍റെ നേർച്ചകൾ കൈക്കൊണ്ട്, അവിടുത്തെ ഭയഭക്തിയോടെ ആരാധിക്കുന്നവർക്കുള്ള അവകാശം എനിക്കു നല്‌കിയിരിക്കുന്നു.",
			"6": "<sup>6</sup> രാജാവിനു ദീർഘായുസ്സ് നല്‌കണമേ, അദ്ദേഹത്തിന്‍റെ ഭരണം തലമുറകളോളം നിലനില്‌ക്കട്ടെ.",
			"7": "<sup>7</sup> അവിടുത്തെ സന്നിധിയിൽ അദ്ദേഹം എന്നും ഭരണം നടത്തട്ടെ. അവിടുത്തെ സുസ്ഥിരസ്നേഹവും വിശ്വസ്തതയും അദ്ദേഹത്തെ സംരക്ഷിക്കട്ടെ.",
			"8": "<sup>8</sup> അങ്ങനെ ഞാന്‍ അവിടുത്തെ എന്നും പ്രകീർത്തിക്കും. എന്‍റെ നേർച്ചകൾ ദിനംതോറും നിറവേറ്റും."
		},
		"62": {
			"1": "<sup>1</sup> ദൈവത്തിൽനിന്നു മാത്രമാണ് എനിക്ക് ആശ്വാസം ലഭിക്കുന്നത്; അവിടുന്നാണ് എനിക്കു രക്ഷ നല്‌കുന്നത്.",
			"2": "<sup>2</sup> എന്‍റെ അഭയശിലയും എന്‍റെ രക്ഷയും എന്‍റെ കോട്ടയും അവിടുന്നു മാത്രമാണ്. ഞാന്‍ വളരെ കുലുങ്ങുകയില്ല.",
			"3": "<sup>3</sup> ചാഞ്ഞുനില്‌ക്കുന്ന മതിലും ആടുന്ന വേലിയും പോലെയുള്ള ഒരുവനെ നശിപ്പിക്കാന്‍ എത്ര നാൾ നിങ്ങൾ അവനെ ആക്രമിക്കും?",
			"4": "<sup>4</sup> ഔന്നത്യത്തിൽനിന്ന് അവനെ തള്ളിയിടാന്‍ മാത്രമാണു നിങ്ങൾ ആലോചിക്കുന്നത്. നിങ്ങൾ വ്യാജത്തിൽ സന്തോഷിക്കുന്നു. നിങ്ങൾ അധരംകൊണ്ട് അവനെ അനുഗ്രഹിക്കുന്നു. ഹൃദയംകൊണ്ടു ശപിക്കുന്നു.",
			"5": "<sup>5</sup> എനിക്ക് ആശ്വാസം നല്‌കാന്‍ ദൈവത്തിനു മാത്രമേ കഴിയൂ, ഞാന്‍ ദൈവത്തിൽ പ്രത്യാശ വച്ചിരിക്കുന്നു.",
			"6": "<sup>6</sup> എന്‍റെ അഭയശിലയും എന്‍റെ രക്ഷയും എന്‍റെ കോട്ടയും അവിടുന്നു മാത്രമാണ്; ഞാന്‍ കുലുങ്ങുകയില്ല.",
			"7": "<sup>7</sup> എനിക്കു രക്ഷയും ആയുസ്സും നല്‌കുന്നതു ദൈവമാണ്. അവിടുന്നാണ് എന്‍റെ ഉറപ്പുള്ള രക്ഷാശിലയും അഭയവും.",
			"8": "<sup>8</sup> എന്‍റെ ജനമേ, എന്നും ദൈവത്തിൽ ശരണപ്പെടുവിന്‍, നിങ്ങളുടെ ഹൃദയം അവിടുത്തെ സന്നിധിയിൽ പകരുവിന്‍. അവിടുന്നാണ് നമ്മുടെ അഭയസങ്കേതം.",
			"9": "<sup>9</sup> മനുഷ്യന്‍ ഒരു ശ്വാസംമാത്രം. വലിയവനും ചെറിയവനും ഒരുപോലെ നിസ്സാരന്മാരാണ്. തുലാസ്സിന്‍റെ തട്ടിൽ അവർ പൊങ്ങിപ്പോകും; അവർ എല്ലാവരും ചേർന്നാലും ഒരു ശ്വാസത്തെക്കാൾ ലഘുവത്രേ.",
			"10": "<sup>10</sup> അക്രമത്തിലും ഭീഷണിയിലും ആശ്രയിക്കരുത്. കവർച്ചയിൽ ആശവയ്‍ക്കുന്നതു വ്യർഥമാണ്. സമ്പത്തു വർധിച്ചാൽ നിങ്ങൾ അതിൽ ആശ്രയിക്കരുത്.",
			"11": "<sup>11</sup> “ശക്തി എനിക്കുള്ളതാണ്” എന്നു ദൈവം പറഞ്ഞു. “സുസ്ഥിര സ്നേഹവും എന്‍റേതുതന്നെ” എന്ന് അവിടുന്ന് ആവർത്തിച്ചു വ്യക്തമാക്കിയിട്ടുണ്ട്.",
			"12": "<sup>12</sup> നാഥാ, അവിടുന്നു മനുഷ്യന് അവന്‍റെ പ്രവൃത്തിക്കു തക്ക പ്രതിഫലം നല്‌കുന്നു."
		},
		"63": {
			"1": "<sup>1</sup> ദൈവമേ, അവിടുന്നാണ് എന്‍റെ ദൈവം; ഞാന്‍ അങ്ങയെ അന്വേഷിക്കുന്നു. ഉണങ്ങിവരണ്ട ദേശത്തെന്നപോലെ ഞാന്‍ സർവാത്മനാ അങ്ങേക്കായി ദാഹിക്കുന്നു. അങ്ങയെ കാണാതെ ഞാന്‍ തളരുന്നു.",
			"2": "<sup>2</sup> അങ്ങയുടെ ശക്തിയും മഹത്ത്വവും ദർശിക്കാന്‍, വിശുദ്ധമന്ദിരത്തിൽ ഞാന്‍ അങ്ങയെ നോക്കുന്നു.",
			"3": "<sup>3</sup> അങ്ങയുടെ അചഞ്ചലസ്നേഹം ജീവനെക്കാൾ അഭികാമ്യം. ഞാന്‍ അങ്ങയെ പ്രകീർത്തിക്കും.",
			"4": "<sup>4</sup> എന്‍റെ ജീവിതകാലം മുഴുവന്‍ ഞാനങ്ങയെ വാഴ്ത്തും. ഞാന്‍ കൈകളുയർത്തി അങ്ങയോടു പ്രാർഥിക്കും.",
			"5": "<sup>5</sup> കിടക്കയിൽവച്ച് ഞാന്‍ അങ്ങയെ ഓർക്കുകയും രാത്രിയാമങ്ങളിൽ അങ്ങയെ ധ്യാനിക്കുകയും ചെയ്യുമ്പോൾ,",
			"6": "<sup>6</sup> മൃഷ്ടാന്നഭോജനം കഴിച്ചവനെപ്പോലെ ഞാന്‍ തൃപ്തനാകുന്നു. ഞാന്‍ അങ്ങയെ ആനന്ദപൂർവം സ്തുതിക്കും.",
			"7": "<sup>7</sup> അവിടുന്ന് എന്‍റെ സഹായകനാണല്ലോ; അവിടുത്തെ ചിറകിന്‍കീഴിൽ ഞാന്‍ ആനന്ദഗീതം പാടും.",
			"8": "<sup>8</sup> ഞാന്‍ അങ്ങയെ മുറുകെ പിടിച്ചിരിക്കുന്നു; അങ്ങയുടെ വലങ്കൈ എന്നെ സംരക്ഷിക്കുന്നു.",
			"9": "<sup>9</sup> എന്നെ അപായപ്പെടുത്താന്‍ നോക്കുന്നവർ, മരണഗർത്തത്തിൽ പതിക്കും.",
			"10": "<sup>10</sup> അവർ വാളിന് ഇരയാകും, അവരുടെ മൃതശരീരങ്ങൾ കുറുനരികൾ ഭക്ഷിക്കും.",
			"11": "<sup>11</sup> എന്നാൽ രാജാവ് ദൈവത്തിൽ ആനന്ദിക്കും; ദൈവനാമത്തിൽ സത്യം ചെയ്യുന്നവർ അവിടുത്തെ പുകഴ്ത്തും. വ്യാജം പറയുന്നവരുടെ വായ് അടഞ്ഞുപോകും."
		},
		"64": {
			"1": "<sup>1</sup> ദൈവമേ, എന്‍റെ സങ്കടം കേൾക്കണമേ; ശത്രുക്കളുടെ ഭീഷണികളിൽനിന്ന് എന്‍റെ ജീവനെ സംരക്ഷിക്കണമേ.",
			"2": "<sup>2</sup> ദുഷ്ടമനുഷ്യരുടെ ഗൂഢാലോചനയിൽനിന്നും ദുഷ്കർമികളുടെ ദുരുപായങ്ങളിൽനിന്നും എന്നെ മറച്ചുകൊള്ളണമേ.",
			"3": "<sup>3</sup> അവർ തങ്ങളുടെ നാവുകൾ വാളുകൾപോലെ മൂർച്ചയുള്ളതാക്കുന്നു. അവർ വിഷമുള്ള വാക്കുകൾ അസ്ത്രം പോലെ തൊടുക്കുന്നു.",
			"4": "<sup>4</sup> അവർ നിഷ്കളങ്കരെ പതിയിരുന്ന് എയ്യുന്നു, കൂസലെന്യേ പെട്ടെന്ന് എയ്യുന്നു.",
			"5": "<sup>5</sup> അവർ തങ്ങളുടെ ദുഷ്ടലക്ഷ്യത്തിൽ ഉറച്ചുനില്‌ക്കുന്നു; എവിടെ കെണി വയ്‍ക്കണമെന്ന് അവർ ആലോചിക്കുന്നു. തങ്ങൾ ചെയ്യുന്നത് ആരും കാണുന്നില്ല എന്നാണ് അവരുടെ വിചാരം.",
			"6": "<sup>6</sup> ‘നമ്മുടെ ഗൂഢപദ്ധതികൾ ആർ കണ്ടുപിടിക്കും? കൗശലത്തോടെ നാം കെണിവച്ചു’ എന്ന് അവർ പറയുന്നു. മനുഷ്യന്‍റെ അന്തരംഗവും ഹൃദയവും എത്ര അഗാധം!",
			"7": "<sup>7</sup> എന്നാൽ ദൈവം അവരുടെമേൽ അസ്ത്രം എയ്യും; ഓർക്കാപ്പുറത്ത് അവർക്കു മുറിവേല്‌ക്കും.",
			"8": "<sup>8</sup> അവരുടെ വാക്കുകൾ നിമിത്തം ദൈവം അവരെ നശിപ്പിക്കും. അവരെ കാണുന്നവർ പരിഹസിച്ചു തല കുലുക്കും.",
			"9": "<sup>9</sup> അപ്പോൾ എല്ലാവരും ഭയപ്പെടും, അവർ ദൈവത്തിന്‍റെ പ്രവൃത്തികളെക്കുറിച്ചു ചിന്തിക്കും. അവിടുത്തെ പ്രവൃത്തികൾ അവർ പ്രഘോഷിക്കും;",
			"10": "<sup>10</sup> നീതിമാന്‍ സർവേശ്വരനിൽ ആനന്ദിക്കും, അവന്‍ സർവേശ്വരനിൽ അഭയംതേടും. പരമാർഥഹൃദയമുള്ളവർ ദൈവത്തെ പ്രകീർത്തിക്കും."
		},
		"65": {
			"1": "<sup>1</sup> ദൈവമേ, സീയോനിൽ വസിക്കുന്ന അങ്ങയെ സ്തുതിക്കുന്നത് ഉചിതമല്ലോ. അങ്ങേക്കുള്ള നേർച്ചകൾ ഞങ്ങൾ നിറവേറ്റും.",
			"2": "<sup>2</sup> പ്രാർഥന കേൾക്കുന്ന ദൈവമേ, സർവമനുഷ്യരും തങ്ങളുടെ പാപഭാരവുമായി തിരുസന്നിധിയിൽ വരുന്നു.",
			"3": "<sup>3</sup> ഞങ്ങളുടെ അതിക്രമങ്ങൾ ഞങ്ങളെ കീഴടക്കുമ്പോൾ, അവിടുന്ന് അവ തുടച്ചുനീക്കുന്നു.",
			"4": "<sup>4</sup> അവിടുത്തെ ആലയത്തിന്‍റെ അങ്കണത്തിൽ പാർക്കാന്‍, അവിടുന്നു തിരഞ്ഞെടുത്തു കൊണ്ടുവന്ന ജനം അനുഗൃഹീതർ. ഞങ്ങൾ അവിടുത്തെ ആലയത്തിൽനിന്ന്, വിശുദ്ധമന്ദിരത്തിൽനിന്നു തന്നെ, ലഭിക്കുന്ന അനുഗ്രഹങ്ങൾകൊണ്ടു തൃപ്തരാകും.",
			"5": "<sup>5</sup> ഞങ്ങളെ രക്ഷിക്കുന്ന ദൈവമേ, അവിടുന്നു ഞങ്ങൾക്കുവേണ്ടി അദ്ഭുതങ്ങൾ പ്രവർത്തിച്ചു. ഞങ്ങളുടെ അപേക്ഷ കേട്ട് ഞങ്ങളെ വിടുവിച്ചു. അവിടുന്നാണ് സർവഭൂമിയുടെയും വിദൂരത്തുള്ള സമുദ്രങ്ങളുടെയും പ്രത്യാശ.",
			"6": "<sup>6</sup> അവിടുന്നു സ്വശക്തിയാൽ പർവതങ്ങളെ ഉറപ്പിച്ചു നിർത്തിയിരിക്കുന്നു. അവിടുന്നു ശക്തി ധരിച്ചിരിക്കുന്നു.",
			"7": "<sup>7</sup> ആഴിയുടെ മുഴക്കവും തിരമാലകളുടെ ഗർജനവും അവിടുന്നു ശമിപ്പിക്കുന്നു. വിജാതീയരുടെ കലഹം അവിടുന്ന് ഇല്ലാതാക്കുന്നു.",
			"8": "<sup>8</sup> ഭൂമിയുടെ വിദൂരസീമകളിൽ വസിക്കുന്നവരും അവിടുത്തെ അദ്ഭുതപ്രവൃത്തികൾ കണ്ടു ഭയപ്പെടുന്നു. ഭൂമിയുടെ കിഴക്കുമുതൽ പടിഞ്ഞാറേ അറ്റം വരെയുള്ളവർ, അവിടുത്തെ പ്രവൃത്തികൾ കണ്ടു ഘോഷിച്ചുല്ലസിക്കുന്നു.",
			"9": "<sup>9</sup> അവിടുന്നു മഴ പെയ്യിച്ച് ഭൂമിയെ പരിരക്ഷിക്കുന്നു. അങ്ങ് അതിനെ അത്യധികം ഫലപുഷ്ടമാക്കുന്നു. ദൈവത്തിന്‍റെ നദി നിറഞ്ഞൊഴുകുന്നു. അവിടുന്നു ഭൂമിയെ ഒരുക്കി അവർക്കു ധാന്യം നല്‌കുന്നു.",
			"10": "<sup>10</sup> അവിടുന്നു സമൃദ്ധമായ മഴ നല്‌കി അതിന്‍റെ ഉഴവുചാലുകളെ നനയ്‍ക്കുന്നു. അവിടുന്നു കട്ട ഉടച്ചു നിരത്തുകയും മഴ പെയ്യിച്ച് അതിനെ കുതിർക്കുകയും ചെയ്യുന്നു. അവിടുന്നു ചെടികൾ മുളപ്പിച്ച് അതിനെ അനുഗ്രഹിക്കുന്നു.",
			"11": "<sup>11</sup> സമൃദ്ധമായ വിളവുകൊണ്ട് അവിടുന്നു സംവത്സരത്തെ കിരീടം അണിയിക്കുന്നു. അവിടുന്നു കടന്നുപോകുന്ന പാതകളിലെല്ലാം സമൃദ്ധി വർഷിക്കുന്നു.",
			"12": "<sup>12</sup> മരുഭൂമിയിലെ പുൽപ്പുറങ്ങൾ സമൃദ്ധിയായി വളരുന്നു. കുന്നുകൾ ആനന്ദമണിയുന്നു.",
			"13": "<sup>13</sup> മേച്ചിൽപ്പുറങ്ങൾ ആട്ടിന്‍പറ്റങ്ങളെക്കൊണ്ട് നിറഞ്ഞിരിക്കുന്നു. താഴ്‌വരകൾ ധാന്യംകൊണ്ടു മൂടിയിരിക്കുന്നു. അവ സന്തോഷംകൊണ്ടു ഘോഷിച്ചുല്ലസിക്കുന്നു."
		},
		"66": {
			"1": "<sup>1</sup> ഭൂവാസികളേ, ആഹ്ലാദംകൊണ്ട് ആർപ്പിട്ട് ദൈവത്തെ സ്തുതിക്കുവിന്‍.",
			"2": "<sup>2</sup> അവിടുത്തെ നാമത്തിന്‍റെ മഹത്ത്വം പ്രകീർത്തിക്കുവിന്‍. സ്തുതികളർപ്പിച്ച് അവിടുത്തെ മഹത്ത്വപ്പെടുത്തുവിന്‍.",
			"3": "<sup>3</sup> അവിടുത്തെ പ്രവൃത്തികൾ എത്ര അദ്ഭുതകരം, അവിടുത്തെ ശക്തിപ്രഭാവത്താൽ ശത്രുക്കൾ തിരുമുമ്പിൽ കീഴടങ്ങുന്നു.",
			"4": "<sup>4</sup> സർവഭൂവാസികളും അവിടുത്തെ ആരാധിക്കുന്നു. അവർ അങ്ങേക്കു സ്തോത്രം പറയുന്നു. തിരുനാമത്തിനു കീർത്തനം ആലപിക്കുന്നു.",
			"5": "<sup>5</sup> ദൈവത്തിന്‍റെ പ്രവൃത്തികൾ വന്നുകാണുവിന്‍. മനുഷ്യരുടെ ഇടയിൽ അവിടുത്തെ പ്രവൃത്തികൾ എത്ര അദ്ഭുതകരം.",
			"6": "<sup>6</sup> അവിടുന്നു സമുദ്രത്തെ ഉണങ്ങിയ നിലമാക്കി. അവർ കാൽനടയായി നദി കടന്നു. അവിടെ ദൈവത്തിന്‍റെ പ്രവർത്തനങ്ങളിൽ നാം സന്തോഷിച്ചു.",
			"7": "<sup>7</sup> അവിടുന്നു തന്‍റെ ശക്തിപ്രഭാവത്താൽ എന്നേക്കും വാഴുന്നു. അവിടുന്നു അന്യജനതകളെ സൂക്ഷിച്ചുനോക്കുന്നു. അവിടുത്തേക്ക് എതിരെ മത്സരിക്കുന്നവർ അഹങ്കരിക്കാതിരിക്കട്ടെ.",
			"8": "<sup>8</sup> ജനതകളേ, നമ്മുടെ ദൈവത്തെ വാഴ്ത്തുവിന്‍. അവിടുത്തെ സ്തുതിക്കുന്ന ശബ്ദം ഉയരട്ടെ.",
			"9": "<sup>9</sup> അവിടുന്നു നമ്മെ ജീവനോടെ കാക്കുന്നു. നമ്മുടെ കാൽ വഴുതുവാന്‍ അവിടുന്നു സമ്മതിക്കുകയില്ല.",
			"10": "<sup>10</sup> ദൈവമേ, അവിടുന്നു ഞങ്ങളെ പരീക്ഷിച്ചു, വെള്ളി ഉലയിൽ ഉരുക്കി ശുദ്ധീകരിക്കുന്നതുപോലെ അവിടുന്നു ഞങ്ങളെ പരിശോധിച്ചു.",
			"11": "<sup>11</sup> അവിടുന്നു ഞങ്ങളെ കെണിയിൽ കുരുക്കി, ദുർവഹമായ ഭാരം ഞങ്ങളുടെ ചുമലിൽ വച്ചു.",
			"12": "<sup>12</sup> ശത്രുക്കൾ ഞങ്ങളെ ചവിട്ടിമെതിക്കാന്‍ അവിടുന്ന് ഇടയാക്കി. തീയിലും വെള്ളത്തിലും കൂടി ഞങ്ങൾ കടക്കേണ്ടിവന്നു. എങ്കിലും ഇപ്പോൾ അവിടുന്നു ഞങ്ങൾക്ക് ഐശ്വര്യം നല്‌കിയിരിക്കുന്നു.",
			"13": "<sup>13</sup> ഹോമയാഗങ്ങളുമായി ഞാന്‍ അങ്ങയുടെ ആലയത്തിൽ വരും; എന്‍റെ നേർച്ചകൾ ഞാന്‍ നിറവേറ്റും.",
			"14": "<sup>14</sup> എന്‍റെ കഷ്ടകാലത്ത് ഞാന്‍ നേർന്ന നേർച്ചകൾതന്നെ.",
			"15": "<sup>15</sup> കൊഴുത്ത മൃഗങ്ങളെ ഞാന്‍ ഹോമയാഗമായി അർപ്പിക്കും; ഞാന്‍ കാളകളെയും കോലാട്ടുകൊറ്റന്മാരെയും യാഗം അർപ്പിക്കും. അവയുടെ ധൂമം ആകാശത്തിലേക്കുയരും.",
			"16": "<sup>16</sup> ദൈവഭക്തരേ, വന്നു കേൾക്കുവിന്‍, അവിടുന്ന് എനിക്കുവേണ്ടി ചെയ്തത് ഞാന്‍ വിവരിക്കാം.",
			"17": "<sup>17</sup> ഞാന്‍ അവിടുത്തോടു നിലവിളിച്ചു, എന്‍റെ നാവുകൊണ്ട് ഞാന്‍ അവിടുത്തെ സ്തുതിച്ചു.",
			"18": "<sup>18</sup> എന്‍റെ ഹൃദയത്തിൽ ദുഷ്ടത കുടികൊണ്ടിരുന്നെങ്കിൽ, സർവേശ്വരന്‍ എന്‍റെ പ്രാർഥന കേൾക്കുമായിരുന്നില്ല.",
			"19": "<sup>19</sup> എന്നാൽ അവിടുന്ന് തീർച്ചയായും എന്‍റെ അപേക്ഷ കേട്ടിരിക്കുന്നു. എന്‍റെ പ്രാർഥന അവിടുന്നു ശ്രദ്ധിച്ചിരിക്കുന്നു.",
			"20": "<sup>20</sup> ദൈവം വാഴ്ത്തപ്പെടട്ടെ. എന്‍റെ പ്രാർഥന അവിടുന്നു തള്ളിക്കളഞ്ഞില്ല. അവിടുത്തെ സുസ്ഥിരസ്നേഹം എന്നും എന്നോടു കാട്ടുകയും ചെയ്തു."
		},
		"67": {
			"1": "<sup>1</sup> ദൈവം നമ്മോടു കരുണ കാണിക്കുകയും നമ്മെ അനുഗ്രഹിക്കുകയും ചെയ്യട്ടെ.",
			"2": "<sup>2</sup> തിരുഹിതം സർവഭൂവാസികളും അറിയട്ടെ. അവിടുന്നു രക്ഷിക്കാന്‍ ശക്തനെന്ന് സകല ജനതകളും ഗ്രഹിക്കട്ടെ.",
			"3": "<sup>3</sup> ദൈവമേ, ജനതകൾ അവിടുത്തെ പ്രകീർത്തിക്കട്ടെ. സർവജനങ്ങളും അങ്ങയെ സ്തുതിക്കട്ടെ.",
			"4": "<sup>4</sup> ജനതകൾ സന്തോഷിക്കുകയും ആനന്ദഗീതം ആലപിക്കുകയും ചെയ്യട്ടെ. അവിടുന്നു ജനതകളെ നീതിപൂർവം വിധിക്കുന്നു. ഭൂമിയിലെ സകല ജനപദങ്ങളെയും നയിക്കുന്നു.",
			"5": "<sup>5</sup> ദൈവമേ, ജനതകൾ അവിടുത്തെ പ്രകീർത്തിക്കട്ടെ. സർവജനങ്ങളും അങ്ങയെ സ്തുതിക്കട്ടെ.",
			"6": "<sup>6</sup> ഭൂമി നല്ല വിളവു നല്‌കിയിരിക്കുന്നു. ദൈവം, നമ്മുടെ ദൈവം, നമ്മെ അനുഗ്രഹിച്ചിരിക്കുന്നു.",
			"7": "<sup>7</sup> ദൈവം നമ്മെ അനുഗ്രഹിച്ചിരിക്കുന്നു. സർവഭൂവാസികളും അവിടുത്തോടു ഭക്തിയുള്ളവരാകട്ടെ."
		},
		"68": {
			"1": "<sup>1</sup> ദൈവമേ, എഴുന്നേല്‌ക്കണമേ, അവിടുത്തെ ശത്രുക്കൾ ചിതറിപ്പോകട്ടെ, ദൈവത്തെ ദ്വേഷിക്കുന്നവർ തിരുമുമ്പിൽനിന്ന് ഓടിപ്പോകട്ടെ.",
			"2": "<sup>2</sup> കാറ്റിൽപ്പെട്ട പുകപോലെ അവർ പാറിപ്പോകട്ടെ. തീയുടെ മുമ്പിൽ മെഴുകെന്നപോലെ ദുഷ്ടർ തിരുമുമ്പിൽ നശിക്കട്ടെ.",
			"3": "<sup>3</sup> എന്നാൽ നീതിമാന്മാർ സന്തോഷിക്കട്ടെ, അവിടുത്തെ സന്നിധിയിൽ അവർ ആഹ്ലാദിക്കട്ടെ. അവർ ആനന്ദഭരിതരാകട്ടെ.",
			"4": "<sup>4</sup> ദൈവത്തിനു സ്തുതി പാടുവിന്‍, തിരുനാമത്തിനു സ്തുതിഗീതം ആലപിക്കുവിന്‍. മേഘങ്ങളിൽ സഞ്ചരിക്കുന്നവന്, സ്തോത്രഗീതം ആലപിക്കുവിന്‍. സർവേശ്വരന്‍ എന്നാണ് അവിടുത്തെ നാമം, അവിടുത്തെ സന്നിധിയിൽ ആനന്ദിക്കുവിന്‍.",
			"5": "<sup>5</sup> വിശുദ്ധമന്ദിരത്തിൽ വസിക്കുന്ന ദൈവം, അനാഥർക്കു പിതാവും വിധവകൾക്കു സംരക്ഷകനും ആകുന്നു.",
			"6": "<sup>6</sup> ഏകാകിക്ക് അവിടുന്നു കുടുംബം നല്‌കുന്നു. അവിടുന്നു ബന്ദികളെ സ്വതന്ത്രരാക്കി ഐശ്വര്യത്തിലേക്കു നയിക്കുന്നു. എന്നാൽ, ദൈവത്തോടു മത്സരിക്കുന്നവർ വരണ്ട ഭൂമിയിൽ പാർക്കും.",
			"7": "<sup>7</sup> ദൈവമേ, അവിടുത്തെ ജനത്തെ അങ്ങു നയിച്ചപ്പോൾ, മരുഭൂമിയിലൂടെ അങ്ങ് അവരുടെ മുമ്പിൽ നടന്നപ്പോൾ,",
			"8": "<sup>8</sup> ഇസ്രായേലിന്‍റെ ദൈവത്തിന്‍റെ സന്നിധിയിൽ, സീനായിയിലെ ദൈവത്തിന്‍റെ സാന്നിധ്യത്തിൽതന്നെ, ഭൂമി കുലുങ്ങി, ആകാശം മഴ ചൊരിഞ്ഞു.",
			"9": "<sup>9</sup> ദൈവമേ, അങ്ങു സമൃദ്ധമായി മഴ പെയ്യിച്ചു, അങ്ങയുടെ വാടിക്കരിഞ്ഞ ദേശത്തെ അവിടുന്നു പൂർവസ്ഥിതിയിലാക്കി.",
			"10": "<sup>10</sup> അങ്ങയുടെ അജഗണം അവിടെ പാർത്തു. അവിടുത്തെ നന്മയാൽ എളിയവർക്കു വേണ്ടതെല്ലാം അവിടുന്നു നല്‌കി.",
			"11": "<sup>11</sup> സർവേശ്വരന്‍ കല്പന നല്‌കുന്നു. വലിയൊരു ഗണം സ്‍ത്രീകൾ സുവാർത്ത അറിയിക്കുന്നു.",
			"12": "<sup>12</sup> രാജാക്കന്മാർ സൈന്യങ്ങളോടൊപ്പം പലായനം ചെയ്യുന്നു. നിങ്ങൾ ആടുകളുടെ ആലയിൽ ഒളിച്ചിരിക്കുന്നുവോ? വീടുകളിലുള്ള സ്‍ത്രീകൾ കവർച്ചമുതൽ പങ്കിടുന്നു. ഇതാ, വെള്ളിച്ചിറകുകളും പൊന്‍തൂവലുകളുമുള്ള പ്രാവുകളുടെ രൂപങ്ങൾ.",
			"14": "<sup>14</sup> സർവശക്തനായ ദൈവം രാജാക്കന്മാരെ ചിതറിച്ചപ്പോൾ സല്മോന്‍മലയിൽ ഹിമം പെയ്തു.",
			"15": "<sup>15</sup> ഉത്തുംഗമായ ബാശാന്‍പർവതമേ, നിരവധി കൊടുമുടികളുള്ള പർവതമേ;",
			"16": "<sup>16</sup> ദൈവം വസിക്കാന്‍ തിരഞ്ഞെടുത്ത പർവതത്തെ; നീ എന്തിന് അസൂയയോടെ നോക്കുന്നു? സർവേശ്വരന്‍ അവിടെ എന്നേക്കും വസിക്കും.",
			"17": "<sup>17</sup> ശക്തിയേറിയ ബഹുസഹസ്രം രഥങ്ങളോടുകൂടെ; സർവേശ്വരന്‍ സീനായിയിൽനിന്ന് വിശുദ്ധസ്ഥലത്തേക്കു വന്നു.",
			"18": "<sup>18</sup> അവിടുന്ന് ഉന്നതമായ ഗിരിയിലേക്കു കയറി ബന്ദികളെ അവിടുന്നു കൂടെ കൊണ്ടുപോയി. അവിടുന്നു മനുഷ്യരിൽനിന്ന്, അങ്ങയോടു മത്സരിച്ചവരിൽ നിന്നുപോലും കാഴ്ചകൾ സ്വീകരിച്ചു. ദൈവമായ സർവേശ്വരന്‍ അവിടെ വസിക്കും,",
			"19": "<sup>19</sup> ദിനംതോറും നമ്മുടെ ഭാരങ്ങളെ വഹിക്കുന്ന സർവേശ്വരന്‍ വാഴ്ത്തപ്പെടട്ടെ. നമ്മെ രക്ഷിക്കുന്നത് അവിടുന്നാണ്.",
			"20": "<sup>20</sup> നമ്മുടെ ദൈവം രക്ഷിക്കുന്ന ദൈവമാകുന്നു. സർവശക്തനായ സർവേശ്വരനാണ് മരണത്തിൽനിന്നുള്ള മോചനം നല്‌കുന്നത്.",
			"21": "<sup>21</sup> ദൈവം തന്‍റെ ശത്രുക്കളുടെ ശിരസ്സു തകർക്കും. ദുർമാർഗത്തിൽ ചരിക്കുന്നവരുടെ കേശാലംകൃതമായ ശിരസ്സുകൾ തന്നെ.",
			"22": "<sup>22</sup> സർവേശ്വരന്‍ അരുളിച്ചെയ്തു: “ഞാന്‍ നിന്‍റെ ശത്രുക്കളെ ബാശാനിൽനിന്നു തിരിച്ചുകൊണ്ടുവരും. ആഴിയുടെ അടിത്തട്ടിൽനിന്നു ഞാന്‍ അവരെ മടക്കിവരുത്തും.",
			"23": "<sup>23</sup> നിങ്ങളുടെ കാലുകൾ അവരുടെ രക്തത്തിൽ മുക്കുന്നതിനും നിങ്ങളുടെ നായ്‍ക്കൾ അതു നക്കിക്കുടിക്കുന്നതിനും തന്നെ.”",
			"24": "<sup>24</sup> ദൈവമേ, അങ്ങയുടെ എഴുന്നള്ളത്ത് അവർ കണ്ടു, എന്‍റെ രാജാവും എന്‍റെ ദൈവവുമായ അങ്ങ് വിശുദ്ധമന്ദിരത്തിലേക്ക് എഴുന്നള്ളുന്നതു തന്നെ.",
			"25": "<sup>25</sup> മുമ്പിൽ ഗായകരും പിമ്പിൽ വാദ്യക്കാരും നടുവിൽ തപ്പു കൊട്ടുന്ന കന്യകമാരും നടന്നു.",
			"26": "<sup>26</sup> ആരാധകരുടെ മഹാസഭയിൽ ദൈവമായ സർവേശ്വരനെ വാഴ്ത്തുവിന്‍. ഇസ്രായേലിന്‍റെ സന്തതികളേ, സർവേശ്വരനെ വാഴ്ത്തുവിന്‍!",
			"27": "<sup>27</sup> അവരിൽ ഏറ്റവും ചെറിയ ബെന്യാമീന്‍ ഗോത്രക്കാർ മുമ്പിലും, അവരുടെ പിമ്പിൽ യെഹൂദാപ്രഭുക്കന്മാരുടെ സംഘവും സെബൂലൂന്‍, നഫ്താലി ഗോത്രപ്രഭുക്കന്മാർ അവരുടെ പിന്നിലുമായി നടന്നു.",
			"28": "<sup>28</sup> ദൈവമേ, അവിടുത്തെ ശക്തി പ്രകടിപ്പിച്ചാലും; ഞങ്ങൾക്കുവേണ്ടി പ്രവർത്തിച്ചിട്ടുള്ള ദൈവമേ, അവിടുത്തെ ശക്തി വെളിപ്പെടുത്തിയാലും.",
			"29": "<sup>29</sup> യെരൂശലേമിലുള്ള അവിടുത്തെ ആലയത്തിലേക്ക്, അങ്ങേക്കുള്ള കാഴ്ചകളുമായി രാജാക്കന്മാർ വരുന്നു.",
			"30": "<sup>30</sup> ഈജിപ്തിനെ ശാസിക്കണമേ, ഞാങ്ങണയുടെ ഇടയിൽ വസിക്കുന്ന ഹിംസ്രജന്തുവിനെതന്നെ. ജനതകളെ ശാസിക്കണമേ. പശുക്കിടാങ്ങളോടുകൂടിയ കാളക്കൂറ്റന്മാരെ തന്നെ. കപ്പം മോഹിക്കുന്ന ജനതകളെ ചവിട്ടി മെതിക്കണമേ യുദ്ധപ്രിയരായ ജനതകളെ ചിതറിക്കണമേ.",
			"31": "<sup>31</sup> ഈജിപ്തിൽനിന്ന് ഓടു കൊണ്ടുവരട്ടെ; എത്യോപ്യക്കാർ ദൈവത്തിങ്കലേക്കു വേഗം കൈ നീട്ടട്ടെ.",
			"32": "<sup>32</sup> ഭൂമിയിലെ രാജ്യങ്ങളേ, ദൈവത്തിനു കീർത്തനം പാടുവിന്‍.",
			"33": "<sup>33</sup> ആകാശത്തിൽ, പുരാതനമായ സ്വർഗങ്ങളിൽ, സഞ്ചരിക്കുന്ന സർവേശ്വരനു സ്തുതി പാടുവിന്‍. അവിടുത്തെ ഗംഭീരനാദം ശ്രദ്ധിക്കുക.",
			"34": "<sup>34</sup> ദൈവം സർവശക്തനെന്നു പ്രഘോഷിക്കുവിന്‍; അവിടുന്ന് ഇസ്രായേലിനെ ഭരിക്കുന്ന രാജാവാകുന്നു. അവിടുത്തെ ശക്തി ആകാശം വെളിപ്പെടുത്തുന്നു.",
			"35": "<sup>35</sup> ഇസ്രായേലിന്‍റെ ദൈവം തന്‍റെ വിശുദ്ധമന്ദിരത്തിൽ ഭീതിദനാണ്. അവിടുന്നു തന്‍റെ ജനത്തിനു ശക്തിയും ബലവും നല്‌കുന്നു. ദൈവം വാഴ്ത്തപ്പെടട്ടെ."
		},
		"69": {
			"1": "<sup>1</sup> ദൈവമേ, എന്നെ രക്ഷിക്കണമേ, വെള്ളം എന്‍റെ കഴുത്തോളം എത്തിയിരിക്കുന്നു.",
			"2": "<sup>2</sup> ആഴമുള്ള ചേറ്റിൽ ഞാന്‍ താഴുന്നു; ചുവടുറപ്പിക്കാന്‍ എനിക്കു കഴിയുന്നില്ല. കൊടുംകയത്തിൽ ഞാന്‍ പെട്ടിരിക്കുന്നു, വെള്ളം എന്‍റെ മീതെ കവിഞ്ഞൊഴുകുന്നു;",
			"3": "<sup>3</sup> കരഞ്ഞുകരഞ്ഞു ഞാന്‍ തളരുന്നു. എന്‍റെ തൊണ്ട വരളുന്നു. ദൈവത്തെ കാത്തിരുന്ന് എന്‍റെ കണ്ണു മങ്ങുന്നു.",
			"4": "<sup>4</sup> കാരണം കൂടാതെ എന്നെ ദ്വേഷിക്കുന്നവർ, എന്‍റെ തലയിലെ രോമങ്ങളെക്കാൾ അധികം. എന്നെ നശിപ്പിക്കാന്‍ ഒരുങ്ങുന്നവർ പ്രബലരാണ്. അവർ എനിക്കെതിരെ വ്യാജം പറയുന്നു. ഞാന്‍ മോഷ്‍ടിക്കാത്തതു തിരികെ കൊടുക്കേണ്ടിവരുന്നു.",
			"5": "<sup>5</sup> ദൈവമേ, എന്‍റെ അപരാധങ്ങൾ അങ്ങയിൽ നിന്നു മറഞ്ഞിരിക്കുന്നില്ല. എന്‍റെ ഭോഷത്തം അവിടുന്ന് അറിയുന്നു.",
			"6": "<sup>6</sup> സർവശക്തനായ ദൈവമേ, സർവേശ്വരാ, അങ്ങയിൽ പ്രത്യാശ വയ്‍ക്കുന്നവർ, എനിക്കുണ്ടാകുന്ന അപമാനം നിമിത്തം ലജ്ജിച്ചുപോകരുതേ. ഇസ്രായേലിന്‍റെ ദൈവമേ, അങ്ങയെ ആരാധിക്കുന്നവർ, ഞാന്‍ നിന്ദിക്കപ്പെടുന്നതുമൂലം അപമാനിതരാകരുതേ.",
			"7": "<sup>7</sup> അങ്ങേക്കുവേണ്ടിയാണല്ലോ ഞാന്‍ നിന്ദ സഹിച്ചത്. ലജ്ജ എന്നെ പൊതിയുന്നു.",
			"8": "<sup>8</sup> എന്‍റെ സഹോദരന്മാർക്കു ഞാന്‍ അപരിചിതനും എന്‍റെ കൂടെപ്പിറപ്പുകൾക്കു ഞാന്‍ അന്യനുമായി തീർന്നിരിക്കുന്നു.",
			"9": "<sup>9</sup> അങ്ങയുടെ ആലയത്തെക്കുറിച്ചുള്ള തീക്ഷ്ണത എന്നെ വിഴുങ്ങിക്കളഞ്ഞു. അങ്ങയെ നിന്ദിക്കുന്നവരുടെ വാക്കുകൾ എന്‍റെമേൽ പതിക്കുന്നു.",
			"10": "<sup>10</sup> ഉപവാസത്താൽ ഞാന്‍ എന്നെത്തന്നെ വിനയപ്പെടുത്തി. അതും എനിക്കു നിന്ദയ്‍ക്കു കാരണമായി.",
			"11": "<sup>11</sup> ഞാന്‍ വിലാപവസ്ത്രം ധരിച്ചു, ഞാന്‍ അവർക്ക് പഴഞ്ചൊല്ലായിത്തീർന്നു.",
			"12": "<sup>12</sup> ഞാന്‍ പട്ടണവാതില്‌ക്കലിരിക്കുന്നവരുടെ സംസാരവിഷയമാണ്. മദ്യപന്മാർ എന്നെക്കുറിച്ചു പാട്ടു ചമയ്‍ക്കുന്നു.",
			"13": "<sup>13</sup> എങ്കിലും സർവേശ്വരാ, ഞാന്‍ അങ്ങയോടു പ്രാർഥിക്കുന്നു. തിരുവുള്ളമുണ്ടാകുമ്പോൾ ഉത്തരമരുളണമേ. അവിടുത്തെ അളവറ്റ സ്നേഹത്താൽ എന്നെ രക്ഷിക്കണമേ.",
			"14": "<sup>14</sup> ചേറിൽ താണുപോകാതെ എന്നെ രക്ഷിക്കണമേ. ശത്രുക്കളിൽനിന്ന് എന്നെ വിടുവിക്കണമേ. ആഴമുള്ള വെള്ളത്തിൽനിന്നും എന്നെ രക്ഷിക്കണമേ",
			"15": "<sup>15</sup> വെള്ളം എന്‍റെ മീതെ കവിഞ്ഞൊഴുകരുതേ! ആഴം എന്നെ മൂടരുതേ, പാതാളം എന്നെ വിഴുങ്ങരുതേ.",
			"16": "<sup>16</sup> സർവേശ്വരാ, എനിക്കുത്തരമരുളണമേ. അവിടുത്തെ അചഞ്ചലസ്നേഹം ശ്രേഷ്ഠമാണല്ലോ. അവിടുന്നെന്നെ കടാക്ഷിക്കണമേ. അവിടുന്നു കരുണാസമ്പന്നനാണല്ലോ.",
			"17": "<sup>17</sup> അവിടുന്ന് ഈ ദാസരിൽനിന്നും മറഞ്ഞിരിക്കരുതേ. ഞാന്‍ കഷ്ടതയിലായിരിക്കുന്നു. വൈകാതെ എനിക്ക് ഉത്തരമരുളണമേ.",
			"18": "<sup>18</sup> അവിടുന്ന് എന്‍റെ അടുത്തുവന്ന് എന്നെ രക്ഷിക്കണമേ, എന്‍റെ ശത്രുക്കളിൽനിന്ന് എന്നെ വിടുവിക്കണമേ.",
			"19": "<sup>19</sup> ഞാന്‍ സഹിച്ച നിന്ദയും ലജ്ജയും അപമാനവും അവിടുന്നു അറിയുന്നു. എന്‍റെ ശത്രുക്കളെ അവിടുന്ന് കാണുന്നുവല്ലോ.",
			"20": "<sup>20</sup> ശത്രുക്കളുടെ അധിക്ഷേപം എന്നെ തകർത്തിരിക്കുന്നു; ഞാന്‍ നിരാശനായിരിക്കുന്നു. സഹതപിക്കുന്നവരുണ്ടോ എന്നു ഞാന്‍ നോക്കി, ആരെയും കണ്ടില്ല. ആശ്വസിപ്പിക്കാന്‍ ആരെങ്കിലുമുണ്ടോ എന്ന് അന്വേഷിച്ചു. ആരെയും കണ്ടെത്തിയില്ല.",
			"21": "<sup>21</sup> എനിക്കു വിശന്നപ്പോൾ അവർ ഭക്ഷണത്തിനു പകരം വിഷം തന്നു; ദാഹിച്ചപ്പോൾ അവർ എനിക്കു പുളിച്ച വീഞ്ഞു നല്‌കി.",
			"22": "<sup>22</sup> അവരുടെ വിരുന്നുകൾ അവർക്ക് കെണിയായിത്തീരട്ടെ! അവരുടെ യാഗോത്സവങ്ങൾ അവർക്കു കുരുക്കായിത്തീരട്ടെ!",
			"23": "<sup>23</sup> അവരുടെ കണ്ണുകൾ ഇരുണ്ട് അന്ധമാകട്ടെ, അവരുടെ അരക്കെട്ട് ദുർബലമായി എപ്പോഴും വിറയ്‍ക്കട്ടെ.",
			"24": "<sup>24</sup> അങ്ങയുടെ രോഷം അവരുടെമേൽ ചൊരിയണമേ; അങ്ങയുടെ ക്രോധം അവരെ ഗ്രസിക്കട്ടെ.",
			"25": "<sup>25</sup> അവരുടെ വാസസ്ഥലം ശൂന്യമായിപ്പോകട്ടെ; അവരുടെ കൂടാരങ്ങൾ നിർജനമാകട്ടെ.",
			"26": "<sup>26</sup> അവിടുന്നു പ്രഹരിച്ചവനെ അവർ പീഡിപ്പിക്കുന്നു. അവിടുന്നു മുറിവേല്പിച്ചവനെ അവർ വീണ്ടും ദണ്ഡിപ്പിക്കുന്നു.",
			"27": "<sup>27</sup> അവർക്കു മേല്‌ക്കുമേൽ ശിക്ഷ നല്‌കണമേ, അവരോടു ക്ഷമിക്കരുതേ.",
			"28": "<sup>28</sup> ജീവിക്കുന്നവരുടെ പുസ്തകത്തിൽനിന്ന് അവരുടെ പേരുകൾ മായിച്ചുകളയണമേ. നീതിമാന്മാരുടെ പട്ടികയിൽ അവരെ ചേർക്കരുതേ.",
			"29": "<sup>29</sup> ഞാന്‍ പീഡിതനും ദുഃഖിതനുമാണ്. ദൈവമേ, എന്നെ രക്ഷിച്ചു സുരക്ഷിതസ്ഥാനത്താക്കണമേ.",
			"30": "<sup>30</sup> ഞാന്‍ ദൈവത്തെ പാടിപ്പുകഴ്ത്തും, ഞാന്‍ കൃതജ്ഞതയോടെ അവിടുത്തെ മഹത്ത്വം പ്രഘോഷിക്കും.",
			"31": "<sup>31</sup> അതു കാളയെയോ കൊമ്പും കുളമ്പുമുള്ള കാളക്കൂറ്റനെയോ, യാഗമർപ്പിക്കുന്നതിനെക്കാൾ സർവേശ്വരനു പ്രസാദകരമത്രേ.",
			"32": "<sup>32</sup> പീഡിതർ അതു കണ്ട് സന്തോഷിക്കട്ടെ. ദൈവത്തെ ആരാധിക്കുന്നവരേ, നിങ്ങൾ ഉന്മേഷഭരിതരാകുവിന്‍.",
			"33": "<sup>33</sup> സർവേശ്വരന്‍ ദരിദ്രരുടെ പ്രാർഥന കേൾക്കുന്നു. ബന്ധനസ്ഥരായ സ്വജനത്തെ അവിടുന്നു മറന്നുകളയുകയില്ല.",
			"34": "<sup>34</sup> ആകാശവും ഭൂമിയും സമുദ്രങ്ങളും, അവയിൽ ചരിക്കുന്ന സർവജീവജാലങ്ങളും ദൈവത്തെ പ്രകീർത്തിക്കട്ടെ.",
			"35": "<sup>35</sup> ദൈവം സീയോനെ രക്ഷിക്കും; യെഹൂദാനഗരങ്ങൾ അവിടുന്നു വീണ്ടും പണിയും. അവിടുത്തെ ദാസർ അവിടെ പാർത്ത് അതു കൈവശമാക്കും.",
			"36": "<sup>36</sup> അവിടുത്തെ ദാസന്മാരുടെ സന്തതികൾ അത് അവകാശമാക്കും. അവിടുത്തെ സ്നേഹിക്കുന്നവർ അവിടെ വസിക്കുകയും ചെയ്യും."
		},
		"70": {
			"1": "<sup>1</sup> ദൈവമേ, എന്നെ രക്ഷിക്കണമേ, സർവേശ്വരാ, എന്നെ സഹായിക്കാന്‍ വേഗം വരണമേ.",
			"2": "<sup>2</sup> എന്നെ അപായപ്പെടുത്താന്‍ ശ്രമിക്കുന്നവർ ലജ്ജിതരും പരിഭ്രാന്തരും ആകട്ടെ; എന്‍റെ അനർഥം കാംക്ഷിക്കുന്നവർ, പിന്തിരിഞ്ഞ് അപമാനിതരായിത്തീരട്ടെ.",
			"3": "<sup>3</sup> ‘നന്നായി, നന്നായി’ എന്നു പറഞ്ഞ് എന്നെ പരിഹസിക്കുന്നവർ പരാജയംമൂലം പരിഭ്രാന്തരാകട്ടെ.",
			"4": "<sup>4</sup> അങ്ങയെ അന്വേഷിക്കുന്ന ഏവരും അങ്ങയിൽ ആനന്ദിക്കട്ടെ. അവിടുന്നു നല്‌കുന്ന വിമോചനത്തിനായി കാംക്ഷിക്കുന്നവർ, “ദൈവം എത്ര വലിയവന്‍” എന്ന് എപ്പോഴും ഘോഷിക്കട്ടെ.",
			"5": "<sup>5</sup> ഞാന്‍ എളിയവനും ദരിദ്രനുമാണ്. ദൈവമേ, എന്‍റെ അടുക്കലേക്കു വേഗം വരണമേ. അവിടുന്ന് എന്‍റെ സഹായകനും വിമോചകനുമാണ്. സർവേശ്വരാ, വൈകരുതേ."
		},
		"71": {
			"1": "<sup>1</sup> സർവേശ്വരാ, ഞാന്‍ അങ്ങയെ അഭയം പ്രാപിക്കുന്നു; ലജ്ജിതനാകാന്‍ എനിക്ക് ഇടയാകരുതേ.",
			"2": "<sup>2</sup> അവിടുന്നു നീതിപൂർവം വിധിക്കുന്ന ദൈവമാണല്ലോ, എന്നെ വിടുവിച്ചു രക്ഷിക്കണമേ. എന്‍റെ അപേക്ഷ കേട്ട് എന്നെ രക്ഷിക്കണമേ.",
			"3": "<sup>3</sup> അവിടുന്ന് എന്‍റെ അഭയശിലയും എന്നെ രക്ഷിക്കുന്ന ബലമുള്ള കോട്ടയും ആയിരിക്കണമേ. അവിടുന്നാണ് എന്‍റെ അഭയശിലയും രക്ഷാദുർഗവും.",
			"4": "<sup>4</sup> ദൈവമേ, ദുഷ്ടന്‍റെ കൈയിൽനിന്നും നീതികെട്ട ക്രൂരന്‍റെ പിടിയിൽനിന്നും എന്നെ വിടുവിക്കണമേ!",
			"5": "<sup>5</sup> സർവേശ്വരാ, അങ്ങാണ് എന്‍റെ പ്രത്യാശ. ബാല്യംമുതൽ അങ്ങാണ് എന്‍റെ ആശ്രയം.",
			"6": "<sup>6</sup> ജനനംമുതൽ ഞാന്‍ അങ്ങയെ ആശ്രയിച്ചു. അമ്മയുടെ ഉദരത്തിൽനിന്ന് എന്നെ പുറത്തെടുത്തത് അവിടുന്നാണ്. ഞാന്‍ എപ്പോഴും അങ്ങയെ സ്തുതിക്കുന്നു.",
			"7": "<sup>7</sup> ഞാന്‍ പലർക്കും ഒരു ദുശ്ശകുനമായിരിക്കുന്നു. എന്നാൽ, എന്‍റെ സുശക്തമായ സങ്കേതം അവിടുന്നാണല്ലോ.",
			"8": "<sup>8</sup> ഞാന്‍ എപ്പോഴും അവിടുത്തെ സ്തുതിക്കുന്നു. അവിടുത്തെ മഹത്ത്വം ഞാന്‍ നിരന്തരം പ്രഘോഷിക്കുന്നു.",
			"9": "<sup>9</sup> വാർധക്യകാലത്ത് എന്നെ തള്ളിക്കളയരുതേ! ബലം ക്ഷയിക്കുമ്പോൾ എന്നെ ഉപേക്ഷിക്കയുമരുതേ.",
			"10": "<sup>10</sup> എന്‍റെ ശത്രുക്കൾ എന്നെക്കുറിച്ചു സംസാരിക്കുന്നു. എന്നെ അപായപ്പെടുത്താന്‍ നോക്കുന്നവർ കൂടിയാലോചിക്കുന്നു.",
			"11": "<sup>11</sup> “അവനെ പിന്തുടർന്നു പിടികൂടുവിന്‍; ദൈവം അവനെ ഉപേക്ഷിച്ചിരിക്കുന്നു; അവനെ രക്ഷിക്കാനാരുമില്ല” എന്ന് അവർ പറയുന്നു.",
			"12": "<sup>12</sup> ദൈവമേ, എന്നിൽനിന്ന് അകന്നിരിക്കരുതേ! എന്‍റെ ദൈവമേ, എന്നെ സഹായിക്കാന്‍ വേഗം വരണമേ!",
			"13": "<sup>13</sup> എന്നിൽ കുറ്റം ചുമത്തുന്നവർ ലജ്ജിക്കുകയും നശിക്കുകയും ചെയ്യട്ടെ. എന്നെ ദ്രോഹിക്കാന്‍ ശ്രമിക്കുന്നവർ, നിന്ദിതരും അപമാനിതരും ആകട്ടെ.",
			"14": "<sup>14</sup> ഞാന്‍ എന്നും അങ്ങയിൽ പ്രത്യാശ അർപ്പിക്കും. ഞാനങ്ങയെ അനവരതം സ്തുതിക്കും.",
			"15": "<sup>15</sup> അങ്ങയുടെ നീതിപൂർവകവും രക്ഷാകരവുമായ പ്രവൃത്തികളെ ഞാന്‍ എപ്പോഴും വിവരിക്കും. അവ എന്‍റെ അറിവിന് അപ്രാപ്യംതന്നെ.",
			"16": "<sup>16</sup> ദൈവമായ സർവേശ്വരന്‍റെ ശക്തമായ പ്രവൃത്തികളുടെ സാക്ഷ്യമായി ഞാന്‍ വരും. അവിടുത്തെ നീതിയെ മാത്രം ഞാന്‍ പ്രകീർത്തിക്കും.",
			"17": "<sup>17</sup> ദൈവമേ, ബാല്യംമുതൽ അവിടുന്നെന്നെ പഠിപ്പിച്ചു. അവിടുത്തെ അദ്ഭുതപ്രവൃത്തികൾ ഞാനിപ്പോഴും പ്രഘോഷിക്കുന്നു.",
			"18": "<sup>18</sup> ദൈവമേ, വാർധക്യവും നരയും ബാധിച്ച എന്നെ ഉപേക്ഷിക്കരുതേ. അവിടുത്തെ പ്രഭാവവും ശക്തിയും വരുംതലമുറകളെ അറിയിക്കാന്‍ എനിക്കിടയാക്കണമേ!",
			"19": "<sup>19</sup> ദൈവമേ, അവിടുത്തെ നീതി അത്യുന്നതമായിരിക്കുന്നു. അവിടുന്നു വന്‍കാര്യങ്ങൾ പ്രവർത്തിച്ചിരിക്കുന്നു. ദൈവമേ, അങ്ങേക്കു തുല്യനായി ആരുമില്ലല്ലോ.",
			"20": "<sup>20</sup> കഠിനമായ കഷ്ടതകൾ അവിടുന്ന് എനിക്കു തന്നു, എങ്കിലും അവിടുന്ന് എനിക്കു വീണ്ടും നവജീവന്‍ നല്‌കും. പാതാളത്തിൽനിന്ന് അവിടുന്ന് എന്നെ കരകയറ്റും.",
			"21": "<sup>21</sup> അവിടുന്ന് എന്‍റെ മഹത്ത്വം വർധിപ്പിക്കുകയും എന്നെ വീണ്ടും ആശ്വസിപ്പിക്കുകയും ചെയ്യും.",
			"22": "<sup>22</sup> ഞാന്‍ വീണ മീട്ടി അവിടുത്തെ വിശ്വസ്തതയെ പ്രകീർത്തിക്കും. ഇസ്രായേലിന്‍റെ പരിശുദ്ധനായ ദൈവമേ, കിന്നരം മീട്ടി ഞാന്‍ അങ്ങേക്കു കീർത്തനം പാടും.",
			"23": "<sup>23</sup> ഞാന്‍ അങ്ങയെ പ്രകീർത്തിക്കുമ്പോൾ, ഞാന്‍ സർവാത്മനാ ആനന്ദംകൊണ്ട് ആർത്തുവിളിക്കും. അവിടുന്ന് എന്നെ രക്ഷിച്ചുവല്ലോ!",
			"24": "<sup>24</sup> അവിടുത്തെ നീതിപൂർവകമായ പ്രവൃത്തികൾ ഞാന്‍ നിരന്തരം ഘോഷിക്കും. എന്നെ ദ്രോഹിക്കാന്‍ നോക്കിയവർ ലജ്ജിതരും അപമാനിതരും ആയിത്തീർന്നിരിക്കുന്നു."
		},
		"72": {
			"1": "<sup>1</sup> ദൈവമേ, രാജാവിന് അങ്ങയുടെ നീതിബോധവും അദ്ദേഹത്തിന് അങ്ങയുടെ ധർമനിഷ്ഠയും നല്‌കണമേ.",
			"2": "<sup>2</sup> അങ്ങയുടെ ജനത്തെ അദ്ദേഹം ധർമനിഷ്ഠയോടെ ഭരിക്കട്ടെ. എളിയവരെ നീതിയോടെ പരിപാലിക്കട്ടെ.",
			"3": "<sup>3</sup> നീതിനിഷ്ഠയാൽ, കുന്നുകളിലും മലകളിലും ഐശ്വര്യം പൊലിക്കട്ടെ.",
			"4": "<sup>4</sup> എളിയവർക്കു രാജാവ് ന്യായം പാലിച്ചു കൊടുക്കട്ടെ. ദരിദ്രരെ അദ്ദേഹം രക്ഷിക്കട്ടെ; മർദകരെ തകർക്കുകയും ചെയ്യട്ടെ;",
			"5": "<sup>5</sup> സൂര്യനും ചന്ദ്രനും ഉള്ള കാലത്തോളം രാജാവിന്‍റെ ഭരണം നിലനില്‌ക്കട്ടെ.",
			"6": "<sup>6</sup> അദ്ദേഹത്തിന്‍റെ ഭരണം ജനങ്ങൾക്ക് വെട്ടിയൊരുക്കിയ പുൽപ്പുറങ്ങളിൽ പെയ്യുന്ന മഴപോലെയും, ഭൂമിയെ നനയ്‍ക്കുന്ന വന്മഴ പോലെയും ആകട്ടെ.",
			"7": "<sup>7</sup> അദ്ദേഹത്തിന്‍റെ ഭരണകാലത്ത് നീതി തഴച്ചുവളരട്ടെ. ചന്ദ്രനുള്ളിടത്തോളം കാലം ഐശ്വര്യം വിളയട്ടെ.",
			"8": "<sup>8</sup> സമുദ്രംമുതൽ സമുദ്രംവരെയും നദിമുതൽ ഭൂമിയുടെ അറ്റംവരെയും അദ്ദേഹം ഭരിക്കട്ടെ.",
			"9": "<sup>9</sup> ശത്രുക്കൾ അദ്ദേഹത്തിന്‍റെ മുമ്പിൽ തല കുനിക്കട്ടെ. അവർ അദ്ദേഹത്തിന്‍റെ പാദധൂളി രുചിക്കട്ടെ.",
			"10": "<sup>10</sup> തർശ്ശീശിലെയും ദ്വീപുകളിലെയും രാജാക്കന്മാർ അദ്ദേഹത്തിനു കപ്പം കൊടുക്കട്ടെ. ശെബയിലെയും സെബയിലെയും ഭരണാധികാരികൾ കാഴ്ചകൾ കൊണ്ടുവരട്ടെ.",
			"11": "<sup>11</sup> എല്ലാ രാജാക്കന്മാരും അദ്ദേഹത്തെ നമിക്കട്ടെ. എല്ലാ ജനതകളും അദ്ദേഹത്തെ സേവിക്കട്ടെ.",
			"12": "<sup>12</sup> അദ്ദേഹം നിലവിളിക്കുന്ന ദരിദ്രനെയും നിസ്സഹായനായ എളിയവനെയും വിടുവിക്കുന്നു.",
			"13": "<sup>13</sup> ദരിദ്രനോടും ദുർബലനോടും അദ്ദേഹം കരുണ കാണിക്കും. ദരിദ്രരെ അദ്ദേഹം രക്ഷിക്കും.",
			"14": "<sup>14</sup> പീഡനത്തിൽനിന്നും അക്രമത്തിൽനിന്നും അദ്ദേഹം അവരെ വിടുവിക്കും. അവരുടെ ജീവന്‍ അദ്ദേഹത്തിനു വിലയേറിയതായിരിക്കും.",
			"15": "<sup>15</sup> അദ്ദേഹം നീണാൾ വാഴട്ടെ. ശെബയിലെ സ്വർണം അദ്ദേഹത്തിനു കാഴ്ചയായി ലഭിക്കട്ടെ. ജനങ്ങൾ അദ്ദേഹത്തിനുവേണ്ടി ഇടവിടാതെ പ്രാർഥിക്കട്ടെ. അദ്ദേഹത്തിന്‍റെ അനുഗ്രഹത്തിനായി എപ്പോഴും അവർ പ്രാർഥിക്കട്ടെ.",
			"16": "<sup>16</sup> ദേശത്ത് ധാന്യസമൃദ്ധി ഉണ്ടാകട്ടെ, മലകളിൽ കതിർക്കുലകൾ വിളഞ്ഞുലയട്ടെ. അവയുടെ വിളവ് ലെബാനോന്‍ മലകളിലെപ്പോലെ സമൃദ്ധമാകട്ടെ! വയലിൽ പുല്ലു നിറഞ്ഞു നില്‌ക്കുന്നതുപോലെ നഗരങ്ങൾ ജനങ്ങളെക്കൊണ്ടു നിറയട്ടെ.",
			"17": "<sup>17</sup> രാജാവിന്‍റെ നാമം എന്നും ജനങ്ങൾ സ്മരിക്കട്ടെ. സൂര്യനുള്ളിടത്തോളം കാലം അദ്ദേഹത്തിന്‍റെ കീർത്തി നിലനില്‌ക്കട്ടെ. ജനതകൾ അദ്ദേഹം നിമിത്തം അനുഗ്രഹിക്കപ്പെടും. സർവജനതകളും അദ്ദേഹത്തെ ഭാഗ്യവാന്‍ എന്നു വിളിക്കും.",
			"18": "<sup>18</sup> ഇസ്രായേലിന്‍റെ ദൈവമായ സർവേശ്വരന്‍ വാഴ്ത്തപ്പെടട്ടെ. അവിടുന്നു മാത്രമാണ് അദ്ഭുതങ്ങൾ പ്രവർത്തിക്കുന്നത്.",
			"19": "<sup>19</sup> അവിടുത്തെ മഹത്ത്വമുള്ള നാമം എന്നും വാഴ്ത്തപ്പെടട്ടെ. ഭൂമി മുഴുവന്‍ അവിടുത്തെ മഹത്ത്വംകൊണ്ടു നിറയട്ടെ. ആമേന്‍. ആമേന്‍.",
			"20": "<sup>20</sup> ഇശ്ശായിയുടെ പുത്രനായ ദാവീദിന്‍റെ പ്രാർഥനകൾ ഇവിടെ അവസാനിക്കുന്നു."
		},
		"73": {
			"1": "<sup>1</sup> ദൈവം ഇസ്രായേൽജനത്തിനു നല്ലവനാണു നിശ്ചയം. ഹൃദയനൈർമ്മല്യമുള്ളവർക്കുതന്നെ.",
			"2": "<sup>2</sup> എന്‍റെ കാലുകൾ ഇടറാന്‍ ഭാവിച്ചു; കാലടികൾ വഴുതാന്‍ തുടങ്ങി.",
			"3": "<sup>3</sup> ദുഷ്ടരുടെ ഐശ്വര്യം കണ്ടിട്ട് എനിക്ക് ആ അഹങ്കാരികളോട് അസൂയ തോന്നി.",
			"4": "<sup>4</sup> അവർക്കു വേദനകളില്ല; അവർ അരോഗദൃഢഗാത്രരായിരിക്കുന്നു.",
			"5": "<sup>5</sup> മറ്റുള്ളവരെപ്പോലെ അവർക്കു കഷ്ടതകളും പീഡനങ്ങളുമില്ല.",
			"6": "<sup>6</sup> അതുകൊണ്ട് അവർ അഹങ്കാരം മാലയായി അണിയുന്നു. അക്രമം വസ്ത്രമായി ധരിക്കുന്നു.",
			"7": "<sup>7</sup> മേദസ്സു മുറ്റിയ കണ്ണുകൾകൊണ്ട് അവർ അഹന്തയോടെ വീക്ഷിക്കുന്നു. അവരുടെ മനസ്സിലെ ദുഷ്ടവിചാരങ്ങൾക്ക് അന്തമില്ല.",
			"8": "<sup>8</sup> അവർ പരിഹാസത്തോടും ദുഷ്ടതയോടുംകൂടി സംസാരിക്കുന്നു. അഹങ്കാരത്തോടെ അവർ ഭീഷണി മുഴക്കുന്നു.",
			"9": "<sup>9</sup> അവർ ദൈവത്തിനെതിരെ സംസാരിക്കുന്നു. മനുഷ്യരുടെ ഇടയിൽ ദൂഷണം പറഞ്ഞു നടക്കുന്നു.",
			"10": "<sup>10</sup> അതുകൊണ്ട് ജനം അവരിലേക്കു തിരിയുന്നു. അവരിൽ ഒരു കുറ്റവും കാണുന്നില്ല.",
			"11": "<sup>11</sup> ദൈവം എങ്ങനെ അറിയും? അത്യുന്നതന് ഇത് എങ്ങനെ അറിയാന്‍ കഴിയും എന്ന് അവർ പറയുന്നു.",
			"12": "<sup>12</sup> ഇങ്ങനെയുള്ളവരാണ് ദുഷ്ടന്മാർ; അവർ എന്നും സുഖലോലുപരായി കഴിയുന്നു. അവർ മേല്‌ക്കുമേൽ ധനം നേടുന്നു.",
			"13": "<sup>13</sup> അങ്ങനെയെങ്കിൽ ഞാന്‍ നിർമ്മലനായി ജീവിച്ചതും നിഷ്കളങ്കതയിൽ കൈ കഴുകിയതും വെറുതെയായി.",
			"14": "<sup>14</sup> ഞാന്‍ നിരന്തരം പീഡിപ്പിക്കപ്പെടുന്നു, പ്രഭാതംതോറും ദണ്ഡനമേല്‌ക്കുന്നു.",
			"15": "<sup>15</sup> ഞാനും അവരെപ്പോലെ സംസാരിച്ചിരുന്നെങ്കിൽ, അവിടുത്തെ ജനത്തോട് അവിശ്വസ്തത കാട്ടുമായിരുന്നു.",
			"16": "<sup>16</sup> ഇത് എങ്ങനെ ഗ്രഹിക്കുമെന്നു ചിന്തിച്ചിട്ടും, അത് എനിക്കു ദുസ്സാധ്യമായി.",
			"17": "<sup>17</sup> എന്നാൽ, ഞാന്‍ ദൈവത്തിന്‍റെ മന്ദിരത്തിൽ ചെന്നപ്പോൾ, അവരുടെ അന്ത്യം എന്തെന്നു ഞാന്‍ ഗ്രഹിച്ചു.",
			"18": "<sup>18</sup> അവിടുന്ന് അവരെ വഴുവഴുപ്പുള്ളിടത്തു നിർത്തുന്നു. വിനാശത്തിലേക്ക് അവരെ തള്ളിയിടുന്നു.",
			"19": "<sup>19</sup> എത്ര പെട്ടെന്ന് അവർ നശിച്ചു. ഭീകരതകളാൽ അവർ നാമാവശേഷമായി.",
			"20": "<sup>20</sup> ഉണരുമ്പോൾ മറന്നുപോകുന്ന സ്വപ്നം പോലെയാണവർ അവിടുന്ന് എഴുന്നേല്‌ക്കുമ്പോൾ അവർ വിസ്മരിക്കപ്പെടും.",
			"21": "<sup>21</sup> എന്‍റെ ഹൃദയം വേദനിക്കയും എന്‍റെ മനസ്സ് വ്രണപ്പെടുകയും ചെയ്തപ്പോൾ,",
			"22": "<sup>22</sup> ഞാന്‍ ഭോഷനും അജ്ഞനുമായിരുന്നു. അവിടുത്തെ മുമ്പിൽ ഞാന്‍ മൃഗത്തെപ്പോലെ ആയിരുന്നു.",
			"23": "<sup>23</sup> എന്നിട്ടും ഞാന്‍ എപ്പോഴും അങ്ങയുടെ കൂടെ ആയിരുന്നു. അവിടുന്ന് എന്‍റെ വലങ്കൈയിൽ പിടിച്ചിരിക്കുന്നു.",
			"24": "<sup>24</sup> അവിടുന്ന് ഉപദേശം നല്‌കി എന്നെ വഴി നടത്തുന്നു. പിന്നീട് അവിടുന്ന് എന്നെ മഹത്ത്വം നല്‌കി സ്വീകരിക്കും.",
			"25": "<sup>25</sup> സ്വർഗത്തിൽ അങ്ങല്ലാതെ എനിക്ക് ആരുള്ളൂ. ഭൂമിയിലും അങ്ങയെ അല്ലാതെ മറ്റൊന്നും ഞാന്‍ ആഗ്രഹിക്കുന്നില്ല.",
			"26": "<sup>26</sup> എന്‍റെ ശരീരവും മനസ്സും തളർന്നാലും ദൈവമാണെന്‍റെ ബലം. എന്നേക്കുമുള്ള എന്‍റെ ഓഹരിയും അവിടുന്നു തന്നെ.",
			"27": "<sup>27</sup> അങ്ങയിൽനിന്ന് അകന്നു നില്‌ക്കുന്നവർ നശിച്ചുപോകും. അങ്ങയോട് അവിശ്വസ്തരായി വർത്തിക്കുന്നവരെ അവിടുന്നു സംഹരിക്കും.",
			"28": "<sup>28</sup> ദൈവത്തോടു ചേർന്നു നില്‌ക്കുന്നത് എനിക്ക് എത്ര നല്ലത്. ദൈവമായ സർവേശ്വരനെ ഞാന്‍ അഭയം പ്രാപിച്ചിരിക്കുന്നു. അവിടുത്തെ സകല പ്രവൃത്തികളെയും ഞാന്‍ പ്രഘോഷിക്കും."
		},
		"74": {
			"1": "<sup>1</sup> ദൈവമേ, അവിടുന്ന് ഞങ്ങളെ എന്നേക്കുമായി തള്ളിക്കളഞ്ഞതെന്ത്? അങ്ങയുടെ മേച്ചിൽപ്പുറത്തെ ആടുകളായ ഞങ്ങളുടെ നേരേ അവിടുത്തെ കോപം ജ്വലിക്കുന്നതെന്ത്?",
			"2": "<sup>2</sup> അങ്ങു പണ്ടേ തിരഞ്ഞെടുത്ത അവിടുത്തെ ജനത്തെ, അങ്ങു വീണ്ടെടുത്ത അവിടുത്തെ അവകാശമായ ഗോത്രത്തെത്തന്നെ ഓർക്കണമേ. അങ്ങു വസിച്ചിരുന്ന സീയോന്‍പർവതത്തെ വിസ്മരിക്കരുതേ.",
			"3": "<sup>3</sup> പൂർണമായി തകർന്നടിഞ്ഞ നാശാവശിഷ്ടങ്ങൾ നടന്നു കാണണമേ. വിശുദ്ധമന്ദിരത്തിലുള്ളതെല്ലാം ശത്രുക്കൾ നശിപ്പിച്ചിരിക്കുന്നു.",
			"4": "<sup>4</sup> അങ്ങയുടെ ശത്രുക്കൾ വിശുദ്ധമന്ദിരത്തിന്‍റെ നടുവിൽ നിന്നുകൊണ്ട് ഗർജിക്കുന്നു. അവിടെ അവർ വിജയക്കൊടി നാട്ടിയിരിക്കുന്നു.",
			"5": "<sup>5</sup> മരംവെട്ടുകാരെപ്പോലെ അവർ ദേവാലയകവാടത്തിലെ",
			"6": "<sup>6</sup> ചിത്രപ്പണികൾ മഴുകൊണ്ടും ചുറ്റികകൊണ്ടും തകർത്തുകളഞ്ഞിരിക്കുന്നു.",
			"7": "<sup>7</sup> അവിടുത്തെ വിശുദ്ധമന്ദിരം അവർ അഗ്നിക്കിരയാക്കി, അവിടുത്തെ തിരുനിവാസം അവർ ഇടിച്ചുനിരത്തി അശുദ്ധമാക്കിയിരിക്കുന്നു.",
			"8": "<sup>8</sup> ഞങ്ങളെ പൂർണമായി തകർത്തുകളയുമെന്ന് അവർ പറഞ്ഞു. ദേശത്തുള്ള എല്ലാ ആരാധനാസ്ഥലങ്ങളും അവർ ചുട്ടുകളഞ്ഞു.",
			"9": "<sup>9</sup> ഞങ്ങൾ ഒരു അടയാളവും കാണുന്നില്ല, ഒരു പ്രവാചകനും ശേഷിച്ചിട്ടില്ല. ഈ ദുരിതങ്ങൾ എത്ര കാലത്തേക്കെന്ന് ആർക്കും നിശ്ചയവുമില്ല.",
			"10": "<sup>10</sup> ദൈവമേ, ശത്രുക്കൾ എത്ര കാലം അങ്ങയെ നിന്ദിക്കും? അവർ എന്നും അങ്ങയുടെ നാമം ദുഷിക്കുമോ?",
			"11": "<sup>11</sup> അവിടുന്നു തൃക്കരം പിന്‍വലിച്ചിരിക്കുന്നതെന്ത്? അവിടുന്നു ഞങ്ങളെ സഹായിക്കാതെ കൈ കെട്ടിയിരിക്കുന്നതെന്ത്?",
			"12": "<sup>12</sup> ദൈവമേ, ആദിമുതലേ അവിടുന്നു ഞങ്ങളുടെ രാജാവല്ലോ, ഭൂമിയിൽ രക്ഷ പ്രദാനം ചെയ്യുന്നത് അവിടുന്നാണ്.",
			"13": "<sup>13</sup> സ്വന്തം ശക്തിയാൽ അവിടുന്ന് സമുദ്രത്തെ വിഭജിച്ചു, കടലിലെ ഭീകരജന്തുക്കളുടെ തലകൾ അവിടുന്നു തകർത്തു.",
			"14": "<sup>14</sup> ലിവ്യാഥാന്‍റെ തലകൾ അവിടുന്നു തകർത്തു. അതിനെ മരുഭൂമിയിലെ ജന്തുക്കൾക്ക് ആഹാരമായി നല്‌കി.",
			"15": "<sup>15</sup> അവിടുന്നു നീരുറവുകളും നീർച്ചാലുകളും തുറന്നുവിട്ടു. ഒരിക്കലും വറ്റാത്ത നദികൾ അവിടുന്നു വറ്റിച്ചു.",
			"16": "<sup>16</sup> അവിടുന്നു രാവും പകലും സൃഷ്‍ടിച്ചു, അവിടുന്നു ചന്ദ്രനെയും നക്ഷത്രങ്ങളെയും സൂര്യനെയും സ്ഥാപിച്ചു.",
			"17": "<sup>17</sup> അവിടുന്നാണ് ഭൂമിക്ക് അതിരുകൾ നിശ്ചയിച്ചത്. വേനൽക്കാലവും ശീതകാലവും സൃഷ്‍ടിച്ചതും അവിടുന്നാണ്.",
			"18": "<sup>18</sup> സർവേശ്വരാ, ശത്രുക്കൾ അങ്ങയെ നിന്ദിക്കുന്നതും മൂഢജനം അങ്ങയെ അധിക്ഷേപിക്കുന്നതും ഓർക്കണമേ.",
			"19": "<sup>19</sup> അങ്ങയുടെ പ്രാവിനെ ദുഷ്ടമൃഗങ്ങൾക്കു വിട്ടുകൊടുക്കരുതേ, ഈ എളിയവരെ എന്നേക്കും മറന്നുകളയരുതേ.",
			"20": "<sup>20</sup> അവിടുന്നു ഞങ്ങളോടു ചെയ്ത ഉടമ്പടി ഓർക്കണമേ; ദേശത്തെ ഇരുണ്ടയിടങ്ങളിൽ അക്രമം കുടിപാർക്കുന്നു.",
			"21": "<sup>21</sup> പീഡിതർ ലജ്ജിതരാകാന്‍ ഇടയാകരുതേ. ദരിദ്രരും എളിയവരും അവിടുത്തെ സ്തുതിക്കട്ടെ.",
			"22": "<sup>22</sup> ദൈവമേ, എഴുന്നേറ്റ് അങ്ങേക്കുവേണ്ടി വാദിക്കണമേ, മൂഢജനം എപ്പോഴും അങ്ങയെ നിന്ദിക്കുന്നത് ഓർക്കണമേ.",
			"23": "<sup>23</sup> അങ്ങയുടെ ശത്രുക്കളുടെ ആരവം ശ്രദ്ധിക്കണമേ, അങ്ങയുടെ വൈരികളുടെ ഇടവിടാതെയുള്ള അട്ടഹാസം ഓർക്കണമേ."
		},
		"75": {
			"1": "<sup>1</sup> ദൈവമേ, ഞങ്ങൾ അങ്ങേക്കു സ്തോത്രം ചെയ്യുന്നു; അതേ, ഞങ്ങൾ അങ്ങേക്കു സ്തോത്രം ചെയ്യുന്നു; അങ്ങയുടെ നാമം ഞങ്ങൾ വിളിച്ചപേക്ഷിക്കുന്നു. അവിടുത്തെ അദ്ഭുതകരമായ പ്രവൃത്തികൾ ഞങ്ങൾ പ്രഘോഷിക്കുന്നു.",
			"2": "<sup>2</sup> ദൈവം അരുളിച്ചെയ്യുന്നു: ഞാന്‍ നിശ്ചയിക്കുന്ന സമയത്ത് ഞാന്‍ നീതിപൂർവം വിധിക്കും.",
			"3": "<sup>3</sup> ഭൂമിയും അതിലെ സകല നിവാസികളും പ്രകമ്പനം കൊള്ളുമ്പോൾ ഞാന്‍ അതിന്‍റെ തൂണുകൾ ഉറപ്പിച്ചു നിർത്തുന്നു.",
			"4": "<sup>4</sup> ഗർവു കാണിക്കരുതെന്ന് അഹങ്കാരികളോടും ശക്തി കാട്ടരുതെന്ന് ദുഷ്ടരോടും ഞാന്‍ പറയുന്നു.",
			"5": "<sup>5</sup> നിങ്ങൾ ശക്തിയിൽ ഊറ്റംകൊള്ളരുത്; ഗർവോടെ സംസാരിക്കയുമരുത്.",
			"6": "<sup>6</sup> ന്യായവിധി വരുന്നത് കിഴക്കുനിന്നോ, പടിഞ്ഞാറുനിന്നോ, വടക്കുനിന്നോ തെക്കുനിന്നോ അല്ല.",
			"7": "<sup>7</sup> വിധികർത്താവു ദൈവമാണ്. അവിടുന്നാണ് ഒരുവനെ താഴ്ത്തുകയും മറ്റൊരുവനെ ഉയർത്തുകയും ചെയ്യുന്നത്.",
			"8": "<sup>8</sup> സർവേശ്വരന്‍റെ കൈയിൽ ഒരു പാനപാത്രമുണ്ട്. അതിൽ വീര്യമുള്ള വീഞ്ഞ് നുരഞ്ഞുപൊങ്ങുന്നു. അവിടുന്ന് അതു പകർന്നു കൊടുക്കുന്നു. ഭൂമിയിലെ സകല ദുഷ്ടന്മാരും അതു മട്ടുവരെ ഊറ്റിക്കുടിക്കും.",
			"9": "<sup>9</sup> എന്നാൽ ഞാന്‍ എന്നേക്കും ആനന്ദിക്കും, യാക്കോബിന്‍റെ ദൈവത്തിനു ഞാന്‍ സ്തുതിഗീതം ആലപിക്കും.",
			"10": "<sup>10</sup> ദുഷ്ടന്മാരുടെ ശക്തി അവിടുന്നു തകർക്കും; നീതിമാന്മാരുടെ ശക്തിയോ വർധിപ്പിക്കും."
		},
		"76": {
			"1": "<sup>1</sup> ദൈവം യെഹൂദായിൽ പ്രസിദ്ധനാണ്; ഇസ്രായേലിൽ അവിടുത്തെ നാമം മഹത്ത്വപൂർണമാണ്.",
			"2": "<sup>2</sup> അവിടുത്തെ കൂടാരം യെരൂശലേമിലും തിരുനിവാസം സീയോനിലും ആകുന്നു.",
			"3": "<sup>3</sup> അവിടെവച്ച് അവിടുന്നു ശത്രുക്കളുടെ തീയമ്പുകളും വാളും പരിചയും മറ്റെല്ലാ ആയുധങ്ങളും തകർത്തുകളഞ്ഞു.",
			"4": "<sup>4</sup> ശാശ്വതശൈലങ്ങളെക്കാൾ അവിടുന്നു, മഹോന്നതനും മഹിമയുള്ളവനും ആകുന്നു.",
			"5": "<sup>5</sup> ധീരന്മാരുടെ സമ്പത്ത് കൊള്ളയടിച്ചു, അവർ എല്ലാവരും മരണമടഞ്ഞു. അവർക്ക് കൈ ഉയർത്താന്‍പോലും കഴിഞ്ഞില്ല.",
			"6": "<sup>6</sup> യാക്കോബിന്‍റെ ദൈവമേ, അങ്ങ് ശാസിച്ചപ്പോൾ കുതിരകളും തേരാളികളും പ്രജ്ഞയറ്റു വീണു.",
			"7": "<sup>7</sup> എല്ലാവരും അങ്ങയെ ഭയപ്പെടുന്നു, അവിടുത്തെ കോപം ജ്വലിച്ചാൽ തിരുമുമ്പിൽ നില്‌ക്കാന്‍ ആർക്കു കഴിയും?",
			"8": "<sup>8</sup> സ്വർഗത്തിൽനിന്ന് അവിടുന്നു വിധി പ്രസ്താവിച്ചു, ഭൂമി നടുങ്ങി വിറച്ചു. ദൈവം വിധി നടപ്പിലാക്കാന്‍ എഴുന്നേറ്റു, ഭൂമിയിലെ സകല പീഡിതരെയും രക്ഷിക്കാന്‍ തന്നെ.",
			"10": "<sup>10</sup> ദൈവമേ, മനുഷ്യന്‍റെ കോപവും അവിടുത്തേക്കു സ്തുതിയായി ഭവിക്കും. അവിടുത്തെ കോപത്തിൽനിന്നു രക്ഷപെടുന്നവർ അങ്ങയോടു ചേർന്നു നില്‌ക്കും.",
			"11": "<sup>11</sup> നിങ്ങളുടെ ദൈവമായ സർവേശ്വരനു നേർച്ചകൾ നേരുകയും നിറവേറ്റുകയും ചെയ്യുവിന്‍. എല്ലാവരും ഭയപ്പെടുന്ന അങ്ങേക്ക്, ചുറ്റുമുള്ള രാജ്യങ്ങൾ കാഴ്ചകൾ കൊണ്ടുവരട്ടെ.",
			"12": "<sup>12</sup> അവിടുന്നു പ്രഭുക്കന്മാരുടെ ഗർവ് അടക്കും. ഭൂമിയിലെ രാജാക്കന്മാർക്ക് അവിടുന്നു ഭീതിദനാണ്."
		},
		"77": {
			"1": "<sup>1</sup> ഞാന്‍ ദൈവത്തോടു നിലവിളിക്കുന്നു, ഞാന്‍ അവിടുത്തോട് ഉച്ചത്തിൽ നിലവിളിക്കുന്നു.",
			"2": "<sup>2</sup> എന്‍റെ കഷ്ടകാലത്ത് ഞാന്‍ സർവേശ്വരനെ വിളിച്ചപേക്ഷിച്ചു. രാത്രി മുഴുവന്‍ തളരാതെ ഞാന്‍ കൈ ഉയർത്തി പ്രാർഥിച്ചു, എങ്കിലും എനിക്ക്, ആശ്വാസം ലഭിച്ചില്ല.",
			"3": "<sup>3</sup> ദൈവത്തെ ഓർക്കുന്നു എങ്കിലും ഞാന്‍ വിലപിക്കുന്നു. ദൈവത്തെ ധ്യാനിച്ചിട്ടും ഞാന്‍ നിരാശനായിത്തീരുന്നു.",
			"4": "<sup>4</sup> അവിടുന്ന് എനിക്ക് ഉറക്കം നല്‌കുന്നില്ല. ഞാന്‍ വ്യാകുലനായിരിക്കുന്നു; എന്താണു പറയേണ്ടതെന്ന് എനിക്കറിഞ്ഞുകൂടാ.",
			"5": "<sup>5</sup> ഞാന്‍ കഴിഞ്ഞ കാലത്തെക്കുറിച്ച് ഓർക്കുന്നു. പണ്ടത്തെ വർഷങ്ങളെ ഞാന്‍ അനുസ്മരിക്കുന്നു.",
			"6": "<sup>6</sup> രാത്രിയിൽ ഞാന്‍ ഗാഢചിന്തയിൽ കഴിയുന്നു. ഞാന്‍ ധ്യാനിക്കുകയും ആത്മപരിശോധന നടത്തുകയും ചെയ്യുന്നു.",
			"7": "<sup>7</sup> സർവേശ്വരന്‍ എന്നേക്കുമായി തള്ളിക്കളയുമോ? ഇനി ഒരിക്കലും അവിടുന്ന് എന്നിൽ പ്രസാദിക്കയില്ലേ?",
			"8": "<sup>8</sup> അവിടുത്തെ അചഞ്ചലസ്നേഹം എന്നേക്കുമായി അറ്റുപോയോ? അവിടുന്നു നമ്മോടു ചെയ്ത വാഗ്ദാനങ്ങൾ നിറവേറ്റുകയില്ലേ?",
			"9": "<sup>9</sup> കരുണ കാട്ടാന്‍ ദൈവം മറന്നുപോയോ? അവിടുന്നു നമ്മോടുള്ള കോപത്താൽ കരുണയുടെ വാതിൽ അടച്ചുകളഞ്ഞുവോ?",
			"10": "<sup>10</sup> അത്യുന്നതനായ ദൈവം നമുക്കുവേണ്ടി, പ്രവർത്തിക്കാത്തതാണ് എന്‍റെ ദുഃഖകാരണം എന്നു ഞാന്‍ പറഞ്ഞു.",
			"11": "<sup>11</sup> സർവേശ്വരന്‍റെ പ്രവൃത്തികൾ ഞാന്‍ അനുസ്മരിക്കും, അവിടുന്നു പണ്ടു പ്രവർത്തിച്ച അദ്ഭുതങ്ങൾ തന്നെ.",
			"12": "<sup>12</sup> അവിടുത്തെ സകല പ്രവൃത്തികളെയും ഞാന്‍ ധ്യാനിക്കും. അവിടുത്തെ മഹത്തായ പ്രവൃത്തികൾതന്നെ.",
			"13": "<sup>13</sup> ദൈവമേ, അവിടുത്തെ മാർഗം വിശുദ്ധമാകുന്നു. നമ്മുടെ ദൈവത്തെപ്പോലെ ഉന്നതനായി ആരുണ്ട്?",
			"14": "<sup>14</sup> അവിടുന്നാണ് അദ്ഭുതങ്ങൾ പ്രവർത്തിക്കുന്ന ദൈവം, അവിടുന്നു ജനതകളുടെ ഇടയിൽ ശക്തി വെളിപ്പെടുത്തി.",
			"15": "<sup>15</sup> തൃക്കൈകൊണ്ടു സ്വജനത്തെ അവിടുന്നു രക്ഷിച്ചു. യാക്കോബിന്‍റെയും യോസേഫിന്‍റെയും സന്തതികളെത്തന്നെ.",
			"16": "<sup>16</sup> ദൈവമേ, വെള്ളം അങ്ങയെ കണ്ടു ഭ്രമിച്ചു, അഗാധത അങ്ങയെ കണ്ടു വിറച്ചു.",
			"17": "<sup>17</sup> മേഘങ്ങൾ വെള്ളം ചൊരിഞ്ഞു, ആകാശം ഇടി മുഴക്കി; അവിടുത്തെ മിന്നലുകൾ അസ്ത്രങ്ങൾ പോലെ എല്ലാ ദിക്കുകളിലേക്കും പാഞ്ഞു.",
			"18": "<sup>18</sup> അങ്ങയുടെ ഇടിമുഴക്കം ചുഴലിക്കാറ്റിൽ മാറ്റൊലികൊണ്ടു. മിന്നലുകൾ ഭൂതലത്തെ പ്രകാശിപ്പിച്ചു; ഭൂമി നടുങ്ങിവിറച്ചു.",
			"19": "<sup>19</sup> അങ്ങയുടെ മാർഗം സമുദ്രത്തിലൂടെയും അങ്ങയുടെ വഴി ആഴിയുടെ അടിത്തട്ടിലൂടെയും ആയിരുന്നു. എന്നാൽ അങ്ങയുടെ കാൽപ്പാടുകൾ അദൃശ്യമായിരുന്നു.",
			"20": "<sup>20</sup> മോശയുടെയും അഹരോന്‍റെയും നേതൃത്വത്തിൽ, അവിടുത്തെ ജനത്തെ ഒരു ആട്ടിന്‍പറ്റത്തെ പോലെ, അവിടുന്നു നയിച്ചു."
		},
		"78": {
			"1": "<sup>1</sup> എന്‍റെ ജനമേ, എന്‍റെ പ്രബോധനം ശ്രദ്ധിക്കുക; ഞാന്‍ പറയുന്നതു കേൾക്കുക.",
			"2": "<sup>2</sup> ഞാന്‍ ഉപമകളിലൂടെ പഠിപ്പിക്കും, പുരാതനകടങ്കഥകൾ ഞാന്‍ വിശദീകരിക്കും.",
			"3": "<sup>3</sup> നാം അതു കേൾക്കുകയും അറിയുകയും ചെയ്തിട്ടുണ്ട്. നമ്മുടെ പിതാക്കന്മാർ അതു നമ്മോടു പറഞ്ഞിട്ടുമുണ്ട്.",
			"4": "<sup>4</sup> നാം അതു നമ്മുടെ മക്കളെ അറിയിക്കണം, വരുംതലമുറയോടു നാം അതു വിവരിക്കണം. സർവേശ്വരന്‍റെ മഹത്തായ പ്രവൃത്തികളെയും അവിടുത്തെ ശക്തിയെയും അവിടുന്നു ചെയ്ത അദ്ഭുതങ്ങളെയും തന്നെ.",
			"5": "<sup>5</sup> അവിടുന്നു യാക്കോബിന്‍റെ സന്തതികൾക്കു നിയമം നല്‌കി. ഇസ്രായേൽജനത്തിനുള്ള ധർമശാസ്ത്രം തന്നെ. അതു തങ്ങളുടെ മക്കളെ പഠിപ്പിക്കാന്‍ അവിടുന്നു നമ്മുടെ പിതാക്കന്മാരോടു കല്പിച്ചു.",
			"6": "<sup>6</sup> അങ്ങനെ ഭാവിതലമുറ, ഇനിയും ജനിച്ചിട്ടില്ലാത്ത മക്കൾതന്നെ, അവ ഗ്രഹിച്ച് തങ്ങളുടെ മക്കൾക്ക് അതു പറഞ്ഞുകൊടുക്കും.",
			"7": "<sup>7</sup> അവർ അങ്ങനെ ദൈവത്തിൽ ആശ്രയിക്കുകയും, അവിടുത്തെ പ്രവൃത്തികൾ അവഗണിക്കാതെ, അവിടുത്തെ കല്പനകൾ പാലിക്കുകയും ചെയ്യും.",
			"8": "<sup>8</sup> അവർ തങ്ങളുടെ പിതാക്കന്മാരെപ്പോലെ, ദുശ്ശാഠ്യക്കാരും മത്സരബുദ്ധികളും ദൈവത്തിൽ ആശ്രയിക്കാത്തവരും ദൈവത്തോട് അവിശ്വസ്തരും ആകരുത്.",
			"9": "<sup>9</sup> അമ്പും വില്ലും ഏന്തിയ എഫ്രയീമ്യർ, യുദ്ധദിവസം പിന്തിരിഞ്ഞോടി.",
			"10": "<sup>10</sup> ദൈവവുമായി ചെയ്ത ഉടമ്പടി അവർ പാലിച്ചില്ല. അവിടുത്തെ ധർമശാസ്ത്രപ്രകാരം ജീവിക്കാന്‍ കൂട്ടാക്കിയുമില്ല.",
			"11": "<sup>11</sup> അവർ അവിടുത്തെ പ്രവൃത്തികളും തങ്ങൾ കണ്ട അദ്ഭുതങ്ങളും മറന്നുകളഞ്ഞു.",
			"12": "<sup>12</sup> അവിടുന്ന് ഈജിപ്തിലെ സോവാന്‍ വയലിൽ, അവരുടെ പൂർവപിതാക്കൾ കാൺകെ അദ്ഭുതം പ്രവർത്തിച്ചു.",
			"13": "<sup>13</sup> അവിടുന്നു കടലിനെ വിഭജിച്ചു, അവരെ അതിലൂടെ കടത്തിക്കൊണ്ടുപോയി. അവിടുന്നു വെള്ളത്തെ ചിറപോലെ നിർത്തി.",
			"14": "<sup>14</sup> പകൽ മേഘംകൊണ്ടും രാത്രിയിൽ അഗ്നിയുടെ പ്രകാശംകൊണ്ടും അവിടുന്ന് അവരെ വഴിനടത്തി.",
			"15": "<sup>15</sup> അവിടുന്നു മരുഭൂമിയിൽ പാറകൾ പിളർന്ന്, ആഴത്തിൽനിന്ന് അവർക്കു ജലം നല്‌കി.",
			"16": "<sup>16</sup> അവിടുന്നു പാറയിൽനിന്നു നീർച്ചാലുകൾ പുറപ്പെടുവിച്ചു, വെള്ളം നദിപോലെ ഒഴുകാന്‍ ഇടയാക്കി.",
			"17": "<sup>17</sup> എന്നിട്ടും അവർ നിരവധി പാപങ്ങൾ ചെയ്തു. അത്യുന്നതനായ ദൈവത്തോടു മരുഭൂമിയിൽ വച്ചു മത്സരിച്ചു.",
			"18": "<sup>18</sup> ഇഷ്ടഭോജ്യം ചോദിച്ച്, അവർ ദൈവത്തെ മനഃപൂർവം പരീക്ഷിച്ചു.",
			"19": "<sup>19</sup> അവർ ദൈവത്തെ പഴിച്ചുകൊണ്ട് പറഞ്ഞു: “മരുഭൂമിയിൽ വിരുന്നൊരുക്കാന്‍ ദൈവത്തിനു കഴിയുമോ?",
			"20": "<sup>20</sup> അവിടുന്നു പാറയിൽ അടിച്ചു; വെള്ളം കുതിച്ചു ചാടി. നീർച്ചാലുകൾ കവിഞ്ഞൊഴുകി. എന്നാൽ നമുക്ക് അപ്പവും മാംസവും നല്‌കാന്‍ അവിടുത്തേക്കു കഴിയുമോ?”",
			"21": "<sup>21</sup> ഇതു കേട്ടപ്പോൾ സർവേശ്വരന്‍ കോപിച്ചു. യാക്കോബിന്‍റെ സന്തതികളുടെമേൽ അവിടുത്തെ അഗ്നി ജ്വലിച്ചു. ഇസ്രായേൽജനത്തിനു നേരേ അവിടുത്തെ കോപം ഉയർന്നു.",
			"22": "<sup>22</sup> അവർ ദൈവത്തിൽ ശരണപ്പെടുകയോ, അവിടുന്നു രക്ഷിക്കാന്‍ ശക്തന്‍ എന്നു വിശ്വസിക്കുകയോ ചെയ്തില്ലല്ലോ.",
			"23": "<sup>23</sup> എന്നാൽ അവിടുന്ന് ആകാശത്തോട് ആജ്ഞാപിച്ചു, ആകാശത്തിന്‍റെ വാതിലുകൾ തുറന്നു.",
			"24": "<sup>24</sup> അവിടുന്ന് അവർക്കു ഭക്ഷിക്കാന്‍ മന്ന വർഷിച്ചു. സ്വർഗത്തിലെ ധാന്യംതന്നെ.",
			"25": "<sup>25</sup> അങ്ങനെ അവർ മാലാഖമാരുടെ അപ്പം ഭക്ഷിച്ചു. അവിടുന്ന് അവർക്കു സമൃദ്ധമായി ഭക്ഷണം നല്‌കി.",
			"26": "<sup>26</sup> അവിടുന്ന് ആകാശത്ത് കിഴക്കന്‍ കാറ്റടിപ്പിച്ചു, തന്‍റെ ശക്തിയാൽ അവിടുന്നു തെക്കന്‍ കാറ്റിനെ ഇളക്കിവിട്ടു.",
			"27": "<sup>27</sup> അവിടുന്നു പൂഴിപോലെ കണക്കില്ലാതെ മാംസവും കടൽപ്പുറത്തെ മണൽത്തരിപോലെ പക്ഷികളെയും വർഷിച്ചു.",
			"28": "<sup>28</sup> അവിടുന്ന് അവയെ അവരുടെ പാളയത്തിന്‍റെ നടുവിലും പാർപ്പിടങ്ങളുടെ ചുറ്റും വർഷിച്ചു.",
			"29": "<sup>29</sup> അങ്ങനെ മാംസം ഭക്ഷിച്ച് അവരുടെ വയർ നിറഞ്ഞു. അവർ കൊതിച്ചത് അവിടുന്ന് അവർക്കു നല്‌കി.",
			"30": "<sup>30</sup> എങ്കിലും അവരുടെ കൊതിക്കു മതിവരും മുമ്പേ, ഭക്ഷണം വായിലിരിക്കുമ്പോൾതന്നെ,",
			"31": "<sup>31</sup> ദൈവം അവരോടു കോപിച്ചു. അവിടുന്ന് അവരിലെ കരുത്തന്മാരെ സംഹരിച്ചു. ഇസ്രായേലിലെ ഏറ്റവും മികച്ച യുവാക്കളെ തന്നെ.",
			"32": "<sup>32</sup> ഇവയെല്ലാമായിട്ടും അവർ പിന്നെയും പാപം ചെയ്തു. ദൈവം പ്രവർത്തിച്ച അദ്ഭുതങ്ങൾ കണ്ടിട്ടും അവർ അവിടുത്തെ വിശ്വസിച്ചില്ല.",
			"33": "<sup>33</sup> അതുകൊണ്ട് അവിടുന്ന് അവരുടെ ആയുസ്സിന്‍റെ നാളുകൾ, ഒരു ശ്വാസംപോലെ അവസാനിപ്പിച്ചു. അവരുടെ വർഷങ്ങൾ ഭീതികൊണ്ടു നിറച്ചു.",
			"34": "<sup>34</sup> അവിടുന്നു സംഹാരം തുടങ്ങിയപ്പോൾ, അവർ അവിടുത്തെ അടുക്കലേക്കു തിരിഞ്ഞു.",
			"35": "<sup>35</sup> ദൈവം തങ്ങളുടെ അഭയശിലയെന്നും അത്യുന്നതനായ ദൈവമാണു തങ്ങളുടെ രക്ഷകനെന്നും അവർ അനുസ്മരിച്ചു.",
			"36": "<sup>36</sup> എങ്കിലും അവരുടെ വാക്കുകൾ കപടമായിരുന്നു. അവർ ദൈവത്തോടു വ്യാജം സംസാരിച്ചു.",
			"37": "<sup>37</sup> അവർ അവിടുത്തോട് അവിശ്വസ്തരായിരുന്നു. അവിടുത്തെ ഉടമ്പടിയോട് വിശ്വസ്തത പുലർത്തിയില്ല.",
			"38": "<sup>38</sup> എങ്കിലും കരുണാസമ്പന്നനായ അവിടുന്ന്, അവരുടെ അകൃത്യങ്ങൾ ക്ഷമിച്ചു; അവരെ നശിപ്പിച്ചതുമില്ല. അവിടുന്നു പലപ്പോഴും കോപം അടക്കി അവിടുത്തെ ക്രോധം ആളിക്കത്താന്‍ അനുവദിച്ചില്ല.",
			"39": "<sup>39</sup> അവർ വെറും മർത്യരെന്നും മടങ്ങിവരാതെ കടന്നുപോകുന്ന കാറ്റാണെന്നും അവിടുന്ന് ഓർത്തു.",
			"40": "<sup>40</sup> അവർ എത്രയോ വട്ടം മരുഭൂമിയിൽവച്ച് അവിടുത്തോടു മത്സരിച്ചു. അവിടെവച്ച് അവർ എത്രയോ പ്രാവശ്യം അവിടുത്തെ ദുഃഖിപ്പിച്ചു.",
			"41": "<sup>41</sup> അവർ വീണ്ടും വീണ്ടും ദൈവത്തെ പരീക്ഷിച്ചു. ഇസ്രായേലിന്‍റെ പരിശുദ്ധനായ ദൈവത്തെ പ്രകോപിപ്പിച്ചു.",
			"42": "<sup>42</sup> അവിടുത്തെ ശക്തിയെയും ശത്രുവിൽനിന്ന് അവിടുന്ന് അവരെ വിടുവിച്ച ദിവസത്തെയും അവർ മറന്നു. ഈജിപ്തിൽവച്ച് അവിടുന്നു കാണിച്ച അടയാളങ്ങൾ,",
			"43": "<sup>43</sup> ഈജിപ്തിലെ സോവാന്‍ വയലിൽ വച്ചു ചെയ്ത അദ്ഭുതങ്ങൾതന്നെ, അവർ മറന്നുകളഞ്ഞു.",
			"44": "<sup>44</sup> അവിടുന്ന് അവരുടെ നദികളെയും അരുവികളെയും രക്തമായി മാറ്റി. അതുകൊണ്ട് ഈജിപ്തിലെ ജനങ്ങൾക്കു വെള്ളം കുടിക്കാന്‍ കഴിഞ്ഞില്ല.",
			"45": "<sup>45</sup> അവിടുന്ന് അവരുടെ ഇടയിലേക്ക് ഈച്ചകളെ അയച്ചു. അത് അവരെ അത്യധികം കഷ്ടപ്പെടുത്തി. അവിടുന്നു തവളകളെ അയച്ചു, അവ അവർക്കു നാശം ചെയ്തു.",
			"46": "<sup>46</sup> അവിടുന്ന് അവരുടെ വിളകൾ, അവരുടെ അധ്വാനഫലങ്ങൾ തന്നെ, വെട്ടുക്കിളിക്ക് ഇരയാക്കി.",
			"47": "<sup>47</sup> അവിടുന്ന് അവരുടെ മുന്തിരിച്ചെടികളെ കന്മഴകൊണ്ടും അത്തിമരങ്ങളെ ഹിമവർഷംകൊണ്ടും നശിപ്പിച്ചു.",
			"48": "<sup>48</sup> അവിടുന്ന് അവരുടെ കന്നുകാലികളെ കന്മഴയ്‍ക്കും അവരുടെ ആട്ടിന്‍പറ്റത്തെ ഇടിത്തീക്കും ഇരയാക്കി.",
			"49": "<sup>49</sup> അവിടുന്ന് അവരുടെ ഇടയിലേക്ക് അവിടുത്തെ ഉഗ്രകോപവും ക്രോധവും അമർഷവും കൊടിയ വേദനയും അയച്ചു; സംഹാരദൂതന്മാരുടെ ഒരു ഗണത്തെത്തന്നെ.",
			"50": "<sup>50</sup> അവിടുന്നു തന്‍റെ കോപത്തെ തുറന്നുവിട്ടു. അവരിൽ ആരെയും മരണത്തിൽനിന്ന് ഒഴിവാക്കിയില്ല. മഹാമാരികൊണ്ട് അവരെ നശിപ്പിച്ചു.",
			"51": "<sup>51</sup> ഈജിപ്തിലെ ആദ്യജാതന്മാരെ, ഹാമിന്‍റെ കൂടാരത്തിലെ കടിഞ്ഞൂലുകളെ തന്നെ അവിടുന്നു സംഹരിച്ചു.",
			"52": "<sup>52</sup> എന്നാൽ അവിടുന്നു സ്വജനത്തെ ആടുകളെപ്പോലെ ഈജിപ്തിൽനിന്നു പുറപ്പെടുവിച്ചു. ആട്ടിന്‍പറ്റത്തെയെന്നപോലെ അവരെ മരുഭൂമിയിലൂടെ നയിച്ചു.",
			"53": "<sup>53</sup> അവിടുന്ന് അവരെ സുരക്ഷിതമായി നയിച്ചതിനാൽ അവർ ഭയപ്പെട്ടില്ല; അവരുടെ ശത്രുക്കളെ സമുദ്രം മൂടിക്കളഞ്ഞു.",
			"54": "<sup>54</sup> അവിടുന്ന് അവരെ വിശുദ്ധദേശത്തേക്ക്, അവിടുത്തെ വലങ്കൈ നേടിയെടുത്ത പർവതത്തിലേക്കു കൊണ്ടുവന്നു.",
			"55": "<sup>55</sup> അവിടുന്ന് അന്യജനതകളെ അവരുടെ മുമ്പിൽനിന്നു നീക്കിക്കളഞ്ഞു. അവരുടെ ദേശം അവിടുന്ന് ഇസ്രായേൽ ഗോത്രങ്ങൾക്കു വിഭജിച്ചുകൊടുത്തു. അവരുടെ വീടുകളിൽ ഇസ്രായേൽ ഗോത്രങ്ങളെ പാർപ്പിച്ചു.",
			"56": "<sup>56</sup> എന്നിട്ടും അവർ അത്യുന്നതനായ ദൈവത്തെ പരീക്ഷിക്കുകയും അവിടുത്തോടു മത്സരിക്കുകയും ചെയ്തു. അവർ അവിടുത്തെ കല്പനകൾ അനുസരിച്ചതുമില്ല.",
			"57": "<sup>57</sup> അവർ അവരുടെ പിതാക്കന്മാരെപ്പോലെ ദൈവത്തിൽനിന്ന് പിന്തിരിഞ്ഞ് അവിശ്വസ്തരായി വർത്തിച്ചു. ചതിവില്ലുപോലെ അവർ തിരിഞ്ഞു.",
			"58": "<sup>58</sup> തങ്ങളുടെ പൂജാഗിരികളാൽ അവർ അവിടുത്തെ പ്രകോപിപ്പിച്ചു. തങ്ങളുടെ വിഗ്രഹങ്ങൾകൊണ്ട് അവർ അവിടുത്തെ രോഷാകുലനാക്കി.",
			"59": "<sup>59</sup> ദൈവം ഇതറിഞ്ഞു ക്രുദ്ധനായി. ഇസ്രായേൽജനത്തെ ഏറ്റവും വെറുത്തു.",
			"60": "<sup>60</sup> അതുകൊണ്ടു മനുഷ്യരുടെ ഇടയിലെ, തിരുനിവാസമായ ശീലോവിലെ കൂടാരം അവിടുന്ന് ഉപേക്ഷിച്ചു.",
			"61": "<sup>61</sup> അവിടുന്നു തന്‍റെ ശക്തിയുടെയും മഹത്ത്വത്തിന്‍റെയും പ്രതീകമായ ഉടമ്പടിപ്പെട്ടകത്തെ, ശത്രുവിനും പ്രവാസത്തിനും ഏല്പിച്ചുകൊടുത്തു.",
			"62": "<sup>62</sup> അവിടുന്നു സ്വജനത്തെ വാളിനു വിട്ടുകൊടുത്തു, അവിടുത്തെ അവകാശമായ ജനത്തോടു കോപിച്ചു.",
			"63": "<sup>63</sup> അവരുടെ യുവാക്കൾ അഗ്നിക്കിരയായി, അവരുടെ കന്യകമാരെ വിവാഹം കഴിക്കാന്‍ ആരുമുണ്ടായില്ല.",
			"64": "<sup>64</sup> അവരുടെ പുരോഹിതന്മാർ വധിക്കപ്പെട്ടു, അവരുടെ വിധവകൾ വിലാപം ആചരിച്ചില്ല.",
			"65": "<sup>65</sup> വീഞ്ഞു കുടിച്ച് അട്ടഹസിക്കുന്ന ശക്തനെപ്പോലെ, ഉറക്കത്തിൽനിന്ന് ഉണർന്നവനെപ്പോലെ തന്നെ സർവേശ്വരന്‍ എഴുന്നേറ്റു.",
			"66": "<sup>66</sup> അവിടുന്നു ശത്രുക്കളെ പലായനം ചെയ്യിച്ചു. ഇനി ഒരിക്കലും തല പൊക്കാനാവാത്ത വിധം അവരെ ലജ്ജിതരാക്കി.",
			"67": "<sup>67</sup> അവിടുന്നു യോസേഫിന്‍റെ സന്തതികളെ ഉപേക്ഷിച്ചു. എഫ്രയീംഗോത്രത്തെ തിരഞ്ഞെടുത്തില്ല,",
			"68": "<sup>68</sup> എന്നാൽ അവിടുന്നു യെഹൂദാഗോത്രത്തെയും അവിടുന്നു സ്നേഹിക്കുന്ന സീയോന്‍ പർവതത്തെയും തിരഞ്ഞെടുത്തു.",
			"69": "<sup>69</sup> ഉന്നതമായ ആകാശത്തെപ്പോലെയും ശാശ്വതമായി സ്ഥാപിച്ചിരിക്കുന്ന ഭൂമി പോലെയും; അവിടുന്നു തന്‍റെ മന്ദിരം നിർമ്മിച്ചു.",
			"70": "<sup>70</sup> അവിടുന്നു തന്‍റെ ദാസനായ ദാവീദിനെ തിരഞ്ഞെടുത്തു. ആടുകളുടെ ഇടയിൽനിന്ന് അദ്ദേഹത്തെ വിളിച്ചു.",
			"71": "<sup>71</sup> അവിടുത്തെ സ്വന്തം ജനമായ യാക്കോബിന്‍റെ സന്തതികളെ; അവിടുത്തെ അവകാശമായ ഇസ്രായേലിനെ മേയിക്കാന്‍വേണ്ടി ആട്ടിന്‍പറ്റത്തെ മേയിച്ചുകൊണ്ടിരുന്ന ദാവീദിനെ അവിടുന്നു കൊണ്ടുവന്നു.",
			"72": "<sup>72</sup> ആത്മാർഥതയോടെ അദ്ദേഹം അവരെ മേയിച്ചു, സമർഥമായി അവരെ നയിച്ചു."
		},
		"79": {
			"1": "<sup>1</sup> ദൈവമേ, അന്യജനതകൾ അവിടുത്തെ അവകാശഭൂമി കൈക്കലാക്കി; അവർ അങ്ങയുടെ വിശുദ്ധമന്ദിരത്തെ അശുദ്ധമാക്കുകയും യെരൂശലേമിനെ പാഴ്കൂമ്പാരമാക്കുകയും ചെയ്തിരിക്കുന്നു.",
			"2": "<sup>2</sup> അവർ അവിടുത്തെ ദാസന്മാരുടെ മൃതശരീരം പക്ഷികൾക്കും, അവിടുത്തെ ഭക്തന്മാരുടെ മാംസം വന്യമൃഗങ്ങൾക്കും ഇരയായി കൊടുത്തു.",
			"3": "<sup>3</sup> അവർ അവിടുത്തെ ജനത്തിന്‍റെ രക്തം യെരൂശലേമിലെങ്ങും വെള്ളംപോലെ ഒഴുക്കി. അവരുടെ മൃതശരീരങ്ങൾ സംസ്കരിക്കാന്‍ ആരും ഉണ്ടായില്ല.",
			"4": "<sup>4</sup> ഞങ്ങൾ അയൽരാജ്യങ്ങളുടെ അധിക്ഷേപത്തിനും ചുറ്റുമുള്ളവരുടെ അവജ്ഞയ്‍ക്കും പരിഹാസത്തിനും പാത്രമായി തീർന്നിരിക്കുന്നു.",
			"5": "<sup>5</sup> സർവേശ്വരാ, ഇത് എത്ര കാലത്തേക്ക്? അവിടുന്നു ഞങ്ങളോട് എന്നേക്കും കോപിച്ചിരിക്കുമോ? അവിടുത്തെ കോപം എന്നും അഗ്നിപോലെ ജ്വലിച്ചുകൊണ്ടിരിക്കുമോ?",
			"6": "<sup>6</sup> അങ്ങയെ ആരാധിക്കാത്ത അന്യജനതകളുടെമേലും അങ്ങയുടെ നാമം വിളിച്ചപേക്ഷിക്കാത്ത ജനതകളുടെമേലും അവിടുത്തെ ക്രോധം ചൊരിയണമേ.",
			"7": "<sup>7</sup> അവർ യാക്കോബിന്‍റെ സന്തതികളെ സംഹരിക്കുകയും അവരുടെ വാസസ്ഥലം ശൂന്യമാക്കുകയും ചെയ്തു.",
			"8": "<sup>8</sup> ഞങ്ങളുടെ പൂർവികരുടെ അകൃത്യങ്ങൾക്ക് ഞങ്ങളെ ശിക്ഷിക്കരുതേ. അവിടുത്തെ കാരുണ്യം ഇപ്പോൾ ഞങ്ങളുടെമേൽ ചൊരിയണമേ. ഞങ്ങൾ ആകെ തകർന്നിരിക്കുന്നു.",
			"9": "<sup>9</sup> ഞങ്ങളുടെ രക്ഷകനായ ദൈവമേ, സഹായിച്ചാലും; അവിടുത്തെ നാമമഹത്ത്വത്തിനു വേണ്ടി ഞങ്ങളെ വിടുവിക്കണമേ, തിരുനാമത്തെപ്രതി ഞങ്ങളുടെ പാപങ്ങൾ ക്ഷമിക്കണമേ.",
			"10": "<sup>10</sup> ‘നിങ്ങളുടെ ദൈവം എവിടെ?’ എന്നു ജനതകൾ, ഞങ്ങളോടു ചോദിക്കാന്‍ ഇടയാക്കരുതേ. അവിടുത്തെ ദാസന്മാരുടെ രക്തം ചിന്തിയതിന്‍റെ ശിക്ഷ, അന്യജനതകൾ അനുഭവിക്കുന്നതു കാണാന്‍ ഞങ്ങൾക്ക് ഇടയാക്കണമേ.",
			"11": "<sup>11</sup> ബന്ദികളുടെ ഞരക്കം കേൾക്കണമേ. ശത്രുക്കൾ മരണത്തിനു വിധിച്ചിട്ടുള്ളവരെ അവിടുത്തെ മഹാശക്തിയാൽ വിടുവിക്കണമേ.",
			"12": "<sup>12</sup> സർവേശ്വരാ, ഞങ്ങളുടെ അയൽരാജ്യങ്ങൾ, അങ്ങയെ അധിക്ഷേപിച്ചതിന് ഏഴിരട്ടി അവർക്കു പകരം നല്‌കണമേ.",
			"13": "<sup>13</sup> അപ്പോൾ അങ്ങയുടെ ജനവും അങ്ങയുടെ മേച്ചിൽപ്പുറത്തെ ആടുകളുമായ ഞങ്ങൾ, എന്നും സ്തോത്രം അർപ്പിക്കും. ഞങ്ങൾ എന്നും അങ്ങയെ സ്തുതിക്കും."
		},
		"80": {
			"1": "<sup>1</sup> ഇസ്രായേലിന്‍റെ ഇടയനായ നാഥാ, ആട്ടിന്‍പറ്റത്തെ എന്നപോലെ യോസേഫിന്‍റെ സന്തതികളെ നയിക്കുന്ന അവിടുന്നു ഞങ്ങളെ ശ്രദ്ധിച്ചാലും; കെരൂബുകളുടെമേൽ സിംഹാസനസ്ഥനായവനേ,",
			"2": "<sup>2</sup> എഫ്രയീം, മനശ്ശെ, ബെന്യാമീന്‍ഗോത്രങ്ങൾക്ക് അങ്ങയെ വെളിപ്പെടുത്തിയാലും, അവിടുത്തെ ശക്തി ഉണർത്തി, ഞങ്ങളെ രക്ഷിക്കാന്‍ വരണമേ.",
			"3": "<sup>3</sup> ദൈവമേ, ഞങ്ങളെ പുനരുദ്ധരിക്കണമേ, കരുണയോടെ കടാക്ഷിച്ച് ഞങ്ങളെ രക്ഷിക്കണമേ.",
			"4": "<sup>4</sup> സർവേശ്വരാ, സർവശക്തനായ ദൈവമേ, അവിടുന്ന് എത്രകാലം ഞങ്ങളോടു കോപിക്കുകയും അവിടുത്തെ ജനത്തിന്‍റെ പ്രാർഥനകൾ കേൾക്കാതിരിക്കുകയും ചെയ്യും?",
			"5": "<sup>5</sup> അവിടുന്നു ഞങ്ങൾക്കു ഭക്ഷിക്കാന്‍ ദുഃഖവും കുടിക്കാന്‍ അളവില്ലാതെ കണ്ണുനീരും നല്‌കിയിരിക്കുന്നു.",
			"6": "<sup>6</sup> അയൽരാജ്യങ്ങൾ ഞങ്ങളുടെ ദേശത്തിനു വേണ്ടി ശണ്ഠ കൂടുന്നു. ഞങ്ങളുടെ ശത്രുക്കൾ ഞങ്ങളെ നോക്കി പരിഹസിക്കുന്നു.",
			"7": "<sup>7</sup> സർവശക്തനായ ദൈവമേ, ഞങ്ങളെ പുനരുദ്ധരിക്കണമേ. കരുണയോടെ കടാക്ഷിച്ച് ഞങ്ങളെ രക്ഷിക്കണമേ.",
			"8": "<sup>8</sup> അവിടുന്ന് ഈജിപ്തിൽനിന്ന് ഒരു മുന്തിരിവള്ളി കൊണ്ടുവന്ന് അന്യജനതകളെ പുറത്താക്കി അത് അവിടെ നട്ടു.",
			"9": "<sup>9</sup> അവിടുന്ന് അതിനു തടമെടുത്തു, അത് ആഴത്തിൽ വേരൂന്നി, ദേശം മുഴുവന്‍ പടർന്നു.",
			"10": "<sup>10</sup> അതു പർവതങ്ങൾക്കു തണൽ വിരിച്ചു. അതിന്‍റെ ശാഖകൾ കൂറ്റന്‍ ദേവദാരുക്കളെ ആവരണം ചെയ്തു.",
			"11": "<sup>11</sup> അത് തന്‍റെ ശാഖകൾ സമുദ്രംവരെയും ചില്ലകൾ നദിവരെയും നീട്ടി.",
			"12": "<sup>12</sup> അങ്ങ് ആ മുന്തിരിച്ചെടിയുടെ വേലിക്കെട്ട് തകർത്തതെന്ത്? വഴിപോക്കരെല്ലാം അതിന്‍റെ ഫലം പറിക്കുന്നു.",
			"13": "<sup>13</sup> കാട്ടുപന്നി അതിനെ നശിപ്പിക്കുന്നു. വന്യമൃഗങ്ങൾ അതിനെ തിന്നുകളയുന്നു.",
			"14": "<sup>14</sup> സർവശക്തനായ ദൈവമേ, ഞങ്ങളിലേക്കു തിരിയണമേ, സ്വർഗത്തിൽനിന്നു തൃക്കൺപാർക്കണമേ. ഈ മുന്തിരിവള്ളിയെ പരിഗണിച്ചാലും.",
			"15": "<sup>15</sup> അവിടുത്തെ വലങ്കൈ നട്ട ഈ മുന്തിരിവള്ളിയെ, അങ്ങേക്കായി വളർത്തി വലുതാക്കിയ ഈ മുന്തിരിച്ചെടിയെ രക്ഷിക്കണമേ.",
			"16": "<sup>16</sup> ശത്രുക്കൾ അതിനെ വെട്ടി വീഴ്ത്തുകയും തീവച്ചു ചുടുകയും ചെയ്തിരിക്കുന്നു. അവിടുത്തെ ഭർത്സനത്താൽ അവർ നശിച്ചുപോകട്ടെ.",
			"17": "<sup>17</sup> അവിടുത്തെ വലത്തുഭാഗത്തിരിക്കുന്ന പുരുഷനെ, അവിടുത്തെ ശുശ്രൂഷയ്‍ക്കായി അവിടുന്നു ശക്തനാക്കിയ, മനുഷ്യപുത്രനെതന്നെ സംരക്ഷിക്കണമേ.",
			"18": "<sup>18</sup> ഞങ്ങൾ ഇനി ഒരിക്കലും അങ്ങയെ വിട്ടുപിരിയുകയില്ല ഞങ്ങളെ പുനരുജ്ജീവിപ്പിക്കണമേ.",
			"19": "<sup>19</sup> ഞങ്ങൾ അങ്ങയെ എന്നും ആരാധിക്കും. സർവേശ്വരാ, സർവശക്തനായ ദൈവമേ, ഞങ്ങളെ പുനരുദ്ധരിക്കണമേ. കരുണയോടെ കടാക്ഷിച്ച് ഞങ്ങളെ രക്ഷിക്കണമേ."
		},
		"81": {
			"1": "<sup>1</sup> നമ്മുടെ സംരക്ഷകനായ ദൈവത്തിനു സ്തുതിഗീതം പാടുവിന്‍. യാക്കോബിന്‍റെ ദൈവത്തിന് ആനന്ദത്തോടെ ആർപ്പിടുവിന്‍.",
			"2": "<sup>2</sup> തപ്പു കൊട്ടുവിന്‍, വീണയും കിന്നരവും മീട്ടി മധുരനാദമുതിർക്കുവിന്‍.",
			"3": "<sup>3</sup> അമാവാസിയിലും പൗർണമിയിലും ഉത്സവവേളയിലും കാഹളമൂതുവിന്‍.",
			"4": "<sup>4</sup> ഇത് ഇസ്രായേലിനു ലഭിച്ച നിയമമല്ലോ; യാക്കോബിന്‍റെ ദൈവം നല്‌കിയ പ്രമാണം.",
			"5": "<sup>5</sup> അവിടുന്ന് ഈജിപ്തിനെതിരെ പുറപ്പെട്ടപ്പോൾ, യോസേഫിന്‍റെ സന്തതികൾക്ക് ഈ കല്പന നല്‌കി. ഞാന്‍ ഒരു അപരിചിത ശബ്ദം കേട്ടു.",
			"6": "<sup>6</sup> ഞാന്‍ നിങ്ങളുടെ ചുമലിൽനിന്നു ചുമടു നീക്കി; അടിമവേലയിൽനിന്നു നിങ്ങളുടെ കൈകളെ സ്വതന്ത്രമാക്കി.",
			"7": "<sup>7</sup> കഷ്ടകാലത്ത് നിങ്ങൾ എന്നെ വിളിച്ചപേക്ഷിച്ചു. ഞാന്‍ നിങ്ങളെ വിടുവിച്ചു. ഇടിമുഴക്കത്തിന്‍റെ മറവിൽനിന്ന്, ഞാന്‍ നിങ്ങൾക്ക് ഉത്തരമരുളി. മെരീബാ നീർച്ചാലിനരികിൽവച്ച് ഞാന്‍ നിങ്ങളെ പരീക്ഷിച്ചു.",
			"8": "<sup>8</sup> എന്‍റെ ജനമേ, ഈ മുന്നറിയിപ്പു കേൾക്കുക, ഇസ്രായേൽജനമേ, നിങ്ങൾ എന്‍റെ വാക്ക് ശ്രദ്ധിച്ചിരുന്നെങ്കിൽ!",
			"9": "<sup>9</sup> നിങ്ങൾക്ക് അന്യദേവന്മാർ ഉണ്ടാകരുത്, അന്യദേവന്മാരിൽ ഒന്നിനെയും നിങ്ങൾ നമസ്കരിക്കരുത്.",
			"10": "<sup>10</sup> ഈജിപ്തിൽനിന്നു നിങ്ങളെ മോചിപ്പിച്ചു കൊണ്ടുവന്ന സർവേശ്വരനായ ഞാനാണു നിങ്ങളുടെ ദൈവം. നിങ്ങൾ വായ് മലർക്കെ തുറക്കുക. ഞാന്‍ അതു നിറയ്‍ക്കാം.",
			"11": "<sup>11</sup> എന്നാൽ, എന്‍റെ ജനം എന്‍റെ വാക്ക് ശ്രദ്ധിച്ചില്ല. ഇസ്രായേൽജനം എന്നെ ഗണിച്ചില്ല.",
			"12": "<sup>12</sup> അതുകൊണ്ട് തന്നിഷ്ടത്തിനു നടക്കുമെന്നുള്ള അവരുടെ ദുശ്ശാഠ്യം ഞാന്‍ അനുവദിച്ചുകൊടുത്തു.",
			"13": "<sup>13</sup> എന്‍റെ ജനം എന്നെ അനുസരിച്ചിരുന്നെങ്കിൽ, ഇസ്രായേൽജനം എന്‍റെ വഴിയിൽ നടന്നിരുന്നെങ്കിൽ.",
			"14": "<sup>14</sup> എങ്കിൽ, ഞാന്‍ അവരുടെ ശത്രുക്കളെ വേഗത്തിൽ കീഴടക്കി ശിക്ഷിക്കുമായിരുന്നു.",
			"15": "<sup>15</sup> എന്നെ വെറുക്കുന്നവർ എന്‍റെ കാല്‌ക്കൽ വീഴുമായിരുന്നു. ഞാന്‍ അവരെ എന്നേക്കുമായി ശിക്ഷിക്കുമായിരുന്നു.",
			"16": "<sup>16</sup> ഞാന്‍ നിങ്ങളെ മേൽത്തരം കോതമ്പുകൊണ്ട് പോഷിപ്പിക്കുമായിരുന്നു. പാറയിൽനിന്നുള്ള തേന്‍കൊണ്ട് സംതൃപ്തരാക്കുമായിരുന്നു."
		},
		"82": {
			"1": "<sup>1</sup> ദൈവം സ്വർഗീയസഭയിൽ ഉപവിഷ്ടനായിരിക്കുന്നു; അവിടുന്ന് അവരുടെ ഇടയിൽ ന്യായം വിധിക്കുന്നു.",
			"2": "<sup>2</sup> നിങ്ങൾ എത്ര കാലം അന്യായമായി വിധിക്കും? എത്ര കാലം ദുഷ്ടരുടെ പക്ഷം പിടിക്കും?",
			"3": "<sup>3</sup> എളിയവനും അനാഥനും നീതി പാലിച്ചു കൊടുക്കുവിന്‍, പീഡിതന്‍റെയും അഗതിയുടെയും അവകാശം സംരക്ഷിക്കുവിന്‍;",
			"4": "<sup>4</sup> ദുർബലനെയും എളിയവനെയും രക്ഷിക്കുവിന്‍. ദുഷ്ടരിൽനിന്ന് അവരെ വിടുവിക്കുവിന്‍.",
			"5": "<sup>5</sup> നിങ്ങൾക്ക് അറിവോ വിവേകമോ ഇല്ല. നിങ്ങൾ അനീതിയുടെ അന്ധകാരത്തിൽ നടക്കുന്നു. ധാർമികതയുടെ അടിത്തറ നിങ്ങൾ തകർത്തിരിക്കുന്നു.",
			"6": "<sup>6</sup> നിങ്ങൾ ദേവന്മാർ എന്നും നിങ്ങൾ അത്യുന്നതന്‍റെ പുത്രന്മാർ എന്നും ഞാന്‍ പറഞ്ഞു.",
			"7": "<sup>7</sup> എങ്കിലും നിങ്ങൾ മർത്യരെപ്പോലെ മരിക്കും; ഏതൊരു പ്രഭുവിനെയുംപോലെ വീണുപോകും.",
			"8": "<sup>8</sup> ദൈവമേ, എഴുന്നേറ്റു ഭൂമിയെ വിധിക്കണമേ; സർവജനതകളും അങ്ങയുടേതാണല്ലോ."
		},
		"83": {
			"1": "<sup>1</sup> ദൈവമേ, മൗനമായിരിക്കരുതേ! അവിടുന്നു മിണ്ടാതെ നിശ്ചലനായിരിക്കരുതേ.",
			"2": "<sup>2</sup> ഇതാ, അവിടുത്തെ ശത്രുക്കൾ കലാപമുണ്ടാക്കുന്നു; അങ്ങയെ വെറുക്കുന്നവർ, അങ്ങേക്കെതിരെ തല ഉയർത്തിയിരിക്കുന്നു.",
			"3": "<sup>3</sup> അവിടുത്തെ ജനത്തിനെതിരെ അവർ ഗൂഢപദ്ധതികൾ തയ്യാറാക്കുന്നു. അവിടുന്നു സംരക്ഷിക്കുന്ന ജനത്തിനെതിരെ അവർ ഗൂഢാലോചന നടത്തുന്നു.",
			"4": "<sup>4</sup> വരുവിന്‍, ഇസ്രായേൽ ഒരു ജനതയായിരിക്കാത്തവിധം നമുക്ക് അവരെ തുടച്ചു നീക്കാം ഇനിമേൽ അവരുടെ നാമം പോലും ആരും ഓർക്കാനിടവരരുത് എന്ന് അവർ പറയുന്നു.",
			"5": "<sup>5</sup> അവർ ഒരുമയോടെ ഗൂഢാലോചന നടത്തി; അങ്ങേക്കെതിരെ സഖ്യമുണ്ടാക്കി.",
			"6": "<sup>6</sup> എദോമ്യരും ഇശ്മായേല്യരും മോവാബ്യരും ഹഗര്യരും",
			"7": "<sup>7</sup> ഗെബാൽ, അമ്മോന്‍, അമാലേക്ക്, സോർ, ഫെലിസ്ത്യനിവാസികളും ഒത്തുചേർന്നു.",
			"8": "<sup>8</sup> അസ്സീറിയാക്കാരും അവരോടു ചേർന്നു; ലോത്തിന്‍റെ മക്കളുടെ സുശക്തകരമാണ് അവർ.",
			"9": "<sup>9</sup> മിദ്യാന്യരോടു ചെയ്തതുപോലെ അവരോടു ചെയ്യണമേ. കീശോന്‍നദീതീരത്തു വച്ച് സീസരയോടും യാബീനോടും ചെയ്തതുപോലെതന്നെ.",
			"10": "<sup>10</sup> എന്‍ദോരിൽവച്ച് അവിടുന്ന് അവരെ നശിപ്പിച്ചു, അവർ മണ്ണിനു വളമായിത്തീർന്നു.",
			"11": "<sup>11</sup> അവരുടെ പ്രമാണികളോട് ഓരേബ്, സേബ് എന്നിവരോടും, അവരുടെ പ്രഭുക്കന്മാരോട് സേബഹ്, സല്മുന്നാ എന്നിവരോടും ചെയ്തതുപോലെ ചെയ്യണമേ.",
			"12": "<sup>12</sup> ദൈവത്തിന്‍റെ വകയായ ഈ മേച്ചിൽസ്ഥലം നമുക്കു പിടിച്ചെടുക്കാം എന്ന് അവർ പറഞ്ഞല്ലോ.",
			"13": "<sup>13</sup> എന്‍റെ ദൈവമേ, അവരെ ചുഴലിക്കാറ്റിൽ പറക്കുന്ന പൊടിപോലെയും കാറ്റിൽ പാറുന്ന പതിരുപോലെയും ആക്കണമേ.",
			"14": "<sup>14</sup> വനത്തെ ദഹിപ്പിക്കുന്ന അഗ്നിപോലെയും മലകളെ വിഴുങ്ങുന്ന തീനാമ്പുകൾപോലെയും",
			"15": "<sup>15</sup> അവിടുത്തെ കൊടുങ്കാറ്റ് അവരെ പിന്തുടരണമേ. അവിടുത്തെ ചുഴലിക്കാറ്റുകൊണ്ട് അവരെ പരിഭ്രാന്തരാക്കണമേ.",
			"16": "<sup>16</sup> സർവേശ്വരാ, അവർ അങ്ങയുടെ മഹത്ത്വം അംഗീകരിക്കാന്‍, അവരെ ലജ്ജിപ്പിക്കണമേ.",
			"17": "<sup>17</sup> അവർ എന്നേക്കും അപമാനിതരും പരിഭ്രാന്തരുമാകട്ടെ. അവർ ലജ്ജിതരായി നശിക്കട്ടെ.",
			"18": "<sup>18</sup> സർവേശ്വരന്‍ എന്നു നാമമുള്ള അവിടുന്നു മാത്രമാണ് ഭൂമിക്കെല്ലാം അധിപതിയായ അത്യുന്നതന്‍ എന്ന് അവർ അറിയട്ടെ."
		},
		"84": {
			"1": "<sup>1</sup> സർവശക്തനായ സർവേശ്വരാ, തിരുനിവാസം എത്ര മനോഹരം!",
			"2": "<sup>2</sup> അവിടുത്തെ ആലയത്തിലേക്കു വരാന്‍ ഞാന്‍ എത്രമാത്രം അഭിവാഞ്ഛിക്കുന്നു. ജീവിക്കുന്ന ദൈവത്തെ ഞാന്‍ സന്തോഷത്തോടെ, സർവാത്മനാ പാടിപ്പുകഴ്ത്തുന്നു.",
			"3": "<sup>3</sup> എന്‍റെ രാജാവും ദൈവവുമായ സർവശക്തനായ സർവേശ്വരാ, കുരുവി ഒരു കൂടും മീവൽപ്പക്ഷി കുഞ്ഞുങ്ങൾക്ക് ഒരു വീടും അവിടുത്തെ യാഗപീഠത്തിനരികിൽ കണ്ടെത്തുന്നുവല്ലോ.",
			"4": "<sup>4</sup> ഇടവിടാതെ അങ്ങയെ സ്തുതിച്ചുകൊണ്ട്, അവിടുത്തെ ആലയത്തിൽ വസിക്കുന്നവർ എത്ര ധന്യർ!",
			"5": "<sup>5</sup> ശക്തി അങ്ങയിൽ ആയിരിക്കുന്നവർ അനുഗൃഹീതർ! സീയോനിലേക്കുള്ള രാജവീഥികൾ അവരുടെ ഹൃദയത്തിലുണ്ട്.",
			"6": "<sup>6</sup> ഉണങ്ങിവരണ്ട ബാക്കാതാഴ്‌വരയിലൂടെ കടന്നുപോകുമ്പോൾ, അവർ അതിനെ നീരുറവുകളുടെ താഴ്‌വരയാക്കുന്നു. മുന്മഴയാൽ അത് അനുഗ്രഹിക്കപ്പെടുന്നു.",
			"7": "<sup>7</sup> അവർ മേല്‌ക്കുമേൽ ശക്തി പ്രാപിക്കുന്നു. അവർ സീയോനിൽ ദേവാധിദേവനെ ദർശിക്കുന്നു.",
			"8": "<sup>8</sup> സർവശക്തനായ ദൈവമേ, സർവേശ്വരാ, എന്‍റെ പ്രാർഥന കേൾക്കണമേ. യാക്കോബിന്‍റെ ദൈവമേ, ചെവിക്കൊള്ളണമേ.",
			"9": "<sup>9</sup> ഞങ്ങളുടെ പരിചയായ ദൈവമേ, അവിടുത്തെ അഭിഷിക്തനെ കടാക്ഷിക്കണമേ.",
			"10": "<sup>10</sup> അന്യസ്ഥലത്ത് ആയിരം ദിവസം ജീവിക്കുന്നതിനെക്കാൾ, അവിടുത്തെ ആലയത്തിൽ ഒരു ദിവസം ജീവിക്കുന്നത് അഭികാമ്യം. ദുഷ്ടന്മാരുടെ കൂടാരത്തിൽ പാർക്കുന്നതിനെക്കാൾ, എന്‍റെ ദൈവത്തിന്‍റെ ആലയത്തിലെ വാതിൽകാവല്‌ക്കാരന്‍ ആകുന്നതാണ് എനിക്ക് ഇഷ്ടം.",
			"11": "<sup>11</sup> സർവേശ്വരനായ ദൈവം നമ്മുടെ പരിചയും സൂര്യനും ആകുന്നു. അവിടുന്നു നമുക്കു കൃപയും മഹത്ത്വവും നല്‌കുന്നു. പരമാർഥതയോടെ ജീവിക്കുന്നവർക്ക് അവിടുന്ന് ഒരു നന്മയും നിഷേധിക്കുകയില്ല.",
			"12": "<sup>12</sup> സർവശക്തനായ സർവേശ്വരാ, അങ്ങയിൽ ശരണം വയ്‍ക്കുന്നവർ എത്ര അനുഗൃഹീതർ."
		},
		"85": {
			"1": "<sup>1</sup> സർവേശ്വരാ, അവിടുത്തെ ദേശത്തോട് അവിടുന്നു കരുണകാട്ടി. അവിടുന്ന് ഇസ്രായേലിന്‍റെ ഐശ്വര്യം പുനഃസ്ഥാപിച്ചു.",
			"2": "<sup>2</sup> അവിടുത്തെ ജനത്തിന്‍റെ അകൃത്യം അവിടുന്നു ക്ഷമിച്ചു. അവരുടെ സർവപാപങ്ങളും പൊറുത്ത്",
			"3": "<sup>3</sup> അവരോടുള്ള കോപം അവിടുന്നു അടക്കി, അവിടുത്തെ ക്രോധം അവരോട് കാട്ടിയില്ല.",
			"4": "<sup>4</sup> ഞങ്ങളുടെ രക്ഷകനായ ദൈവമേ, ഞങ്ങളെ പുനരുദ്ധരിക്കണമേ. ഞങ്ങളോടുള്ള രോഷത്തിന് അറുതി വരുത്തിയാലും.",
			"5": "<sup>5</sup> അവിടുന്ന് എന്നേക്കും ഞങ്ങളോടു കോപിക്കുമോ? തലമുറകളോളം അവിടുത്തെ രോഷം നീണ്ടുനില്‌ക്കുമോ?",
			"6": "<sup>6</sup> അവിടുത്തെ ജനം അങ്ങയിൽ ആനന്ദിക്കാന്‍ അവിടുന്ന് ഞങ്ങൾക്കു നവജീവന്‍ നല്‌കുകയില്ലേ?",
			"7": "<sup>7</sup> പരമനാഥാ, അവിടുത്തെ അചഞ്ചലസ്നേഹം ഞങ്ങളോടു കാട്ടണമേ. ഞങ്ങളെ രക്ഷിക്കണമേ.",
			"8": "<sup>8</sup> സർവേശ്വരനായ ദൈവം അരുളിച്ചെയ്യുന്നതു ഞാന്‍ കേൾക്കും, ആത്മാർഥതയോടെ തന്‍റെ സന്നിധിയിലേക്കു തിരിയുന്ന ജനത്തിന്, അവിടുത്തെ ഭക്തന്മാർക്കു തന്നെ, അവിടുന്നു സമാധാനമരുളും.",
			"9": "<sup>9</sup> അങ്ങയെ ഭയപ്പെടുന്നവരെ രക്ഷിക്കാന്‍, അവിടുന്ന് എപ്പോഴും ഒരുങ്ങിയിരിക്കുന്നു. അവിടുത്തെ തേജസ്സ് നമ്മുടെ ദേശത്തു കുടികൊള്ളും.",
			"10": "<sup>10</sup> കാരുണ്യവും വിശ്വസ്തതയും ആശ്ലേഷിക്കും. നീതിയും സമാധാനവും പരസ്പരം ചുംബിക്കും",
			"11": "<sup>11</sup> ഭൂമിയിൽ വിശ്വസ്തത മുളയ്‍ക്കും; നീതി സ്വർഗത്തിൽനിന്നു ഭൂമിയെ നോക്കും.",
			"12": "<sup>12</sup> സർവേശ്വരന്‍ നന്മ വർഷിക്കും; നമ്മുടെ ദേശം സമൃദ്ധമായ വിളവു നല്‌കും.",
			"13": "<sup>13</sup> നീതി അവിടുത്തെ മുമ്പിൽ നടന്ന്, അവിടുത്തേക്കു വഴി ഒരുക്കും."
		},
		"86": {
			"1": "<sup>1</sup> സർവേശ്വരാ, എങ്കലേക്കു തിരിഞ്ഞ് എനിക്ക് ഉത്തരമരുളണമേ; ഞാന്‍ ദരിദ്രനും എളിയവനുമാണല്ലോ.",
			"2": "<sup>2</sup> എന്‍റെ പ്രാണനെ കാത്തുകൊള്ളണമേ; ഞാന്‍ അവിടുത്തെ ഭക്തനല്ലോ. അങ്ങയിൽ ശരണപ്പെടുന്ന ഈ ദാസനെ രക്ഷിക്കണമേ. അങ്ങാണെന്‍റെ ദൈവം.",
			"3": "<sup>3</sup> സർവേശ്വരാ, എന്നോടു കരുണ കാട്ടണമേ; ഞാന്‍ അങ്ങയെ ഇടവിടാതെ വിളിച്ചപേക്ഷിക്കുന്നു.",
			"4": "<sup>4</sup> അങ്ങയുടെ ദാസനെ സന്തോഷിപ്പിക്കണമേ. സർവേശ്വരാ, ഞാന്‍ അങ്ങയോടാണല്ലോ പ്രാർഥിക്കുന്നത്.",
			"5": "<sup>5</sup> നാഥാ, അവിടുന്നു നല്ലവനും ക്ഷമിക്കുന്നവനുമാണ്. അവിടുത്തെ വിളിച്ചപേക്ഷിക്കുന്നവരിൽ അവിടുന്ന് അളവറ്റ സ്നേഹം ചൊരിയുന്നു.",
			"6": "<sup>6</sup> സർവേശ്വരാ, എന്‍റെ പ്രാർഥന കേൾക്കണമേ! എന്‍റെ യാചനയ്‍ക്കു ചെവി തരണമേ.",
			"7": "<sup>7</sup> കഷ്ടകാലത്ത് ഞാന്‍ അങ്ങയെ വിളിച്ചപേക്ഷിക്കും. അവിടുന്ന് എനിക്ക് ഉത്തരമരുളുന്നു.",
			"8": "<sup>8</sup> സർവേശ്വരാ, ദേവന്മാരിൽ അങ്ങേക്കു തുല്യനായി ആരുമില്ല. അങ്ങയുടെ പ്രവൃത്തികൾ നിസ്തുലമാണ്.",
			"9": "<sup>9</sup> സർവേശ്വരാ, അവിടുന്നു സൃഷ്‍ടിച്ച സർവജനതകളും വന്ന് അങ്ങയെ നമിക്കുകയും പ്രകീർത്തിക്കുകയും ചെയ്യും.",
			"10": "<sup>10</sup> അവിടുന്ന് വലിയവനും അദ്ഭുതം പ്രവർത്തിക്കുന്നവനുമല്ലോ. അവിടുന്നു മാത്രമാണ് ദൈവം.",
			"11": "<sup>11</sup> സർവേശ്വരാ, അവിടുത്തെ വഴി എനിക്ക് ഉപദേശിച്ചുതരണമേ. അവിടുത്തോടുള്ള വിശ്വസ്തതയിൽ ഞാന്‍ നടക്കട്ടെ. ഭയഭക്തിയോടെ അങ്ങയെ ആരാധിക്കാന്‍ എന്‍റെ ഹൃദയത്തെ ഏകാഗ്രമാക്കണമേ.",
			"12": "<sup>12</sup> എന്‍റെ ദൈവമായ സർവേശ്വരാ, പൂർണഹൃദയത്തോടെ ഞാന്‍ അങ്ങേക്കു സ്തോത്രം ചെയ്യും. തിരുനാമത്തെ ഞാന്‍ എന്നും പ്രകീർത്തിക്കും.",
			"13": "<sup>13</sup> എന്നോടുള്ള അവിടുത്തെ അചഞ്ചലസ്നേഹം എത്ര വലുതാണ്. അവിടുന്ന് എന്നെ മരണത്തിന്‍റെ പിടിയിൽ നിന്നു മോചിപ്പിച്ചിരിക്കുന്നു.",
			"14": "<sup>14</sup> ദൈവമേ, അഹങ്കാരികൾ എന്നെ എതിർക്കുന്നു. നിഷ്ഠുരന്മാർ എന്നെ അപായപ്പെടുത്താന്‍ നോക്കുന്നു. അവർക്കു ദൈവവിചാരമില്ല.",
			"15": "<sup>15</sup> എന്നാൽ സർവേശ്വരാ, അവിടുന്നു കരുണാമയനും കൃപാലുവുമല്ലോ. അവിടുന്നു ക്ഷമാശീലനും സ്നേഹസമ്പന്നനും വിശ്വസ്തനുമാണ്.",
			"16": "<sup>16</sup> നാഥാ, തൃക്കൺപാർത്താലും! എന്നോടു കരുണയുണ്ടാകണമേ. ഈ ദാസന് അവിടുത്തെ ശക്തി നല്‌കണമേ! അങ്ങയുടെ ദാസിയുടെ മകനെ രക്ഷിക്കണമേ.",
			"17": "<sup>17</sup> അവിടുത്തെ കൃപാകടാക്ഷത്തിന് ഒരു അടയാളം കാണിക്കണമേ. എന്നെ വെറുക്കുന്നവർ അതു കണ്ട് ലജ്ജിതരാകട്ടെ. സർവേശ്വരാ, അവിടുന്ന് എന്നെ സഹായിക്കുകയും സമാശ്വസിപ്പിക്കുകയും ചെയ്തുവല്ലോ."
		},
		"87": {
			"1": "<sup>1</sup> സർവേശ്വരന്‍ തന്‍റെ നഗരം വിശുദ്ധ പർവതത്തിൽ സ്ഥാപിച്ചു.",
			"2": "<sup>2</sup> ഇസ്രായേലിലെ എല്ലാ സ്ഥലങ്ങളെക്കാളും അവിടുന്നു സീയോനെ സ്നേഹിക്കുന്നു.",
			"3": "<sup>3</sup> ദൈവത്തിന്‍റെ നഗരമേ, നിന്നെക്കുറിച്ചു മഹത്തായ കാര്യങ്ങൾ ദൈവം അരുളിച്ചെയ്തിരിക്കുന്നു.",
			"4": "<sup>4</sup> എന്നെ അംഗീകരിക്കുന്നവരുടെ കൂട്ടത്തിൽ, ഈജിപ്തും ബാബിലോണും ഉൾപ്പെടുന്നു. ഫെലിസ്ത്യരും സോർ നിവാസികളും എത്യോപ്യരും ‘ഇവന്‍ അവിടെ ജനിച്ചവന്‍’ എന്ന് അഭിമാനിക്കും.",
			"5": "<sup>5</sup> സകല ജനതകളും തങ്ങൾ സീയോനിൽ ജനിച്ചവരാണെന്നു പറയും. അത്യുന്നതനായ ദൈവമാണ് ആ നഗരം സ്ഥാപിച്ചത്.",
			"6": "<sup>6</sup> സർവേശ്വരന്‍ ജനതകളുടെ കണക്കെടുക്കുമ്പോൾ, എല്ലാവരും സീയോനിൽ ജനിച്ചവരെന്നു രേഖപ്പെടുത്തും.",
			"7": "<sup>7</sup> ‘സീയോനാണ് ഞങ്ങളുടെ അനുഗ്രഹങ്ങളുടെ ഉറവിടം’ എന്ന് എല്ലാവരും പാടി നൃത്തം ചെയ്യും."
		},
		"88": {
			"1": "<sup>1</sup> എന്‍റെ രക്ഷകനായ ദൈവമേ, സർവേശ്വരാ; രാവും പകലും ഞാന്‍ തിരുസന്നിധിയിൽ നിലവിളിക്കുന്നു;",
			"2": "<sup>2</sup> എന്‍റെ പ്രാർഥന ശ്രദ്ധിക്കണമേ; എന്‍റെ നിലവിളി കേൾക്കണമേ.",
			"3": "<sup>3</sup> ഞാന്‍ ദുരിതത്തിൽ അകപ്പെട്ടിരിക്കുന്നു; ഞാന്‍ പാതാളത്തോടു സമീപിച്ചിരിക്കുന്നു.",
			"4": "<sup>4</sup> മൃത്യുഗർത്തത്തിൽ പതിക്കാന്‍ പോകുന്നവരുടെ കൂട്ടത്തിൽ ഞാന്‍ എണ്ണപ്പെട്ടിരിക്കുന്നു. എന്‍റെ ശക്തി ചോർന്നുപോയിരിക്കുന്നു.",
			"5": "<sup>5</sup> മരിച്ചവരിൽ ഒരുവനെപ്പോലെ, ഞാന്‍ ഉപേക്ഷിക്കപ്പെട്ടിരിക്കുന്നു. വധിക്കപ്പെട്ട് ശവക്കുഴിയിൽ തള്ളപ്പെട്ടവനെപ്പോലെയായി ഞാന്‍. അവിടുത്തെ സ്മരണയിൽനിന്നു മറഞ്ഞവന്‍റെ സ്ഥിതിയിലാണു ഞാനിപ്പോൾ. അവർ അങ്ങയുടെ പരിപാലനത്തിൽനിന്നു ഛേദിക്കപ്പെട്ടിരിക്കുന്നുവല്ലോ.",
			"6": "<sup>6</sup> പാതാളത്തിന്‍റെ അടിത്തട്ടിൽ, അന്ധകാരനിബിഡമായ അഗാധഗർത്തത്തിൽ, അവിടുന്ന് എന്നെ തള്ളിയിട്ടിരിക്കുന്നു.",
			"7": "<sup>7</sup> അവിടുത്തെ ക്രോധം എന്നെ ഞെരുക്കുന്നു. അവിടുത്തെ രോഷത്തിന്‍റെ തിരമാലകൾ എന്നെ മൂടുന്നു.",
			"8": "<sup>8</sup> സ്നേഹിതർ എന്നെ കണ്ട് ഒഴിഞ്ഞുമാറാന്‍, അവിടുന്നിടയാക്കി. അവർക്കു ഞാനൊരു ഭീകരദൃശ്യമാണ്. രക്ഷപെടാനാവാത്തവിധം ഞാന്‍ തടവറയിലായിരിക്കുന്നു.",
			"9": "<sup>9</sup> ദുഃഖംകൊണ്ട് എന്‍റെ കാഴ്ച മങ്ങിയിരിക്കുന്നു; സർവേശ്വരാ, ഞാന്‍ ഇടവിടാതെ അങ്ങയെ വിളിച്ചപേക്ഷിക്കുന്നു. ഞാന്‍ കൈ ഉയർത്തി അവിടുത്തോടു പ്രാർഥിക്കുന്നു.",
			"10": "<sup>10</sup> മരിച്ചവർക്കുവേണ്ടി അവിടുന്നു അദ്ഭുതം പ്രവർത്തിക്കുമോ? മൃതന്മാർ എഴുന്നേറ്റ് അങ്ങയെ സ്തുതിക്കുമോ?",
			"11": "<sup>11</sup> ശവക്കുഴിയിൽ അവിടുത്തെ അചഞ്ചല സ്നേഹം പ്രഘോഷിക്കപ്പെടുമോ? മൃതരുടെ ലോകത്ത് അവിടുത്തെ വിശ്വസ്തത പ്രസ്താവിക്കപ്പെടുമോ?",
			"12": "<sup>12</sup> ആ അന്ധലോകത്ത് അവിടുത്തെ അദ്ഭുതങ്ങളോ, വിസ്മൃതിയുടെ ലോകത്ത് അവിടുത്തെ നീതിയോ അറിയപ്പെടുമോ?",
			"13": "<sup>13</sup> എന്നാൽ, സർവേശ്വരാ, ഞാന്‍ അങ്ങയോടു നിലവിളിക്കുന്നു. പ്രഭാതംതോറും ഞാന്‍ അങ്ങയോടു പ്രാർഥിക്കുന്നു.",
			"14": "<sup>14</sup> സർവേശ്വരാ, അവിടുന്ന് എന്നെ തള്ളിക്കളഞ്ഞിരിക്കുന്നതെന്ത്? അവിടുന്ന് എന്നിൽനിന്നു മുഖം മറയ്‍ക്കുന്നതെന്ത്?",
			"15": "<sup>15</sup> ചെറുപ്പംമുതലേ ഞാന്‍ പീഡിതനും മരണാസന്നനും ആണ്. അവിടുന്ന് ഏല്പിച്ച ക്രൂരകഷ്ടതകളാൽ ഞാന്‍ നിസ്സഹായനായിത്തീർന്നിരിക്കുന്നു.",
			"16": "<sup>16</sup> അവിടുത്തെ ക്രോധം എന്‍റെ മീതെ കവിഞ്ഞൊഴുകി. അവിടുത്തെ ഭയങ്കര പീഡനങ്ങൾ എന്നെ നശിപ്പിക്കുന്നു.",
			"17": "<sup>17</sup> പെരുവെള്ളംപോലെ അവ എപ്പോഴും എന്നെ വലയം ചെയ്യുന്നു. അവ കൂട്ടമായി വന്ന് എന്നെ പൊതിയുന്നു.",
			"18": "<sup>18</sup> ഉറ്റവരും സ്നേഹിതരും എന്നിൽനിന്ന്, അകന്നു മാറാന്‍ അവിടുന്ന് ഇടയാക്കി. എനിക്കു കൂട്ടുവരാന്‍ ഇരുൾ മാത്രം!"
		},
		"89": {
			"1": "<sup>1</sup> സർവേശ്വരാ, ഞാന്‍ എന്നും അവിടുത്തെ അചഞ്ചലസ്നേഹത്തെ പ്രകീർത്തിക്കും. ഞാന്‍ എന്നും അവിടുത്തെ വിശ്വസ്തതയെ പ്രഘോഷിക്കും.",
			"2": "<sup>2</sup> അവിടുത്തെ സ്നേഹം എന്നേക്കും നിലനില്‌ക്കുന്നു. അവിടുത്തെ വിശ്വസ്തത ആകാശംപോലെ സുസ്ഥിരമാണ്.",
			"3": "<sup>3</sup> അവിടുന്ന് ഇങ്ങനെ അരുളിച്ചെയ്തു: “എന്‍റെ തിരഞ്ഞെടുക്കപ്പെട്ട ദാസനോടു ഞാന്‍ ഉടമ്പടിയുണ്ടാക്കി. എന്‍റെ ദാസനായ ദാവീദിനോടു സത്യം ചെയ്തു.",
			"4": "<sup>4</sup> നിന്‍റെ സന്തതികളെ ഞാന്‍ സുസ്ഥിരമാക്കും; അവർ നിന്‍റെ സിംഹാസനത്തിൽ എന്നേക്കും വാഴും.",
			"5": "<sup>5</sup> സർവേശ്വരാ, സ്വർഗം അവിടുത്തെ അദ്ഭുതപ്രവൃത്തികൾ സ്തുതിക്കട്ടെ; അങ്ങയുടെ വിശ്വസ്തത ദിവ്യസഭയിൽ പ്രകീർത്തിക്കപ്പെടട്ടെ.",
			"6": "<sup>6</sup> സർവേശ്വരനു സമനായി സ്വർഗത്തിൽ ആരുണ്ട്? ദേവഗണത്തിൽ സർവേശ്വരനു തുല്യനായി ആരുണ്ട്?",
			"7": "<sup>7</sup> ദേവസഭയിൽ എല്ലാവരും അങ്ങയെ ഭയപ്പെടുന്നു, അവർ അങ്ങയുടെ ചുറ്റും ഭയഭക്തിയോടെ നില്‌ക്കുന്നു.",
			"8": "<sup>8</sup> സർവശക്തനായ ദൈവമേ, സർവേശ്വരാ, അങ്ങയെപ്പോലെ ബലവാന്‍ ആരുണ്ട്? വിശ്വസ്തത അങ്ങയെ വലയം ചെയ്തിരിക്കുന്നു.",
			"9": "<sup>9</sup> ഇളകിമറിയുന്ന സമുദ്രത്തെ അവിടുന്നു ശാസിച്ചൊതുക്കുന്നു. തിരമാലകൾ ഉയരുമ്പോൾ അവിടുന്ന് അവയെ ശാന്തമാക്കുന്നു.",
			"10": "<sup>10</sup> അവിടുന്നു രഹബിനെ പിണമെന്നപോലെ തകർത്തു. അവിടുത്തെ ബലിഷ്ഠഭുജം ശത്രുക്കളെ ചിതറിച്ചു.",
			"11": "<sup>11</sup> ആകാശവും ഭൂമിയും അങ്ങയുടേതാണ്, ലോകവും അതിലുള്ള സകലവും അവിടുന്നാണ് സൃഷ്‍ടിച്ചത്.",
			"12": "<sup>12</sup> തെക്കുമുതൽ വടക്കുവരെയുള്ള എല്ലാ ദേശങ്ങളെയും അവിടുന്നു സൃഷ്‍ടിച്ചു. താബോറും ഹെർമ്മോനും ആഹ്ലാദപൂർവം അങ്ങയെ പുകഴ്ത്തുന്നു,",
			"13": "<sup>13</sup> അവിടുത്തെ ഭുജം എത്ര ശക്തിയുള്ളത്. അവിടുത്തെ കരം എത്ര കരുത്തുറ്റത്. അവിടുന്നു വലങ്കൈ ഉയർത്തിയിരിക്കുന്നു.",
			"14": "<sup>14</sup> അവിടുന്നു തന്‍റെ രാജ്യം നീതിയിലും ന്യായത്തിലും സ്ഥാപിച്ചിരിക്കുന്നു. അങ്ങയുടെ സുസ്ഥിരസ്നേഹവും വിശ്വസ്തതയും തിരുമുമ്പിൽ നടക്കുന്നു.",
			"15": "<sup>15</sup> സ്തുതിഘോഷത്താൽ അങ്ങയെ ആരാധിക്കുന്നവർ, അവിടുത്തെ വരപ്രസാദത്തിൽ ജീവിക്കുന്നവർ തന്നെ, എത്ര അനുഗൃഹീതർ.",
			"16": "<sup>16</sup> അവർ അങ്ങയിൽ എപ്പോഴും ആനന്ദിക്കുന്നു. അങ്ങയുടെ നീതിയെ അവർ പ്രകീർത്തിക്കുന്നു.",
			"17": "<sup>17</sup> അവിടുന്നാണ് അവരുടെ ശക്തിയും മഹത്ത്വവും. അങ്ങയുടെ അനുഗ്രഹമാണ് അവർക്കു വിജയമരുളുന്നത്.",
			"18": "<sup>18</sup> സർവേശ്വരനാണ് ഞങ്ങളുടെ സംരക്ഷകന്‍, ഇസ്രായേലിന്‍റെ പരിശുദ്ധനാണ് ഞങ്ങളുടെ രാജാവ്.",
			"19": "<sup>19</sup> പണ്ട് ഒരു ദർശനത്തിൽ ദൈവം തന്‍റെ ഭക്തനോട് അരുളിച്ചെയ്തു: “വീരനായ യോദ്ധാവിനെ ഞാന്‍ കിരീടം അണിയിച്ചു, ജനത്തിൽനിന്ന് ഒരാളെ തിരഞ്ഞെടുത്ത് രാജാവാക്കി.",
			"20": "<sup>20</sup> എന്‍റെ ദാസനായ ദാവീദിനെ ഞാന്‍ കണ്ടെത്തി, വിശുദ്ധതൈലംകൊണ്ടു ഞാന്‍ അവനെ അഭിഷേകം ചെയ്തു.",
			"21": "<sup>21</sup> എന്‍റെ കരം എപ്പോഴും അവനോടൊത്ത് ഉണ്ടായിരിക്കും, എന്‍റെ ഭുജം അവനെ ശക്തനാക്കും.",
			"22": "<sup>22</sup> ശത്രു അവനെ തോല്പിക്കുകയില്ല; ദുഷ്ടന്‍ അവന്‍റെമേൽ വിജയം നേടുകയില്ല.",
			"23": "<sup>23</sup> ഞാന്‍ അവന്‍റെ ശത്രുക്കളെ അവന്‍റെ മുമ്പിൽ വച്ചു തകർക്കും. അവനെ ദ്വേഷിക്കുന്നവരെ ഞാന്‍ സംഹരിക്കും.",
			"24": "<sup>24</sup> എന്‍റെ വിശ്വസ്തതയും അചഞ്ചലസ്നേഹവും അവന്‍റെ കൂടെ ഉണ്ടായിരിക്കും. ഞാന്‍ കൂടെയുള്ളതുകൊണ്ട് അവന്‍റെ ശക്തി വർധിക്കും.",
			"25": "<sup>25</sup> ഞാന്‍ അവന്‍റെ അധികാരം സമുദ്രത്തിന്മേലും നദികളിന്മേലും ഉറപ്പിക്കും.”",
			"26": "<sup>26</sup> അവിടുന്നാണ് എന്‍റെ പിതാവ്, എന്‍റെ ദൈവം, എന്‍റെ രക്ഷാശൈലം, എന്ന് അവന്‍ എന്നോട് ഉച്ചത്തിൽ പറയും.",
			"27": "<sup>27</sup> ഞാന്‍ അവനെ എന്‍റെ ആദ്യജാതനും ഭൂമിയിലെ രാജാക്കന്മാരിൽ അത്യുന്നതനുമാക്കും.",
			"28": "<sup>28</sup> എന്‍റെ അചഞ്ചലസ്നേഹം ഞാനെന്നും അവനോടു കാണിക്കും. അവനോടുള്ള എന്‍റെ ഉടമ്പടി സുസ്ഥിരമായിരിക്കും.",
			"29": "<sup>29</sup> ഞാന്‍ അവന്‍റെ രാജവംശത്തെ ശാശ്വതമായി നിലനിർത്തും. അവന്‍റെ സന്തതികൾ ആകാശമുള്ളിടത്തോളം കാലം രാജാക്കന്മാരായിരിക്കും.",
			"30": "<sup>30</sup> അവന്‍റെ സന്തതി എന്‍റെ ധർമശാസ്ത്രം ഉപേക്ഷിക്കുകയും എന്‍റെ അനുശാസനം അനുസരിക്കാതിരിക്കുകയും",
			"31": "<sup>31</sup> എന്‍റെ ചട്ടങ്ങൾ ലംഘിക്കുകയും എന്‍റെ കല്പനകൾ പാലിക്കാതിരിക്കുകയും ചെയ്താൽ",
			"32": "<sup>32</sup> ഞാന്‍ അവരുടെ അതിക്രമങ്ങൾക്ക് അവരെ വടികൊണ്ട് അടിക്കും. അവരുടെ അധർമങ്ങൾക്ക് അവരെ ചാട്ടവാറുകൊണ്ടു പ്രഹരിക്കും.",
			"33": "<sup>33</sup> എങ്കിലും എന്‍റെ അചഞ്ചലസ്നേഹം ഞാന്‍ അവരിൽനിന്നു പിന്‍വലിക്കുകയില്ല. ഞാന്‍ എന്നും അവനോടു വിശ്വസ്തത പുലർത്തും.",
			"34": "<sup>34</sup> ഞാന്‍ എന്‍റെ ഉടമ്പടി ലംഘിക്കുകയില്ല. എന്‍റെ വാഗ്ദാനത്തിൽനിന്നു പിന്‍മാറുകയില്ല.",
			"35": "<sup>35</sup> എന്‍റെ വിശുദ്ധനാമത്തെപ്രതി ഞാന്‍ എന്നേക്കുമായി ശപഥം ചെയ്തിരിക്കുന്നു. ദാവീദിനോടുള്ള എന്‍റെ വാഗ്ദാനം ഞാന്‍ ഒരിക്കലും ലംഘിക്കുകയില്ല.",
			"36": "<sup>36</sup> അവന്‍റെ വംശം ശാശ്വതമായിരിക്കും അവന്‍റെ സിംഹാസനം സൂര്യനുള്ളിടത്തോളം കാലം നിലനില്‌ക്കും.",
			"37": "<sup>37</sup> ദാവീദിന്‍റെ രാജത്വം ചന്ദ്രനെപ്പോലെ നിലനില്‌ക്കും. ആകാശമുള്ളിടത്തോളം കാലം അതു സുസ്ഥിരമായിരിക്കും.",
			"38": "<sup>38</sup> എങ്കിലും ഇപ്പോൾ അവിടുന്ന് അങ്ങയുടെ അഭിഷിക്തനോട് ഉഗ്രമായി കോപിച്ചിരിക്കുന്നു. അവനെ അങ്ങ് പരിത്യജിച്ചു.",
			"39": "<sup>39</sup> അവിടുത്തെ ദാസനോടുള്ള ഉടമ്പടി ലംഘിച്ചു. അവന്‍റെ കിരീടം നിലത്തെറിഞ്ഞ് അശുദ്ധമാക്കി.",
			"40": "<sup>40</sup> അവിടുന്ന് അവന്‍റെ പട്ടണത്തിന്‍റെ മതിലുകൾ പൊളിച്ചു; കോട്ടകൾ ഇടിച്ചുനിരത്തി.",
			"41": "<sup>41</sup> വഴിപോക്കർ അവനെ കൊള്ളയടിക്കുന്നു. അയൽക്കാർ അവനെ പരിഹസിക്കുന്നു.",
			"42": "<sup>42</sup> അവിടുന്ന് അവന്‍റെ ശത്രുക്കൾക്ക് വിജയം നല്‌കി; അവന്‍റെ സകല ശത്രുക്കളെയും ആഹ്ലാദഭരിതരാക്കി.",
			"43": "<sup>43</sup> അവിടുന്ന് അവന്‍റെ വാളിന്‍റെ വായ്ത്തല മടക്കി. യുദ്ധത്തിൽ ചെറുത്തുനില്‌ക്കാന്‍ അവനെ അശക്തനാക്കി.",
			"44": "<sup>44</sup> അവിടുന്ന് അവന്‍റെ കൈയിൽനിന്നു ചെങ്കോൽ എടുത്തുമാറ്റി. അവന്‍റെ സിംഹാസനത്തെ നിലത്തു മറിച്ചിട്ടു.",
			"45": "<sup>45</sup> അവിടുന്ന് അവന്‍റെ യൗവനകാലം ചുരുക്കി, അപമാനംകൊണ്ട് അവനെ മൂടി.",
			"46": "<sup>46</sup> സർവേശ്വരാ, ഇത് എത്ര കാലത്തേക്ക്? അങ്ങ് എന്നേക്കും മറഞ്ഞിരിക്കുമോ? അങ്ങയുടെ ക്രോധം എത്ര കാലം അഗ്നിപോലെ ജ്വലിക്കും?",
			"47": "<sup>47</sup> പരമനാഥാ, മനുഷ്യായുസ്സ് എത്ര ഹ്രസ്വമെന്ന് ഓർത്താലും! അവിടുന്നു സൃഷ്‍ടിച്ച മർത്യരുടെ ജീവിതം എത്ര വ്യർഥമെന്ന് ഓർക്കണമേ.",
			"48": "<sup>48</sup> അമർത്യത മനുഷ്യനു ലഭിക്കുമോ? പാതാളത്തിന്‍റെ പിടിയിൽനിന്നു ജീവനെ രക്ഷിക്കാന്‍ ആർക്കെങ്കിലും കഴിയുമോ?",
			"49": "<sup>49</sup> നാഥാ, അങ്ങയുടെ അചഞ്ചലസ്നേഹം വെളിപ്പെടുത്തിയ പണ്ടത്തെ പ്രവൃത്തികൾ എവിടെ? വിശ്വസ്തനായ അവിടുന്നു ദാവീദിനു നല്‌കിയ വാഗ്ദാനങ്ങൾ എവിടെ?",
			"50": "<sup>50</sup> നാഥാ, അവിടുത്തെ ദാസന്‍ നിന്ദാപാത്രമായിരിക്കുന്നത് ഓർക്കണമേ, സർവവിജാതീയരുടെയും നിന്ദയും ശാപവും ഞാന്‍ ഏല്‌ക്കുന്നതു മറക്കരുതേ.",
			"51": "<sup>51</sup> സർവേശ്വരാ, അങ്ങയുടെ ശത്രുക്കൾ അവിടുത്തെ അഭിഷിക്തനെ അധിക്ഷേപിക്കുന്നു. എങ്ങോട്ടു തിരിഞ്ഞാലും അവർ അവനെ പരിഹസിക്കുന്നു.",
			"52": "<sup>52</sup> സർവേശ്വരന്‍ എന്നേക്കും വാഴ്ത്തപ്പെടട്ടെ. ആമേന്‍, ആമേന്‍."
		},
		"90": {
			"1": "<sup>1</sup> സർവേശ്വരാ, അവിടുന്നാണ് തലമുറതലമുറയായി ഞങ്ങളുടെ അഭയസ്ഥാനം.",
			"2": "<sup>2</sup> അവിടുന്നു നിത്യനായ ദൈവം, പർവതങ്ങൾ ഉണ്ടാകുന്നതിനുമുമ്പ്, പ്രപഞ്ചത്തെ അവിടുന്നു നിർമ്മിക്കുന്നതിനു മുമ്പുതന്നെ. അവിടുന്ന് എന്നേക്കും ദൈവം ആകുന്നു.",
			"3": "<sup>3</sup> അവിടുന്നു മർത്യനെ മണ്ണിലേക്കു തിരികെ ചേർക്കുന്നു; മനുഷ്യമക്കളേ, മണ്ണിലേക്കു മടങ്ങുവിന്‍ എന്നു കല്പിക്കുന്നു.",
			"4": "<sup>4</sup> ആയിരം വർഷം അങ്ങേക്ക് ഒരു ദിവസം പോലെയും, രാത്രിയിലെ ഒരു യാമംപോലെയും ആകുന്നു.",
			"5": "<sup>5</sup> അവിടുന്നു മനുഷ്യനെ തുടച്ചുനീക്കുന്നു, ഉണരുമ്പോൾ മറന്നുപോകുന്ന സ്വപ്നം പോലെയാണവർ; പ്രഭാതത്തിൽ നാമ്പു നീട്ടുന്ന പുല്ലു പോലെയാണവർ.",
			"6": "<sup>6</sup> രാവിലെ അതു മുളച്ചുവളരുന്നു, വൈകുന്നേരം വാടിക്കരിയുന്നു.",
			"7": "<sup>7</sup> അവിടുത്തെ ക്രോധം ഞങ്ങളെ പരിഭ്രാന്തരാക്കുന്നു. അവിടുത്തെ രോഷത്താൽ ഞങ്ങൾ നശിക്കുന്നു.",
			"8": "<sup>8</sup> ഞങ്ങളുടെ അപരാധങ്ങൾ തിരുമുമ്പിൽ വച്ചിരിക്കുന്നു. ഞങ്ങളുടെ രഹസ്യപാപങ്ങൾ തിരുസന്നിധിയിൽ വെളിപ്പെട്ടിരിക്കുന്നു.",
			"9": "<sup>9</sup> അവിടുത്തെ ക്രോധത്താൽ ഞങ്ങളുടെ ആയുസ്സ് ചുരുങ്ങുന്നു. ഞങ്ങളുടെ ജീവിതം ഒരു നെടുവീർപ്പുപോലെ പെട്ടെന്ന് അവസാനിക്കുന്നു.",
			"10": "<sup>10</sup> ഞങ്ങളുടെ ആയുഷ്കാലം എഴുപതു വർഷം, ഏറിയാൽ എൺപത്. എന്നിട്ടും അക്കാലമത്രയും ഞങ്ങൾക്കു കഷ്ടതയും ദുരിതവുമത്രേ. ആയുസ്സ് പെട്ടെന്നു തീർന്നു ഞങ്ങൾ കടന്നു പോകുന്നു.",
			"11": "<sup>11</sup> അങ്ങയുടെ കോപത്തിന്‍റെ ഉഗ്രത ആരറിയുന്നു? അങ്ങയുടെ ക്രോധം എത്ര ഭീകരമെന്നറിഞ്ഞ് അങ്ങയെ ഭയപ്പെടുന്നവർ ആര്?",
			"12": "<sup>12</sup> ഞങ്ങളുടെ ആയുസ്സിന്‍റെ നാളുകൾ എണ്ണാന്‍ ഞങ്ങളെ പഠിപ്പിക്കണമേ, അങ്ങനെ ഞങ്ങൾ വിവേകികൾ ആകട്ടെ.",
			"13": "<sup>13</sup> സർവേശ്വരാ, ഈ ദാസരോട് അവിടുന്നു എത്രനാൾ കോപിക്കും? കനിവുണ്ടാകണമേ, അവിടുത്തെ ദാസരോടു കരുണ തോന്നണമേ.",
			"14": "<sup>14</sup> അവിടുത്തെ അചഞ്ചലസ്നേഹത്താൽ, ഞങ്ങളെ പ്രഭാതംതോറും സംതൃപ്തരാക്കണമേ. ഞങ്ങൾ ആയുഷ്കാലം മുഴുവന്‍ ആനന്ദിച്ചുല്ലസിക്കട്ടെ.",
			"15": "<sup>15</sup> അവിടുന്നു ഞങ്ങളെ പീഡിപ്പിച്ചിടത്തോളം നാളുകളും ഞങ്ങൾ ദുരിതമനുഭവിച്ചിടത്തോളം വർഷങ്ങളും സന്തോഷിക്കാന്‍ ഞങ്ങളെ അനുവദിക്കണമേ.",
			"16": "<sup>16</sup> അവിടുത്തെ ദാസന്മാർക്ക് അങ്ങയുടെ പ്രവൃത്തിയും അവരുടെ മക്കൾക്ക് അങ്ങയുടെ മഹാപ്രഭാവവും കാണിച്ചുകൊടുക്കണമേ.",
			"17": "<sup>17</sup> ഞങ്ങളുടെ ദൈവമായ സർവേശ്വരന്‍റെ പ്രസാദം ഞങ്ങളുടെമേൽ ഉണ്ടായിരിക്കട്ടെ. ഞങ്ങളുടെ പ്രവൃത്തികളെ സഫലമാക്കണമേ. അതേ, ഞങ്ങളുടെ പ്രവൃത്തികളെ എന്നും സഫലമാക്കണമേ."
		},
		"91": {
			"1": "<sup>1</sup> അത്യുന്നതന്‍റെ സംരക്ഷണത്തിൽ വസിക്കുന്നവന്‍, സർവശക്തന്‍റെ തണലിൽ പാർക്കുന്നവന്‍",
			"2": "<sup>2</sup> സർവേശ്വരനോടു പറയും: “അവിടുന്നാണ് എന്‍റെ സങ്കേതവും കോട്ടയും ഞാനാശ്രയിക്കുന്ന എന്‍റെ ദൈവവും.”",
			"3": "<sup>3</sup> അവിടുന്നു നിന്നെ വേട്ടക്കാരന്‍റെ കെണിയിൽ നിന്നും, മാരകമായ മഹാമാരിയിൽനിന്നും വിടുവിക്കും.",
			"4": "<sup>4</sup> അവിടുത്തെ തൂവലുകൾകൊണ്ടു നിന്നെ മറയ്‍ക്കും. അവിടുത്തെ ചിറകുകളുടെ കീഴിൽ നീ സുരക്ഷിതനായിരിക്കും. അവിടുത്തെ വിശ്വസ്തത നിനക്കു പരിചയും കവചവും ആയിരിക്കും.",
			"5": "<sup>5</sup> രാത്രിയിലെ ഭീകരതയെയും പകൽ പെട്ടെന്നുണ്ടാകുന്ന വിപത്തിനെയും",
			"6": "<sup>6</sup> ഇരുളിൽ സഞ്ചരിക്കുന്ന മഹാമാരിയെയും ഉച്ചയ്‍ക്കു വരുന്ന വിനാശത്തെയും നീ ഭയപ്പെടേണ്ടാ.",
			"7": "<sup>7</sup> നിന്‍റെ ഇടത്തുവശത്ത് ആയിരങ്ങളും നിന്‍റെ വലത്തുവശത്ത് പതിനായിരങ്ങളും നിപതിക്കും. എന്നാൽ ഒരു അനർഥവും നിനക്കു ഭവിക്കയില്ല.",
			"8": "<sup>8</sup> ദുഷ്ടന്മാർക്കു ലഭിക്കുന്ന ശിക്ഷ നീ കാണും.",
			"9": "<sup>9</sup> നീ സർവേശ്വരനെ നിന്‍റെ സങ്കേതവും അത്യുന്നതനെ അഭയസ്ഥാനവും ആക്കിയിരിക്കുന്നുവല്ലോ.",
			"10": "<sup>10</sup> ഒരു അനർഥവും നിനക്കു ഭവിക്കയില്ല. ഒരു ബാധയും നിന്‍റെ കൂടാരത്തെ സമീപിക്കയില്ല.",
			"11": "<sup>11</sup> നിന്‍റെ എല്ലാ വഴികളിലും നിന്നെ സംരക്ഷിക്കാന്‍ തന്‍റെ ദൂതന്മാരോട് അവിടുന്നു കല്പിക്കും.",
			"12": "<sup>12</sup> നിന്‍റെ കാൽ കല്ലിൽ തട്ടാതിരിക്കാന്‍, അവർ നിന്നെ കൈകളിൽ വഹിച്ചുകൊള്ളും. സിംഹത്തിന്‍റെയും അണലിയുടെയുംമേൽ നീ ചവിട്ടും.",
			"13": "<sup>13</sup> സിംഹക്കുട്ടിയെയും സർപ്പത്തെയും നീ ചവിട്ടിമെതിക്കും.",
			"14": "<sup>14</sup> ദൈവം അരുളിച്ചെയ്യുന്നു: “അവന്‍ സ്നേഹപൂർവം എന്നോടു പറ്റിച്ചേർന്നിരിക്കയാൽ, ഞാന്‍ അവനെ രക്ഷിക്കും. അവന്‍ എന്നെ അറിയുന്നതുകൊണ്ടു ഞാന്‍ അവനെ സംരക്ഷിക്കും.",
			"15": "<sup>15</sup> എന്നെ വിളിച്ചപേക്ഷിക്കുമ്പോൾ ഞാന്‍ അവന് ഉത്തരമരുളും, കഷ്ടകാലത്ത് ഞാന്‍ അവനോടുകൂടെ ഇരിക്കും. ഞാന്‍ അവനെ വിടുവിക്കുകയും മഹത്ത്വപ്പെടുത്തുകയും ചെയ്യും.",
			"16": "<sup>16</sup> ദീർഘായുസ്സു നല്‌കി ഞാന്‍ അവനെ സംതൃപ്തനാക്കും. അവന്‍റെ രക്ഷകന്‍ ഞാനാണെന്ന് അവനെ ബോധ്യപ്പെടുത്തും.”"
		},
		"92": {
			"1": "<sup>1</sup> സർവേശ്വരാ, അങ്ങേക്കു സ്തോത്രം അർപ്പിക്കുന്നതും അത്യുന്നതനായ ദൈവമേ, അങ്ങേക്കു കീർത്തനം ആലപിക്കുന്നതും എത്ര ശ്രേഷ്ഠം!",
			"2": "<sup>2</sup> പത്തു കമ്പികളുള്ള വീണയും കിന്നരവും മീട്ടി",
			"3": "<sup>3</sup> പ്രഭാതംതോറും അവിടുത്തെ അചഞ്ചല സ്നേഹവും രാത്രിതോറും അവിടുത്തെ വിശ്വസ്തതയും പ്രഘോഷിക്കുന്നത് എത്ര ഉചിതം.",
			"4": "<sup>4</sup> സർവേശ്വരാ, അങ്ങയുടെ പ്രവൃത്തികൾ എന്നെ സന്തോഷിപ്പിക്കുന്നു. അങ്ങയുടെ കൈകളുടെ പ്രവൃത്തികൾ കണ്ട് ഞാന്‍ ആനന്ദഗീതം ആലപിക്കുന്നു.",
			"5": "<sup>5</sup> സർവേശ്വരാ, അങ്ങയുടെ പ്രവൃത്തികൾ എത്ര മഹനീയം! അങ്ങയുടെ ചിന്തകൾ എത്ര അഗാധം!",
			"6": "<sup>6</sup> മൂഢന്‍ അതു ഗ്രഹിക്കുന്നില്ല; ഭോഷന് അതു മനസ്സിലാക്കാന്‍ കഴിയുന്നുമില്ല.",
			"7": "<sup>7</sup> ദുഷ്ടന്മാർ പുല്ലുപോലെ മുളയ്‍ക്കുന്നു; അധർമം പ്രവർത്തിക്കുന്നവർ തഴച്ചുവളരുന്നു. എങ്കിലും അവർ ഉന്മൂലനം ചെയ്യപ്പെടും.",
			"8": "<sup>8</sup> എന്നാൽ സർവേശ്വരാ, അവിടുന്ന് എന്നും പരമോന്നതനാണ്.",
			"9": "<sup>9</sup> പരമനാഥാ, നിശ്ചയമായും അവിടുത്തെ ശത്രുക്കൾ നശിക്കും. സകല ദുഷ്കർമികളും ചിതറിക്കപ്പെടും.",
			"10": "<sup>10</sup> എന്നാൽ അവിടുന്ന് എനിക്കു കാട്ടുപോത്തിന്‍റെ ശക്തി തന്നു, അവിടുന്ന് എന്‍റെമേൽ പുതുതൈലം ഒഴിച്ചു.",
			"11": "<sup>11</sup> എന്‍റെ ശത്രുക്കളുടെ പതനം ഞാന്‍ കണ്ടു. എന്നെ എതിർക്കുന്ന ദുഷ്കർമികളുടെ നിലവിളി ഞാന്‍ കേട്ടു.",
			"12": "<sup>12</sup> നീതിമാന്‍ പനപോലെ തഴയ്‍ക്കും. ലെബാനോനിലെ ദേവദാരുപോലെ വളരും.",
			"13": "<sup>13</sup> സർവേശ്വരന്‍റെ ആലയത്തിൽ അവരെ നട്ടിരിക്കുന്നു. നമ്മുടെ ദൈവത്തിന്‍റെ ആലയത്തിലെ അങ്കണത്തിൽ അവർ തഴച്ചുവളരും.",
			"14": "<sup>14</sup> വാർധക്യത്തിലും അവർ ഫലം നല്‌കും. പച്ചിലച്ചാർത്ത് ചൂടി എന്നും പുഷ്‍ടിയോടിരിക്കും.",
			"15": "<sup>15</sup> സർവേശ്വരന്‍ നീതിമാനാണെന്ന് അവർ പ്രഘോഷിക്കുന്നു. അവിടുന്നാണ് എന്‍റെ അഭയശില. അനീതി അങ്ങയിൽ ഒട്ടും ഇല്ലല്ലോ."
		},
		"93": {
			"1": "<sup>1</sup> സർവേശ്വരന്‍ വാഴുന്നു; അവിടുന്നു മഹിമ ധരിച്ചിരിക്കുന്നു. അവിടുന്നു ശക്തികൊണ്ട് അര മുറുക്കിയിരിക്കുന്നു, അവിടുന്നു ഭൂമിയെ യഥാസ്ഥാനത്തു സ്ഥാപിച്ചിരിക്കുന്നു, അതിന് ഇളക്കം തട്ടുകയില്ല.",
			"2": "<sup>2</sup> അങ്ങയുടെ സിംഹാസനം പണ്ടുതന്നേ സ്ഥാപിക്കപ്പെട്ടിരിക്കുന്നു. അങ്ങ് അനാദിമുതലേ ഉള്ളവനാണ്.",
			"3": "<sup>3</sup> സർവേശ്വരാ, പ്രവാഹങ്ങൾ ഉയരുന്നു; പ്രവാഹങ്ങൾ ഇരമ്പുന്നു. പ്രവാഹങ്ങൾ ഗർജനം മുഴക്കുന്നു.",
			"4": "<sup>4</sup> പ്രവാഹങ്ങളുടെ മുഴക്കത്തെക്കാളും സമുദ്രത്തിലെ തിരമാലകളെക്കാളും സർവേശ്വരന്‍ ശക്തിയുള്ളവന്‍.",
			"5": "<sup>5</sup> അവിടുത്തെ കല്പനകൾ അലംഘനീയം. സർവേശ്വരാ, വിശുദ്ധി അവിടുത്തെ ആലയത്തെ എന്നേക്കും അലങ്കരിക്കുന്നു."
		},
		"94": {
			"1": "<sup>1</sup> സർവേശ്വരാ, ദുഷ്ടരെ ശിക്ഷിക്കുന്ന ദൈവമേ, പ്രത്യക്ഷനായാലും,",
			"2": "<sup>2</sup> ലോകത്തിന്‍റെ ന്യായാധിപതിയേ, എഴുന്നേല്‌ക്കണമേ. അഹങ്കാരികൾക്ക് അർഹമായ ശിക്ഷ നല്‌കണമേ.",
			"3": "<sup>3</sup> സർവേശ്വരാ, ദുഷ്ടന്മാർ എത്രനാൾ തങ്ങളുടെ ദുഷ്ടതയിൽ ആഹ്ലാദിക്കും?",
			"4": "<sup>4</sup> അവർ ഗർവോടെ വാക്കുകൾ ചൊരിയുന്നു. ദുഷ്കർമികളായ അവർ വമ്പു പറയുന്നു,",
			"5": "<sup>5</sup> സർവേശ്വരാ, അവർ അങ്ങയുടെ ജനത്തെ നശിപ്പിക്കുന്നു. അങ്ങയുടെ അവകാശമായ ജനത്തെ പീഡിപ്പിക്കുന്നു.",
			"6": "<sup>6</sup> അവർ വിധവയെയും പരദേശിയെയും വധിക്കുന്നു; അനാഥരെ കൊല്ലുന്നു.",
			"7": "<sup>7</sup> സർവേശ്വരന്‍ കാണുന്നില്ല; യാക്കോബിന്‍റെ ദൈവം ശ്രദ്ധിക്കുന്നില്ല എന്ന് അവർ പറയുന്നു.",
			"8": "<sup>8</sup> മൂഢരേ, അറിഞ്ഞുകൊൾവിന്‍; ഭോഷന്മാരേ എപ്പോഴാണ് നിങ്ങൾക്കു വിവേകമുദിക്കുക?",
			"9": "<sup>9</sup> ചെവി നല്‌കിയ ദൈവം കേൾക്കുന്നില്ലെന്നോ? കണ്ണു സൃഷ്‍ടിച്ചവന്‍ കാണുകയില്ലെന്നോ?",
			"10": "<sup>10</sup> ജനതകളെ ശിക്ഷിക്കുന്നവന്‍ നിങ്ങളെ ശിക്ഷിക്കുകയില്ലെന്നോ? മനുഷ്യർക്കു ജ്ഞാനം നല്‌കുന്നവന് അറിവില്ലെന്നോ?",
			"11": "<sup>11</sup> മനുഷ്യരുടെ വിചാരങ്ങൾ ശ്വാസംപോലെ മാത്രമെന്നു സർവേശ്വരന്‍ അറിയുന്നു.",
			"12": "<sup>12</sup> സർവേശ്വരാ, അങ്ങ് ധർമശാസ്ത്രം പഠിപ്പിക്കുകയും ശിക്ഷണം നല്‌കുകയും ചെയ്യുന്നവന്‍ അനുഗൃഹീതന്‍.",
			"13": "<sup>13</sup> അങ്ങനെയുള്ളവർക്കു കഷ്ടകാലത്ത് അവിടുന്നു വിശ്രമം നല്‌കുന്നു. ദുഷ്ടനെ ശിക്ഷിക്കുന്നതുവരെ തന്നെ.",
			"14": "<sup>14</sup> സർവേശ്വരന്‍ സ്വജനത്തെ ഉപേക്ഷിക്കുകയില്ല. അതേ, അവിടുത്തെ അവകാശമായ ജനത്തെ തള്ളിക്കളയുകയില്ല.",
			"15": "<sup>15</sup> ന്യായാധിപന്മാർ വീണ്ടും നീതിപൂർവം വിധിക്കും; പരമാർഥഹൃദയമുള്ളവർ അതു മാനിക്കും.",
			"16": "<sup>16</sup> ആർ എനിക്കുവേണ്ടി ദുഷ്ടന്മാർക്കെതിരെ എഴുന്നേല്‌ക്കും? ആർ എനിക്കുവേണ്ടി ദുഷ്കർമികളോടു പോരാടും?",
			"17": "<sup>17</sup> സർവേശ്വരന്‍ എനിക്കു തുണയായിരുന്നില്ലെങ്കിൽ, ഞാന്‍ മൃതലോകത്ത് എത്തുമായിരുന്നു.",
			"18": "<sup>18</sup> എന്‍റെ കാൽ വഴുതാന്‍ പോയപ്പോൾ, സർവേശ്വരാ, അവിടുത്തെ സുസ്ഥിരസ്നേഹം എന്നെ താങ്ങി.",
			"19": "<sup>19</sup> ഞാന്‍ ആകുലചിത്തനാകുമ്പോൾ, അവിടുന്ന് എന്നെ ആശ്വസിപ്പിക്കുന്നു. അത് എന്നെ ഉന്മേഷവാനാക്കുന്നു.",
			"20": "<sup>20</sup> ദുഷ്ടനിയമംകൊണ്ട് ദുരിതം വിതയ്‍ക്കുന്ന ഹീനഭരണാധികാരികൾക്ക് അങ്ങയോടു സഖിത്വം സാധ്യമോ?",
			"21": "<sup>21</sup> നീതിമാന്മാരെ അപായപ്പെടുത്താന്‍ അവർ ഒത്തുചേരുന്നു. നിരപരാധിയെ അവർ കൊലയ്‍ക്കു വിധിക്കുന്നു.",
			"22": "<sup>22</sup> എന്നാൽ സർവേശ്വരന്‍ എന്‍റെ കോട്ടയും എന്‍റെ ദൈവവും എന്‍റെ അഭയശിലയും ആകുന്നു.",
			"23": "<sup>23</sup> അവരുടെ തിന്മകൊണ്ടുതന്നെ അവിടുന്ന് അവരെ ശിക്ഷിക്കും. അവരുടെ ദുഷ്ടത നിമിത്തം അവരെ നിർമ്മാർജനം ചെയ്യും. നമ്മുടെ ദൈവമായ സർവേശ്വരന്‍ അവരെ തുടച്ചുനീക്കും."
		},
		"95": {
			"1": "<sup>1</sup> വരുവിന്‍, നമുക്കു സർവേശ്വരനെ പ്രകീർത്തിക്കാം, നമ്മുടെ രക്ഷാശിലയെ ഉല്ലാസത്തോടെ പാടിപ്പുകഴ്ത്താം.",
			"2": "<sup>2</sup> സ്തോത്രത്തോടെ നമുക്കു തിരുസന്നിധിയിൽ ചെല്ലാം, ആനന്ദത്തോടെ സ്തോത്രഗാനം ആലപിക്കാം.",
			"3": "<sup>3</sup> സർവേശ്വരന്‍ മഹാദൈവമല്ലോ! അവിടുന്നു ദേവാധിദേവനായ മഹാരാജാവു തന്നെ.",
			"4": "<sup>4</sup> അവിടുന്നു ഭൂമി മുഴുവന്‍റെയും രാജാവാണ്. ഭൂമിയുടെ അഗാധതലങ്ങൾ മുതൽ പർവതശൃംഗങ്ങൾവരെ സകലത്തിന്‍റെയും അധിപന്‍ അവിടുന്നാകുന്നു.",
			"5": "<sup>5</sup> സമുദ്രത്തെ ഭരിക്കുന്നത് അവിടുന്നാണ്, അവിടുന്നാണ് അതിനെ നിർമ്മിച്ചത്. കരയ്‍ക്കു രൂപം നല്‌കിയത് അവിടുത്തെ കരങ്ങളാണ്.",
			"6": "<sup>6</sup> വരുവിന്‍, നമുക്ക് കുമ്പിട്ട് ആരാധിക്കാം. നമ്മെ സൃഷ്‍ടിച്ച സർവേശ്വരന്‍റെ മുമ്പിൽ മുട്ടുകുത്താം.",
			"7": "<sup>7</sup> അവിടുന്നാണു നമ്മുടെ ദൈവം; നാം അവിടുന്നു മേയ്‍ക്കുന്ന ജനം അവിടുന്നു പരിപാലിക്കുന്ന അജഗണം തന്നെ. ഇന്നു നിങ്ങൾ അവിടുത്തെ സ്വരം ശ്രദ്ധിച്ചിരുന്നെങ്കിൽ!",
			"8": "<sup>8</sup> “മെരീബയിൽ, മരുഭൂമിയിലെ മസ്സായിൽ, നിങ്ങളുടെ പിതാക്കന്മാർ ചെയ്തതുപോലെ, നിങ്ങളുടെ ഹൃദയം കഠിനമാക്കരുത്.",
			"9": "<sup>9</sup> അവിടെ അവർ എന്നെ പരീക്ഷിച്ചു; എന്‍റെ പ്രവൃത്തി കണ്ടിട്ടും എന്നെ പരിശോധിച്ചു.",
			"10": "<sup>10</sup> നാല്പതു വർഷം എനിക്കവരോടു വെറുപ്പു തോന്നി; അവർ എത്ര അവിശ്വസ്തർ; അവർ എന്‍റെ കല്പനകൾ അനുസരിക്കുന്നില്ല എന്നു ഞാന്‍ പറഞ്ഞു.",
			"11": "<sup>11</sup> ഞാന്‍ സ്വസ്ഥത നല്‌കുമായിരുന്ന ദേശത്ത് അവർ പ്രവേശിക്കുകയില്ലെന്ന് ഞാന്‍ കോപത്തോടെ ശപഥം ചെയ്തു."
		},
		"96": {
			"1": "<sup>1</sup> സർവേശ്വരന് ഒരു പുതിയ പാട്ടു പാടുവിന്‍, സകല ഭൂവാസികളും അവിടുത്തെ പാടി സ്തുതിക്കട്ടെ.",
			"2": "<sup>2</sup> സർവേശ്വരനെ പ്രകീർത്തിച്ചു പാടുവിന്‍, അവിടുത്തെ നാമത്തെ വാഴ്ത്തുവിന്‍. അവിടുത്തെ രക്ഷയെ പ്രതിദിനം പ്രഘോഷിക്കുവിന്‍!",
			"3": "<sup>3</sup> അവിടുത്തെ മഹത്ത്വം ജനതകളുടെ ഇടയിൽ വിളംബരം ചെയ്യുവിന്‍! അന്യജനതകളുടെ ഇടയിൽ അവിടുത്തെ അദ്ഭുതപ്രവൃത്തികൾ പ്രഘോഷിക്കുവിന്‍.",
			"4": "<sup>4</sup> സർവേശ്വരന്‍ വലിയവന്‍, അവിടുന്ന് ഏറ്റവും സ്തുത്യനും സകല ദേവന്മാരെയുംകാൾ ഭയഭക്തിക്കർഹനുമാണ്.",
			"5": "<sup>5</sup> ജനതകളുടെ ദേവന്മാർ മിഥ്യാവിഗ്രഹങ്ങൾ; ആകാശത്തെ സൃഷ്‍ടിച്ചത് സർവേശ്വരനത്രേ.",
			"6": "<sup>6</sup> തേജസ്സും മഹത്ത്വവും തിരുമുമ്പിലുണ്ട്! അവിടുത്തെ വിശുദ്ധമന്ദിരത്തിൽ ശക്തിയും സൗന്ദര്യവും നിറഞ്ഞു നില്‌ക്കുന്നു.",
			"7": "<sup>7</sup> ജനപദങ്ങളേ, സർവേശ്വരനെ മഹത്ത്വപ്പെടുത്തുവിന്‍! അവിടുത്തെ മഹത്ത്വവും ശക്തിയും പ്രഘോഷിക്കുവിന്‍!",
			"8": "<sup>8</sup> സർവേശ്വരന്‍റെ നാമം എത്ര മഹിമയേറിയതെന്ന് ഉദ്ഘോഷിക്കുവിന്‍. തിരുമുൽക്കാഴ്ചകളുമായി അവിടുത്തെ ആലയത്തിലേക്കു വരുവിന്‍.",
			"9": "<sup>9</sup> വിശുദ്ധവസ്ത്രാലങ്കാരത്തോടെ അവിടുത്തെ ആരാധിക്കുവിന്‍! സർവഭൂവാസികളും അവിടുത്തെ മുമ്പിൽ ഭയന്നു വിറയ്‍ക്കട്ടെ.",
			"10": "<sup>10</sup> ജനതകളുടെ ഇടയിൽ ഇങ്ങനെ പ്രഘോഷിക്കുവിന്‍. “സർവേശ്വരന്‍ വാഴുന്നു, അവിടുന്നു ഭൂമിയെ യഥാസ്ഥാനത്ത് ഉറപ്പിച്ചിരിക്കുന്നു. അതിന് ഇളക്കം തട്ടുകയില്ല. അവിടുന്നു ജനതകളെ നീതിപൂർവം വിധിക്കും.”",
			"11": "<sup>11</sup> ആകാശം ആഹ്ലാദിക്കട്ടെ! ഭൂമി ആനന്ദിക്കട്ടെ. സമുദ്രവും അതിലുള്ളവയും ആർത്തുഘോഷിക്കട്ടെ!",
			"12": "<sup>12</sup> വയലും അതിലുള്ള സകലവും സന്തോഷിക്കട്ടെ. അപ്പോൾ വനവൃക്ഷങ്ങൾ സർവേശ്വരന്‍റെ സന്നിധിയിൽ ഉല്ലസിച്ചു ഘോഷിക്കും.",
			"13": "<sup>13</sup> സർവേശ്വരന്‍ ഭൂമിയെ ഭരിക്കാന്‍ വരുന്നുവല്ലോ അവിടുന്നു ലോകത്തെ നീതിയോടും ജനതകളെ വിശ്വസ്തതയോടും കൂടി ഭരിക്കും."
		},
		"97": {
			"1": "<sup>1</sup> സർവേശ്വരന്‍ വാഴുന്നു, ഭൂമി സന്തോഷിക്കട്ടെ, ദ്വീപുകൾ ആഹ്ലാദിക്കട്ടെ.",
			"2": "<sup>2</sup> മേഘങ്ങളും കൂരിരുട്ടും അവിടുത്തെ ചുറ്റുമുണ്ട്. നീതിയിലും ന്യായത്തിലും അവിടുന്നു തന്‍റെ സിംഹാസനം സ്ഥാപിച്ചിരിക്കുന്നു.",
			"3": "<sup>3</sup> അഗ്നി അവിടുത്തെ മുമ്പേ പോകുന്നു. ചുറ്റുമുള്ള വൈരികളെ അതു ദഹിപ്പിക്കുന്നു.",
			"4": "<sup>4</sup> അവിടുത്തെ മിന്നൽപ്പിണരുകൾ ലോകത്തെ പ്രകാശിപ്പിക്കുന്നു. ഭൂമി അതു കണ്ടു വിറയ്‍ക്കുന്നു.",
			"5": "<sup>5</sup> സർവേശ്വരന്‍റെ മുമ്പിൽ സർവലോകത്തിന്‍റെയും അധിപനായ സർവേശ്വരന്‍റെ മുമ്പിൽതന്നെ. പർവതങ്ങൾ മെഴുകുപോലെ ഉരുകുന്നു.",
			"6": "<sup>6</sup> ആകാശം ദൈവത്തിന്‍റെ നീതി വിളംബരം ചെയ്യുന്നു. എല്ലാ ജനതകളും അവിടുത്തെ മഹത്ത്വം ദർശിക്കുന്നു.",
			"7": "<sup>7</sup> മിഥ്യാമൂർത്തികളെ ആരാധിക്കുന്നവർ, വ്യർഥവിഗ്രഹങ്ങളിൽ അഭിമാനം കൊള്ളുന്നവർ, ലജ്ജിതരാകും. എല്ലാ ദേവന്മാരും അവിടുത്തെ മുമ്പിൽ കുമ്പിടുന്നു.",
			"8": "<sup>8</sup> സീയോന്‍ ഇതു കേട്ടു സന്തോഷിക്കുന്നു, സർവേശ്വരാ, അവിടുത്തെ ന്യായവിധികൾ നിമിത്തം യെഹൂദാനഗരങ്ങൾ ആഹ്ലാദിക്കുന്നു.",
			"9": "<sup>9</sup> സർവേശ്വരാ, അങ്ങ് സർവലോകത്തിന്‍റെയും അധിപനാണ്. സകല ദേവന്മാരെയുംകാൾ ഉന്നതനാണ്.",
			"10": "<sup>10</sup> സർവേശ്വരനെ സ്നേഹിക്കുന്നവർ, തിന്മയെ വെറുക്കുന്നു. അവിടുന്നു തന്‍റെ ഭക്തരെ സംരക്ഷിക്കുന്നു. ദുഷ്ടന്മാരുടെ കൈയിൽനിന്ന് അവരെ വിടുവിക്കുന്നു.",
			"11": "<sup>11</sup> നീതിമാന്മാരുടെമേൽ പ്രകാശവും പരമാർഥഹൃദയമുള്ളവരുടെമേൽ ആനന്ദവും ഉദിക്കുന്നു.",
			"12": "<sup>12</sup> നീതിമാന്മാരേ, സർവേശ്വരനിൽ സന്തോഷിക്കുവിന്‍. അവിടുത്തെ പരിശുദ്ധനാമത്തിനു സ്തോത്രം അർപ്പിക്കുവിന്‍."
		},
		"98": {
			"1": "<sup>1</sup> സർവേശ്വരന് ഒരു പുതിയ പാട്ടു പാടുവിന്‍; അവിടുന്ന് അദ്ഭുതങ്ങൾ പ്രവർത്തിച്ചിരിക്കുന്നു. അവിടുത്തെ വലങ്കൈയും വിശുദ്ധഭുജവും വിജയം നേടിയിരിക്കുന്നു.",
			"2": "<sup>2</sup> സർവേശ്വരന്‍ തന്‍റെ വിജയം വിളംബരം ചെയ്തു. ജനതകളുടെ മുമ്പിൽ അവിടുന്നു തന്‍റെ നീതി വെളിപ്പെടുത്തിയിരിക്കുന്നു.",
			"3": "<sup>3</sup> ഇസ്രായേൽജനത്തോടുള്ള അവിടുത്തെ സുസ്ഥിരസ്നേഹവും വിശ്വസ്തതയും അവിടുന്ന് ഓർത്തു; സർവഭൂവാസികളും നമ്മുടെ ദൈവത്തിന്‍റെ വിജയം ദർശിച്ചിരിക്കുന്നു.",
			"4": "<sup>4</sup> ഭൂവാസികളേ, സർവേശ്വരന് ആഹ്ലാദാരവം മുഴക്കുവിന്‍. ആനന്ദഘോഷത്തോടെ സ്തോത്രഗീതം ആലപിക്കുവിന്‍.",
			"5": "<sup>5</sup> കിന്നരം മീട്ടി സർവേശ്വരനു സ്തോത്രം പാടുവിന്‍. കിന്നരത്തോടും ശ്രുതിമധുരമായ സംഗീതത്തോടുംകൂടി പാടുവിന്‍.",
			"6": "<sup>6</sup> കൊമ്പും കാഹളവും ഊതി, രാജാവായ സർവേശ്വരന്‍റെ മുമ്പിൽ ആനന്ദഘോഷം ഉയർത്തുവിന്‍.",
			"7": "<sup>7</sup> സമുദ്രവും അതിലുള്ളവയും, ഭൂമിയും അതിലെ നിവാസികളും ആർത്തുഘോഷിക്കട്ടെ.",
			"8": "<sup>8</sup> ജലപ്രവാഹങ്ങൾ സർവേശ്വരന്‍റെ മുമ്പിൽ കരഘോഷം മുഴക്കട്ടെ. കുന്നുകൾ ഒത്തുചേർന്ന് അവിടുത്തെ മുമ്പിൽ ആനന്ദഗീതം ആലപിക്കട്ടെ.",
			"9": "<sup>9</sup> അവിടുന്നു ലോകത്തെ നീതിയോടും ജനതകളെ ന്യായത്തോടും ഭരിക്കും."
		},
		"99": {
			"1": "<sup>1</sup> സർവേശ്വരന്‍ വാഴുന്നു, ജനതകൾ വിറയ്‍ക്കട്ടെ. അവിടുന്നു കെരൂബുകളിന്മേൽ സിംഹാസനസ്ഥനായിരിക്കുന്നു; ഭൂമി കുലുങ്ങട്ടെ.",
			"2": "<sup>2</sup> സർവേശ്വരന്‍ സീയോനിൽ വലിയവനാണ്, അവിടുന്നു സകല ജനതകളെയും ഭരിക്കുന്ന പരമോന്നതന്‍.",
			"3": "<sup>3</sup> അവിടുത്തെ മഹത്തും ഭീതിദവുമായ നാമത്തെ അവർ പ്രകീർത്തിക്കട്ടെ, അവിടുന്നു പരിശുദ്ധനാണല്ലോ.",
			"4": "<sup>4</sup> കരുത്തുറ്റ രാജാവേ, നീതിയെ സ്നേഹിക്കുന്നവനേ, അവിടുന്നു ന്യായത്തെ സുസ്ഥിരമാക്കിയിരിക്കുന്നു. അവിടുന്ന് ഇസ്രായേലിൽ നീതിയും ന്യായവും നടത്തിയിരിക്കുന്നു.",
			"5": "<sup>5</sup> നമ്മുടെ ദൈവമായ സർവേശ്വരനെ വാഴ്ത്തുവിന്‍. അവിടുത്തെ പാദപീഠത്തിൽ നമസ്കരിക്കുവിന്‍. അവിടുന്നു പരിശുദ്ധനാകുന്നു.",
			"6": "<sup>6</sup> മോശയും അഹരോനും അവിടുത്തെ പുരോഹിതഗണത്തിൽപ്പെട്ടവരാണ്. ശമൂവേൽ അങ്ങയുടെ നാമം വിളിച്ചപേക്ഷിച്ചവരിൽ ഉൾപ്പെടുന്നു. അവർ സർവേശ്വരനോട് അപേക്ഷിച്ചു, അവിടുന്ന് അവർക്ക് ഉത്തരമരുളി.",
			"7": "<sup>7</sup> മേഘസ്തംഭത്തിൽനിന്ന് അവിടുന്ന് അവരോടു സംസാരിച്ചു; അവർ അവിടുത്തെ കല്പനകളും ചട്ടങ്ങളും പാലിച്ചു;",
			"8": "<sup>8</sup> ഞങ്ങളുടെ ദൈവമായ സർവേശ്വരാ, അവിടുന്ന് അവർക്ക് ഉത്തരമരുളി. അവിടുന്ന് അവർക്കു ക്ഷമിക്കുന്ന ദൈവവും, അവരുടെ ദുഷ്പ്രവൃത്തികൾക്ക് ശിക്ഷ നല്‌കുന്നവനും ആയിരുന്നു.",
			"9": "<sup>9</sup> നമ്മുടെ ദൈവമായ സർവേശ്വരനെ പ്രകീർത്തിക്കുവിന്‍. വിശുദ്ധപർവതത്തിൽ അവിടുത്തെ ആരാധിക്കുവിന്‍. നമ്മുടെ ദൈവമായ സർവേശ്വരന്‍ പരിശുദ്ധനല്ലോ."
		},
		"100": {
			"1": "<sup>1</sup> സമസ്തലോകവും സർവേശ്വരന് ആർപ്പിടട്ടെ.",
			"2": "<sup>2</sup> സന്തോഷത്തോടെ സർവേശ്വരനെ ആരാധിക്കട്ടെ. ആനന്ദഗീതത്തോടെ തിരുസന്നിധിയിൽ വരട്ടെ.",
			"3": "<sup>3</sup> സർവേശ്വരനാണ് ദൈവമെന്നറിയുവിന്‍, അവിടുന്നു നമ്മെ സൃഷ്‍ടിച്ചു. നാം അവിടുത്തേക്കുള്ളവർ. നാം അവിടുത്തെ ജനവും അവിടുന്നു മേയ്‍ക്കുന്ന ആടുകളുംതന്നെ.",
			"4": "<sup>4</sup> സ്തോത്രത്തോടെ അവിടുത്തെ ആലയത്തിന്‍റെ കവാടത്തിലും സ്തുതികളോടെ അവിടുത്തെ അങ്കണത്തിലും പ്രവേശിക്കുവിന്‍.",
			"5": "<sup>5</sup> അവിടുത്തേക്കു സ്തോത്രം അർപ്പിക്കുവിന്‍. അവിടുത്തെ നാമത്തെ പ്രകീർത്തിക്കുവിന്‍. സർവേശ്വരന്‍ നല്ലവനാണ്. അവിടുത്തെ അചഞ്ചലസ്നേഹം എന്നും നിലനില്‌ക്കുന്നു. അവിടുത്തെ വിശ്വസ്തത ശാശ്വതമത്രേ."
		},
		"101": {
			"1": "<sup>1</sup> ഞാന്‍ കരുണയെയും നീതിയെയും കുറിച്ചു പാടും, സർവേശ്വരാ, ഞാന്‍ അങ്ങേക്കു കീർത്തനം പാടും.",
			"2": "<sup>2</sup> ഞാന്‍ നിഷ്കളങ്കമാർഗത്തിൽ നടക്കും; എപ്പോഴാണ് അവിടുന്ന് എന്‍റെ അടുക്കൽ വരിക? ഞാന്‍ എന്‍റെ ഭവനത്തിൽ പരമാർഥഹൃദയത്തോടെ ജീവിക്കും.",
			"3": "<sup>3</sup> നിന്ദ്യമായതൊന്നും, ഹീനമായ യാതൊന്നും തന്നെ, എന്നെ വശീകരിക്കുകയില്ല. വഴിപിഴച്ചവരുടെ പ്രവൃത്തികളെ ഞാന്‍ വെറുക്കുന്നു. ഞാനതിൽ പങ്കു ചേരുകയില്ല.",
			"4": "<sup>4</sup> വക്രതയെ ഞാന്‍ അകറ്റിനിർത്തും, തിന്മയോട് എനിക്കു ബന്ധമില്ല.",
			"5": "<sup>5</sup> അയൽക്കാരനെതിരെ ഏഷണി പറയുന്നവനെ ഞാന്‍ നശിപ്പിക്കും. ഗർവും അഹംഭാവവും ഉള്ളവനെ ഞാന്‍ പൊറുപ്പിക്കുകയില്ല.",
			"6": "<sup>6</sup> ദേശത്തെ വിശ്വസ്തരെ ഞാന്‍ ആദരിക്കും; അവർ എന്നോടൊത്തു വസിക്കും. നിഷ്കളങ്കർ എന്‍റെ സേവകരായിരിക്കും.",
			"7": "<sup>7</sup> ഒരു വഞ്ചകനും എന്‍റെ ഭവനത്തിൽ പാർക്കുകയില്ല. വ്യാജം പറയുന്നവനെ ഞാന്‍ എന്‍റെ മുമ്പിൽ നിന്ന് ഓടിക്കും.",
			"8": "<sup>8</sup> ദേശത്തുള്ള ദുഷ്ടരെ ഞാന്‍ ദിനംപ്രതി നശിപ്പിക്കും. സർവേശ്വരന്‍റെ നഗരത്തിൽനിന്നു ഞാന്‍ ദുഷ്കർമികളെ നിർമ്മാർജനം ചെയ്യും."
		},
		"102": {
			"1": "<sup>1</sup> സർവേശ്വരാ, എന്‍റെ പ്രാർഥന കേൾക്കണമേ, എന്‍റെ നിലവിളി ശ്രദ്ധിക്കണമേ.",
			"2": "<sup>2</sup> അവിടുന്ന് എന്നിൽനിന്നു മറഞ്ഞിരിക്കരുതേ, ഞാന്‍ കഷ്ടതയിലായിരിക്കുന്നു. എന്‍റെ അപേക്ഷ കേൾക്കണമേ. ഞാന്‍ വിളിച്ചപേക്ഷിക്കുമ്പോൾ വേഗം എനിക്കുത്തരമരുളണമേ.",
			"3": "<sup>3</sup> എന്‍റെ ആയുസ്സു പുകപോലെ മാഞ്ഞുപോകുന്നു. എന്‍റെ ശരീരം കനലുപോലെ കത്തുന്നു.",
			"4": "<sup>4</sup> ഞാന്‍ അരിഞ്ഞ പുല്ലുപോലെ ഉണങ്ങിക്കരിഞ്ഞിരിക്കുന്നു. ഭക്ഷണം കഴിക്കാന്‍ ഞാന്‍ മറന്നുപോകുന്നു.",
			"5": "<sup>5</sup> കരഞ്ഞു കരഞ്ഞു ഞാന്‍ എല്ലും തോലുമായിരിക്കുന്നു.",
			"6": "<sup>6</sup> മരുഭൂമിയിലെ വേഴാമ്പൽപോലെയും വിജനസ്ഥലത്തെ മൂങ്ങാപോലെയും ഞാന്‍ ആയിരിക്കുന്നു.",
			"7": "<sup>7</sup> ഞാന്‍ ഉറക്കമില്ലാത്തവനായി; പുരമുകളിലെ ഇണയറ്റ പക്ഷിയെപ്പോലെയായി ഞാന്‍.",
			"8": "<sup>8</sup> ശത്രുക്കൾ എന്നെ ഇടവിടാതെ നിന്ദിക്കുന്നു. നിന്ദകന്മാർക്ക് എന്‍റെ പേര് ശാപവാക്കായി.",
			"9": "<sup>9</sup> ദൈവമേ, അങ്ങയുടെ കോപവും രോഷവും നിമിത്തം, എനിക്കു ചാരം ആഹാരമായി തീർന്നിരിക്കുന്നു. എന്‍റെ കുടിനീരിൽ കണ്ണുനീർ കലരുന്നു. അങ്ങ് എന്നെ വലിച്ചെറിഞ്ഞു കളഞ്ഞിരിക്കുന്നുവല്ലോ.",
			"11": "<sup>11</sup> സായാഹ്നത്തിലെ നിഴൽപോലെ എന്‍റെ ആയുസ്സു തീരാറായിരിക്കുന്നു. പുല്ലുപോലെ ഞാന്‍ ഉണങ്ങിക്കരിയുന്നു.",
			"12": "<sup>12</sup> സർവേശ്വരാ, അങ്ങ് എന്നേക്കും സിംഹാസനത്തിൽ വാഴുന്നു. എല്ലാ തലമുറകളും അങ്ങയുടെ നാമം ഓർക്കും.",
			"13": "<sup>13</sup> അങ്ങു സീയോനോടു കരുണ കാണിക്കും; അവളോടു കരുണ കാണിക്കാനുള്ള സമയം വന്നിരിക്കുന്നു. ഇപ്പോഴാണ് അതിനുള്ള സമയം.",
			"14": "<sup>14</sup> അങ്ങയുടെ ദാസന്മാർക്ക് അവളുടെ കല്ലുകളോടു പ്രിയവും അവളുടെ പൂഴിയോട് അനുകമ്പയും തോന്നുന്നു.",
			"15": "<sup>15</sup> സർവേശ്വരന്‍ സീയോനെ വീണ്ടും പണിയുകയും അവിടുന്നു മഹത്ത്വത്തോടെ പ്രത്യക്ഷനാകുകയും ചെയ്യുമ്പോൾ ജനതകൾ സർവേശ്വരനെയും, ഭൂമിയിലെ എല്ലാ രാജാക്കന്മാരും അവിടുത്തെ മഹത്ത്വത്തെയും ഭയപ്പെടും.",
			"17": "<sup>17</sup> അവിടുന്നു അഗതികളുടെ പ്രാർഥന ശ്രദ്ധിക്കുന്നു. അവിടുന്ന് അവരുടെ യാചന നിരസിക്കുകയില്ല.",
			"18": "<sup>18</sup> ഭാവി തലമുറകൾക്കുവേണ്ടി ഇത് എഴുതപ്പെടട്ടെ! അങ്ങനെ ഇനിയും ജനിക്കാനുള്ള ജനം അവിടുത്തെ സ്തുതിക്കട്ടെ.",
			"19": "<sup>19</sup> സർവേശ്വരന്‍ അവിടുത്തെ വിശുദ്ധനിവാസത്തിൽനിന്നു താഴേക്കു നോക്കി; അവിടുന്നു സ്വർഗത്തിൽനിന്നു ഭൂമിയെ വീക്ഷിച്ചു.",
			"20": "<sup>20</sup> അവിടുന്നു ബദ്ധരുടെ ഞരക്കം കേട്ടു, മരണത്തിനു വിധിക്കപ്പെട്ടവരെ അവിടുന്ന് വിടുവിച്ചു.",
			"21": "<sup>21</sup> രാജ്യങ്ങളും അന്യജനതകളും ഒരുമിച്ചുകൂടി സർവേശ്വരനെ ആരാധിക്കുമ്പോൾ സീയോനിൽ സർവേശ്വരന്‍റെ നാമവും യെരൂശലേമിൽ അവിടുത്തെ സ്തുതിയും പ്രഘോഷിക്കപ്പെടും.",
			"23": "<sup>23</sup> യൗവനത്തിൽ എന്‍റെ ശക്തി അവിടുന്നു ക്ഷയിപ്പിച്ചു. എന്‍റെ ആയുസ്സ് അവിടുന്നു ചുരുക്കി.",
			"24": "<sup>24</sup> വത്സരങ്ങൾക്ക് അറുതിയില്ലാത്തവനായ എന്‍റെ ദൈവമേ, ആയുസ്സിന്‍റെ മധ്യത്തിൽ എന്നെ എടുത്തുകളയരുതേ!",
			"25": "<sup>25</sup> പണ്ടു തന്നെ അവിടുന്നു ഭൂമിക്ക് അടിസ്ഥാനമിട്ടു; അങ്ങയുടെ കരങ്ങളാണ് ആകാശത്തെ സൃഷ്‍ടിച്ചത്.",
			"26": "<sup>26</sup> അവ നശിക്കും; എന്നാൽ അവിടുന്നു നിലനില്‌ക്കും; അവയെല്ലാം വസ്ത്രംപോലെ ജീർണിക്കും; വസ്ത്രം മാറുന്നതുപോലെ അവിടുന്നു അവയെ മാറ്റും; അവ മാറിപ്പോകുകയും ചെയ്യും.",
			"27": "<sup>27</sup> എന്നാൽ അങ്ങേക്ക് മാറ്റമില്ല; അവിടുന്ന് എന്നേക്കും ജീവിക്കുന്നു.",
			"28": "<sup>28</sup> അവിടുത്തെ ദാസന്മാരുടെ മക്കൾ സുരക്ഷിതരായി പാർക്കും; അവരുടെ സന്തതികൾ അങ്ങയുടെ സന്നിധിയിൽ നിലനില്‌ക്കും."
		},
		"103": {
			"1": "<sup>1</sup> എന്‍റെ ആത്മാവേ, സർവേശ്വരനെ വാഴ്ത്തുക! എന്‍റെ അന്തരംഗമേ, അവിടുത്തെ വിശുദ്ധ നാമത്തെ വാഴ്ത്തുക.",
			"2": "<sup>2</sup> എന്‍റെ ആത്മാവേ, സർവേശ്വരനെ വാഴ്ത്തുക! അവിടുന്നു ചെയ്ത നന്മകളൊന്നും മറക്കരുത്.",
			"3": "<sup>3</sup> അവിടുന്ന് എന്‍റെ എല്ലാ അകൃത്യങ്ങളും ക്ഷമിക്കുന്നു. എല്ലാ രോഗങ്ങളും സുഖപ്പെടുത്തുന്നു.",
			"4": "<sup>4</sup> അവിടുന്നു എന്‍റെ ജീവനെ മരണത്തിൽ നിന്നു വിടുവിക്കുന്നു. ശാശ്വതമായ സ്നേഹവും കരുണയുംകൊണ്ട് എന്നെ കിരീടമണിയിക്കുന്നു.",
			"5": "<sup>5</sup> എന്‍റെ യൗവനം കഴുകന്‍റേതുപോലെ പുതുക്കപ്പെടാന്‍ വേണ്ടി, ആയുഷ്കാലം മുഴുവന്‍ അവിടുന്നെന്നെ നന്മ കൊണ്ടു സംതൃപ്തനാക്കുന്നു.",
			"6": "<sup>6</sup> സർവേശ്വരന്‍ സകല പീഡിതർക്കും നീതിയും ന്യായവും നടത്തിക്കൊടുക്കുന്നു.",
			"7": "<sup>7</sup> അവിടുന്നു തന്‍റെ വഴികൾ മോശയ്‍ക്കും തന്‍റെ പ്രവൃത്തികൾ ഇസ്രായേൽജനത്തിനും വെളിപ്പെടുത്തി.",
			"8": "<sup>8</sup> സർവേശ്വരന്‍ കാരുണ്യവാനും കൃപാലുവും ആകുന്നു. അവിടുന്നു ക്ഷമിക്കുന്നവനും സ്നേഹസമ്പന്നനുമാണ്.",
			"9": "<sup>9</sup> അവിടുന്ന് എപ്പോഴും ശാസിക്കുകയില്ല. കോപം മനസ്സിൽ വച്ചുകൊണ്ടിരിക്കുകയുമില്ല.",
			"10": "<sup>10</sup> നമ്മുടെ പാപങ്ങൾക്കൊത്തവിധം അവിടുന്നു നമ്മെ ശിക്ഷിക്കുന്നില്ല. നമ്മുടെ അകൃത്യങ്ങൾക്ക് അനുസൃതമായി പകരം ചെയ്യുന്നുമില്ല.",
			"11": "<sup>11</sup> ആകാശം ഭൂമിക്കുമീതെ ഉയർന്നിരിക്കുന്നതു പോലെ, തന്‍റെ ഭക്തന്മാരോടുള്ള അവിടുത്തെ അചഞ്ചലസ്നേഹം ഉന്നതമായിരിക്കുന്നു.",
			"12": "<sup>12</sup> ഉദയം അസ്തമയത്തോട് അകന്നിരിക്കുന്നതു പോലെ, അവിടുന്നു നമ്മുടെ അപരാധങ്ങൾ അകറ്റിയിരിക്കുന്നു.",
			"13": "<sup>13</sup> പിതാവിനു മക്കളോടെന്നപോലെ, സർവേശ്വരനു തന്‍റെ ഭക്തന്മാരോടു കനിവു തോന്നുന്നു.",
			"14": "<sup>14</sup> നമ്മെ മെനഞ്ഞ വസ്തു എന്തെന്ന് അവിടുന്നറിയുന്നു. നാം പൂഴിയാണെന്ന് അവിടുന്ന് ഓർക്കുന്നു.",
			"15": "<sup>15</sup> മനുഷ്യന്‍റെ ആയുസ്സു പുല്ലുപോലെയാകുന്നു. വയലിലെ പൂപോലെ അതു വിടരുന്നു.",
			"16": "<sup>16</sup> കാറ്റടിക്കുമ്പോൾ അതു കൊഴിഞ്ഞുപോകുന്നു. അതു നിന്നിരുന്ന സ്ഥാനംപോലും ആരും അറിയുകയില്ല.",
			"17": "<sup>17</sup> എന്നാൽ സർവേശ്വരനു തന്‍റെ ഭക്തന്മാരോടുള്ള സ്നേഹം ശാശ്വതമാണ്. അവിടുത്തെ വിശ്വസ്തത തലമുറകളോളം നിലനില്‌ക്കുന്നു.",
			"18": "<sup>18</sup> അവിടുത്തെ ഉടമ്പടി പാലിക്കുന്നവർക്കും കല്പനകൾ ശ്രദ്ധാപൂർവം അനുസരിക്കുന്നവർക്കും തന്നെ.",
			"19": "<sup>19</sup> സർവേശ്വരന്‍ തന്‍റെ സിംഹാസനം സ്വർഗത്തിൽ സ്ഥാപിച്ചിരിക്കുന്നു. സമസ്തവും അവിടുത്തേക്കു കീഴ്പെട്ടിരിക്കുന്നു.",
			"20": "<sup>20</sup> അവിടുത്തെ ശബ്ദം കേൾക്കുകയും അവിടുത്തെ ആജ്ഞ അനുസരിക്കുകയും ചെയ്യുന്ന ശക്തരായ ദൂതന്മാരേ, സർവേശ്വരനെ വാഴ്ത്തുവിന്‍!",
			"21": "<sup>21</sup> തിരുഹിതം നിറവേറ്റുന്ന അവിടുത്തെ ശുശ്രൂഷകരുടെ സൈന്യമേ, സർവേശ്വരനെ വാഴ്ത്തുവിന്‍.",
			"22": "<sup>22</sup> അവിടുത്തെ ആധിപത്യത്തിന്‍ കീഴിലുള്ള സമസ്ത സൃഷ്‍ടികളുമേ, സർവേശ്വരനെ വാഴ്ത്തുവിന്‍! എന്‍റെ ആത്മാവേ, സർവേശ്വരനെ വാഴ്ത്തുക!"
		},
		"104": {
			"1": "<sup>1</sup> എന്‍റെ ആത്മാവേ, സർവേശ്വരനെ വാഴ്ത്തുക. എന്‍റെ ദൈവമായ സർവേശ്വരാ, അങ്ങ് എത്ര വലിയവന്‍! തേജസ്സും മഹത്ത്വവും അങ്ങു ധരിച്ചിരിക്കുന്നു.",
			"2": "<sup>2</sup> വസ്ത്രമെന്നപോലെ അങ്ങ് പ്രകാശം അണിഞ്ഞിരിക്കുന്നു, കൂടാരമെന്നപോലെ ആകാശത്തെ നിവർത്തിയിരിക്കുന്നു.",
			"3": "<sup>3</sup> അങ്ങയുടെ മന്ദിരത്തിന്‍റെ തുലാങ്ങൾ വെള്ളത്തിന്മേൽ സ്ഥാപിച്ചിരിക്കുന്നു. മേഘങ്ങളാണ് അവിടുത്തെ രഥം. കാറ്റിന്‍റെ ചിറകുകളിൽ അവിടുന്നു സഞ്ചരിക്കുന്നു.",
			"4": "<sup>4</sup> അങ്ങു കാറ്റുകളെ ദൂതന്മാരും മിന്നൽപ്പിണരുകളെ സേവകരുമാക്കി.",
			"5": "<sup>5</sup> ഭൂമിയെ ഇളക്കം തട്ടാത്തവിധം അതിന്‍റെ അസ്തിവാരത്തിൽ, അവിടുന്ന് ഉറപ്പിച്ചിരിക്കുന്നു.",
			"6": "<sup>6</sup> ആഴി ഭൂമിയെ വസ്ത്രം എന്നപോലെ ആവരണം ചെയ്തിരുന്നു. വെള്ളം പർവതങ്ങളെ മൂടിയിരുന്നു.",
			"7": "<sup>7</sup> അങ്ങ് ശാസിച്ചപ്പോൾ വെള്ളം ഓടിയകന്നു. അങ്ങയുടെ കല്പനയുടെ ഇടിമുഴക്കത്താൽ, അവ പലായനം ചെയ്തു.",
			"8": "<sup>8</sup> മലകളിലൂടെയും താഴ്‌വരകളിലൂടെയും അവ ഒഴുകി. അങ്ങു നിശ്ചയിച്ച സ്ഥലത്തേക്ക് അവ പിന്മാറി.",
			"9": "<sup>9</sup> വെള്ളം വീണ്ടും ഭൂമിയെ മൂടാതിരിക്കാന്‍, അങ്ങ് അതിന് അലംഘനീയമായ അതിരിട്ടു.",
			"10": "<sup>10</sup> അങ്ങു നീർച്ചാലുകളെ താഴ്‌വരകളിലേക്ക് ഒഴുക്കുന്നു, അവ മലകൾക്കിടയിലൂടെ ഒഴുകുന്നു.",
			"11": "<sup>11</sup> കാട്ടുമൃഗങ്ങളെല്ലാം അവയിൽനിന്നു കുടിക്കുന്നു. കാട്ടുകഴുതകളും ദാഹം ശമിപ്പിക്കുന്നു.",
			"12": "<sup>12</sup> അവയുടെ തീരങ്ങളിലുള്ള വൃക്ഷങ്ങളിൽ പക്ഷികൾ പാർക്കുന്നു. മരച്ചില്ലകൾക്കിടയിലിരുന്നു അവ പാടുന്നു.",
			"13": "<sup>13</sup> അവിടുന്നു തന്‍റെ അത്യുന്നതമായ വാസസ്ഥലത്തുനിന്നു മഴ പെയ്യിച്ചു മലകളെ നനയ്‍ക്കുന്നു. അവിടുത്തെ പ്രവൃത്തികളുടെ ഫലമായി ഭൂമി തൃപ്തിയടയുന്നു.",
			"14": "<sup>14</sup> അവിടുന്നു കന്നുകാലികൾക്കു പുല്ലും, മനുഷ്യന് ആഹാരത്തിനുവേണ്ടി, വിവിധ സസ്യങ്ങളും മുളപ്പിക്കുന്നു.",
			"15": "<sup>15</sup> മനുഷ്യന്‍റെ സന്തോഷത്തിനു വീഞ്ഞും മുഖം മിനുക്കാന്‍ എണ്ണയും കരുത്തേകാന്‍ ഭക്ഷണവും അവിടുന്നു നല്‌കുന്നു.",
			"16": "<sup>16</sup> താന്‍ നട്ടുവളർത്തുന്ന ലെബാനോനിലെ, ദേവദാരുക്കൾക്ക് അവിടുന്ന് സമൃദ്ധമായ മഴ കൊടുക്കുന്നു.",
			"17": "<sup>17</sup> അവയിൽ പക്ഷികൾ കൂടു കെട്ടുന്നു, കൊക്കുകൾ അവയിൽ ചേക്കേറുന്നു.",
			"18": "<sup>18</sup> ഉയർന്ന മലകൾ കാട്ടാടുകളുടെ സങ്കേതം, പാറകളുടെ വിള്ളലുകൾ കുഴിമുയലുകളുടെ പാർപ്പിടം.",
			"19": "<sup>19</sup> ഋതുക്കൾ നിർണയിക്കാന്‍ അവിടുന്നു ചന്ദ്രനെ സൃഷ്‍ടിച്ചു. സൂര്യന് അസ്തമയസമയം അറിയാം.",
			"20": "<sup>20</sup> അങ്ങു ഇരുട്ടു വരുത്തുന്നു; അപ്പോൾ രാത്രിയുണ്ടാകുന്നു, രാത്രിയാകുമ്പോൾ വന്യമൃഗങ്ങൾ പുറത്തിറങ്ങുന്നു.",
			"21": "<sup>21</sup> സിംഹക്കുട്ടികൾ ഇരയ്‍ക്കുവേണ്ടി അലറുന്നു, അവ ദൈവത്തോട് ആഹാരം ചോദിക്കുന്നു.",
			"22": "<sup>22</sup> സൂര്യനുദിക്കുമ്പോൾ അവ മടങ്ങിപ്പോയി മടയിൽ പതുങ്ങുന്നു.",
			"23": "<sup>23</sup> അപ്പോൾ മനുഷ്യന്‍ വേലയ്‍ക്കു പുറപ്പെടുന്നു. അന്തിയാവോളം അവന്‍ അധ്വാനിക്കുന്നു.",
			"24": "<sup>24</sup> സർവേശ്വരാ, അങ്ങയുടെ സൃഷ്‍ടികൾ എത്ര വൈവിധ്യമാർന്നത്! എത്ര ബുദ്ധിപൂർവമാണ് അങ്ങ് അവയെ സൃഷ്‍ടിച്ചത്. ഭൂമി അവിടുത്തെ സൃഷ്‍ടികളാൽ നിറഞ്ഞിരിക്കുന്നു.",
			"25": "<sup>25</sup> അതാ വിശാലമായ മഹാസമുദ്രം! ചെറുതും വലുതുമായ അസംഖ്യം ജീവികൾ അതിൽ ചരിക്കുന്നു.",
			"26": "<sup>26</sup> അതിൽ കപ്പലുകൾ ഓടുന്നു; അവിടുന്നു സൃഷ്‍ടിച്ച ലിവ്യാഥാന്‍ അതിൽ വിഹരിക്കുന്നു.",
			"27": "<sup>27</sup> യഥാസമയം ആഹാരത്തിനുവേണ്ടി അവ അങ്ങയെ നോക്കുന്നു.",
			"28": "<sup>28</sup> അങ്ങു നല്‌കുന്ന ആഹാരം അവ ഭക്ഷിക്കുന്നു, തൃക്കൈ തുറക്കുമ്പോൾ വിശിഷ്ട വിഭവങ്ങളാൽ അവയ്‍ക്കു തൃപ്തിവരുന്നു.",
			"29": "<sup>29</sup> അങ്ങ് ആഹാരം നല്‌കാതെ മുഖം തിരിക്കുമ്പോൾ, അവ പരിഭ്രമിക്കുന്നു. അങ്ങ് അവയുടെ ശ്വാസം എടുക്കുമ്പോൾ അവ മണ്ണിലേക്കു തിരികെ ചേരുന്നു.",
			"30": "<sup>30</sup> അങ്ങ് ജീവശ്വാസം നല്‌കുമ്പോൾ, അവ സൃഷ്‍ടിക്കപ്പെടുന്നു. അങ്ങു ഭൂമിയിലുള്ള സർവവും നവീകരിക്കുന്നു.",
			"31": "<sup>31</sup> സർവേശ്വരന്‍റെ മഹത്ത്വം എന്നേക്കും നിലനില്‌ക്കട്ടെ. അവിടുത്തെ സൃഷ്‍ടികളിൽ അവിടുന്ന് ആനന്ദിക്കട്ടെ.",
			"32": "<sup>32</sup> അവിടുന്നു ഭൂമിയെ നോക്കുമ്പോൾ അതു പ്രകമ്പനം കൊള്ളുന്നു. അവിടുന്നു പർവതങ്ങളെ സ്പർശിക്കുമ്പോൾ അവ പുകയുന്നു.",
			"33": "<sup>33</sup> എന്‍റെ ആയുഷ്കാലം മുഴുവന്‍ ഞാന്‍ സർവേശ്വരനെ പ്രകീർത്തിക്കും. എന്‍റെ ജീവിതകാലം മുഴുവന്‍ ഞാന്‍ എന്‍റെ ദൈവത്തെ പാടിപ്പുകഴ്ത്തും;",
			"34": "<sup>34</sup> എന്‍റെ ധ്യാനം അവിടുത്തേക്കു പ്രസാദകരമായിരിക്കട്ടെ; ഞാന്‍ സർവേശ്വരനിൽ ആനന്ദം കൊള്ളുന്നു.",
			"35": "<sup>35</sup> അധർമികൾ ഭൂമിയിൽനിന്നു നിർമ്മാർജനം ചെയ്യപ്പെടട്ടെ. ദുഷ്ടന്മാർ ഇല്ലാതാകട്ടെ. എന്‍റെ ആത്മാവേ, സർവേശ്വരനെ വാഴ്ത്തുക; സർവേശ്വരനെ സ്തുതിക്കുവിന്‍."
		},
		"105": {
			"1": "<sup>1</sup> സർവേശ്വരനു സ്തോത്രം അർപ്പിക്കുവിന്‍; അവിടുത്തെ നാമം വിളിച്ചപേക്ഷിക്കുവിന്‍; ജനതകളുടെ ഇടയിൽ അവിടുത്തെ പ്രവൃത്തികൾ പ്രഘോഷിക്കുവിന്‍.",
			"2": "<sup>2</sup> അവിടുത്തേക്കു സ്തോത്രഗാനം ആലപിക്കുവിന്‍; അവിടുത്തെ അദ്ഭുതപ്രവൃത്തികൾ വർണിക്കുവിന്‍.",
			"3": "<sup>3</sup> അവിടുത്തെ വിശുദ്ധനാമത്തിൽ അഭിമാനം കൊള്ളുവിന്‍. സർവേശ്വരനെ ആരാധിക്കുന്നവരുടെ ഹൃദയം ആനന്ദിക്കട്ടെ.",
			"4": "<sup>4</sup> സർവേശ്വരനെ ആരാധിക്കുവിന്‍; അവിടുത്തെ ബലത്തിൽ ആശ്രയിക്കുവിന്‍. അവിടുത്തെ സാന്നിധ്യം നിരന്തരം തേടുവിന്‍.",
			"5": "<sup>5</sup> അവിടുത്തെ ദാസനായ അബ്രഹാമിന്‍റെ സന്തതികളേ, അവിടുന്നു തിരഞ്ഞെടുത്ത യാക്കോബിന്‍റെ സന്തതികളേ, അവിടുന്നു ചെയ്ത അദ്ഭുതപ്രവൃത്തികളെ ഓർക്കുവിന്‍. അവിടുത്തെ അടയാളങ്ങളും അവിടുത്തെ ന്യായവിധികളും തന്നെ.",
			"7": "<sup>7</sup> സർവേശ്വരനാണു നമ്മുടെ ദൈവം; അവിടുത്തെ ന്യായവിധികൾ ഭൂമി മുഴുവനും ബാധകമാണ്.",
			"8": "<sup>8</sup> അവിടുന്നു തന്‍റെ ഉടമ്പടി എന്നും പാലിക്കും, തന്‍റെ വാഗ്ദാനം ഒരിക്കലും മറക്കയില്ല.",
			"9": "<sup>9</sup> അബ്രഹാമിനോടു ചെയ്ത ഉടമ്പടിയും ഇസ്ഹാക്കിനോടു ചെയ്ത പ്രതിജ്ഞയും തന്നെ,",
			"10": "<sup>10</sup> യാക്കോബിന് ഒരു ചട്ടമായി സർവേശ്വരന്‍ അതു സ്ഥാപിച്ചു. ഇസ്രായേലിനുള്ള ശാശ്വത ഉടമ്പടിയായിത്തന്നെ.",
			"11": "<sup>11</sup> ഞാന്‍ നിനക്കു കനാന്‍ദേശം നല്‌കും. അത് നിനക്കുള്ള അവകാശമായിരിക്കും.",
			"12": "<sup>12</sup> അന്ന് അവർ എണ്ണത്തിൽ കുറഞ്ഞ വളരെ ചെറിയ കൂട്ടമായിരുന്നു. അവർ കനാന്‍ദേശത്തു പരദേശികളായിരുന്നു.",
			"13": "<sup>13</sup> അവർ ജനതകളുടെയും രാജ്യങ്ങളുടെയും ഇടയിൽ അലഞ്ഞുനടന്നു.",
			"14": "<sup>14</sup> അവരെ പീഡിപ്പിക്കാന്‍ ആരെയും അവിടുന്നു അനുവദിച്ചില്ല. അവരെ സംരക്ഷിക്കാന്‍വേണ്ടി അവിടുന്നു രാജാക്കന്മാരെ ശാസിച്ചു.",
			"15": "<sup>15</sup> “എന്‍റെ അഭിഷിക്തരെ തൊടരുത്. എന്‍റെ പ്രവാചകന്മാർക്ക് ഒരുപദ്രവവും ചെയ്യരുത്.”",
			"16": "<sup>16</sup> അവിടുന്നു കനാന്‍ദേശത്തു ക്ഷാമം വരുത്തി. അവരുടെ ആഹാരത്തെ നിശ്ശേഷം ഇല്ലാതാക്കി.",
			"17": "<sup>17</sup> അവരെ രക്ഷിക്കാന്‍ അവിടുന്ന് അവർക്കു മുമ്പായി ഒരാളെ ഈജിപ്തിലേക്കയച്ചു; അടിമയായി വില്‌ക്കപ്പെട്ട യോസേഫിനെ തന്നെ.",
			"18": "<sup>18</sup> കാരാഗൃഹത്തിൽ അടയ്‍ക്കപ്പെട്ട അയാളുടെ കാലുകളിൽ വിലങ്ങു വച്ചു. കഴുത്തിൽ ഇരുമ്പു പട്ട ധരിപ്പിച്ചു.",
			"19": "<sup>19</sup> അയാൾ പ്രവചിച്ചതു നിറവേറുന്നതുവരെ, സർവേശ്വരന്‍ യോസേഫിനോടറിയിച്ചതു സത്യമെന്നു തെളിയുന്നതുവരെ തന്നെ.",
			"20": "<sup>20</sup> ഈജിപ്തിലെ രാജാവ് ആളയച്ചു യോസേഫിനെ മോചിപ്പിച്ചു, അന്യജനതയുടെ അധിപതി അയാളെ സ്വതന്ത്രനാക്കി.",
			"21": "<sup>21</sup> രാജാവ് അയാളെ കൊട്ടാരത്തിന്‍റെ അധികാരിയും തന്‍റെ സർവസമ്പത്തിന്‍റെയും മേൽവിചാരകനായും നിയമിച്ചു.",
			"22": "<sup>22</sup> പ്രഭുക്കന്മാർക്ക് ശിക്ഷണം നല്‌കാനും ഉപദേഷ്ടാക്കൾക്ക് ജ്ഞാനം ഉപദേശിക്കാനും അയാൾക്ക് അധികാരം നല്‌കി.",
			"23": "<sup>23</sup> അപ്പോൾ ഇസ്രായേൽ ഈജിപ്തിലേക്കു വന്നു അതെ, യാക്കോബ് ഹാമിന്‍റെ ദേശത്ത് ചെന്നു പാർത്തു.",
			"24": "<sup>24</sup> ദൈവം തന്‍റെ ജനത്തെ വളരെ വർധിപ്പിച്ചു. അവരുടെ വൈരികളെക്കാൾ അവരെ പ്രബലരാക്കി.",
			"25": "<sup>25</sup> തന്‍റെ ജനത്തെ വെറുക്കാനും, തന്‍റെ ദാസരായ ഇസ്രായേല്യരോടു വഞ്ചനാപൂർവം വർത്തിക്കാനും, അവിടുന്ന് ഈജിപ്തുകാർക്ക് ഇടവരുത്തി.",
			"26": "<sup>26</sup> അവിടുന്നു തന്‍റെ ദാസനായ മോശയെയും താന്‍ തിരഞ്ഞെടുത്ത അഹരോനെയും അയച്ചു.",
			"27": "<sup>27</sup> അവർ ഈജിപ്തുകാരുടെ ഇടയിൽ അടയാളങ്ങൾ കാണിച്ചു. അവർ ഹാമിന്‍റെ ദേശത്ത് അദ്ഭുതങ്ങൾ പ്രവർത്തിച്ചു.",
			"28": "<sup>28</sup> ദൈവം അന്ധകാരം അയച്ചു ദേശത്തെ ഇരുളിലാഴ്ത്തി. ഈജിപ്തുകാർ അവിടുത്തെ വാക്കു കേട്ടില്ല.",
			"29": "<sup>29</sup> അവിടുന്ന് അവരുടെ വെള്ളം രക്തമാക്കി, അവരുടെ മത്സ്യങ്ങൾ ചത്തൊടുങ്ങി.",
			"30": "<sup>30</sup> തവളകൾ അവരുടെ ദേശത്തെ മൂടി. രാജാക്കന്മാരുടെ പള്ളിയറകളിൽപോലും തവളകൾ നിറഞ്ഞു.",
			"31": "<sup>31</sup> അവിടുന്നു കല്പിച്ചപ്പോൾ അവരുടെ ദേശത്ത് ഈച്ചയും പേനും നിറഞ്ഞു.",
			"32": "<sup>32</sup> അവിടുന്ന് അവർക്കു മഴയ്‍ക്കു പകരം കന്മഴ പെയ്യിച്ചു. ദേശത്തെങ്ങും മിന്നൽപ്പിണരുകൾ അയച്ചു.",
			"33": "<sup>33</sup> അവിടുന്ന് അവരുടെ മുന്തിരിത്തോട്ടങ്ങളും അത്തിമരങ്ങളും തകർത്തു; അവരുടെ വൃക്ഷങ്ങൾ നശിപ്പിച്ചു.",
			"34": "<sup>34</sup> അവിടുന്നു കല്പിച്ചപ്പോൾ വെട്ടുക്കിളികൾ വന്നു. അവ സംഖ്യയില്ലാതെ വന്നു.",
			"35": "<sup>35</sup> അവരുടെ ദേശത്തിലെ സകല സസ്യങ്ങളും അവരുടെ വയലിലെ സകല വിളകളും അവ തിന്നൊടുക്കി.",
			"36": "<sup>36</sup> അവിടുന്ന് ഈജിപ്തിലെ സകല ആദ്യജാതന്മാരെയും സംഹരിച്ചു; അവരുടെ കടിഞ്ഞൂലുകളെ തന്നെ.",
			"37": "<sup>37</sup> പിന്നീട് അവിടുന്ന് ഇസ്രായേല്യരെ സ്വർണത്തോടും വെള്ളിയോടും കൂടി, ഈജിപ്തിൽനിന്നു പുറപ്പെടുവിച്ചു. അവരിൽ ഒരുവന്‍റെയും കാൽ ഇടറിയില്ല.",
			"38": "<sup>38</sup> അവർ പോയപ്പോൾ ഈജിപ്തുകാർ സന്തോഷിച്ചു. അവരെക്കുറിച്ച് ഈജിപ്തു ഭീതി പൂണ്ടിരുന്നല്ലോ.",
			"39": "<sup>39</sup> അവിടുന്ന് അവർക്കു തണലിനായി മേഘത്തെ മേല്‌ക്കട്ടിയാക്കി. രാത്രിയിൽ അവർക്കു വെളിച്ചം നല്‌കാന്‍ അഗ്നി ജ്വലിപ്പിച്ചു.",
			"40": "<sup>40</sup> അവർ ചോദിച്ചപ്പോൾ അവിടുന്നു കാടപ്പക്ഷികളെ നല്‌കി. അവർക്കുവേണ്ടി ആകാശത്തിൽനിന്നു സമൃദ്ധമായി അപ്പം വർഷിച്ചു.",
			"41": "<sup>41</sup> അവിടുന്നു പാറയെ പിളർന്നു, വെള്ളം കുതിച്ചു ചാടി. മരുഭൂമിയിൽ അതു നദിപോലെ ഒഴുകി.",
			"42": "<sup>42</sup> അവിടുന്നു തന്‍റെ വിശുദ്ധവാഗ്ദാനത്തെയും, തന്‍റെ ദാസനായ അബ്രഹാമിനെയും ഓർത്തു.",
			"43": "<sup>43</sup> അങ്ങനെ തന്‍റെ ജനത്തെ അവിടുന്നു നയിച്ചു. തിരഞ്ഞെടുക്കപ്പെട്ട ജനം ഗാനം ആലപിച്ചു.",
			"44": "<sup>44</sup> അവിടുന്ന് അന്യജനതകളുടെ ദേശം അവർക്കു നല്‌കി. ജനതകളുടെ അധ്വാനഫലം അവർ കൈവശമാക്കി.",
			"45": "<sup>45</sup> അവർ അവിടുത്തെ ചട്ടങ്ങൾ പാലിക്കാനും, അവിടുത്തെ നിയമങ്ങൾ അനുസരിക്കാനും വേണ്ടിത്തന്നെ. സർവേശ്വരനെ സ്തുതിക്കുവിന്‍."
		},
		"106": {
			"1": "<sup>1</sup> സർവേശ്വരനെ സ്തുതിക്കുവിന്‍. സർവേശ്വരനു സ്തോത്രം അർപ്പിക്കുവിന്‍. അവിടുന്നു നല്ലവനല്ലോ! അവിടുത്തെ സ്നേഹം ശാശ്വതമാകുന്നു.",
			"2": "<sup>2</sup> സർവേശ്വരന്‍റെ വീരകൃത്യങ്ങൾ വർണിക്കാന്‍ ആർക്കു കഴിയും. അവിടുത്തെ മഹത്ത്വത്തെ പ്രകീർത്തിക്കാന്‍ ആർക്കു സാധിക്കും?",
			"3": "<sup>3</sup> ന്യായം പാലിക്കുകയും നീതി പ്രവർത്തിക്കുകയും ചെയ്യുന്നവന്‍ അനുഗൃഹീതന്‍.",
			"4": "<sup>4</sup> സർവേശ്വരാ, സ്വജനത്തോടു കരുണ കാട്ടുമ്പോൾ എന്നെയും ഓർക്കണമേ. അവരെ വിടുവിക്കുമ്പോൾ എന്നെയും കടാക്ഷിക്കണമേ.",
			"5": "<sup>5</sup> അങ്ങു തിരഞ്ഞെടുത്തവരുടെ ഐശ്വര്യം ഞാന്‍ കാണട്ടെ. അവിടുത്തെ ജനതയുടെ സന്തോഷത്തിൽ ഞാന്‍ ആനന്ദിക്കട്ടെ. അവിടുത്തെ അവകാശമായ ജനത്തോടൊപ്പം ഞാനും അഭിമാനംകൊള്ളട്ടെ.",
			"6": "<sup>6</sup> ഞങ്ങളും ഞങ്ങളുടെ പിതാക്കന്മാരും പാപം ചെയ്തു; ഞങ്ങൾ അധർമവും ദുഷ്ടതയും പ്രവർത്തിച്ചു.",
			"7": "<sup>7</sup> ഞങ്ങളുടെ പിതാക്കന്മാർ ഈജിപ്തിൽവച്ച് അങ്ങയുടെ അദ്ഭുതപ്രവൃത്തികൾ ഗ്രഹിച്ചില്ല. അവിടുത്തെ സ്നേഹത്തിന്‍റെ നിറവിനെ ഓർത്തതുമില്ല. അവർ ചെങ്കടൽ തീരത്തുവച്ച് അത്യുന്നതനോടു മത്സരിച്ചു.",
			"8": "<sup>8</sup> എങ്കിലും അവിടുന്ന് അവരെ തന്‍റെ നാമത്തെപ്രതി രക്ഷിച്ചു. അവിടുത്തെ മഹാശക്തി വെളിപ്പെടുത്താന്‍ വേണ്ടിത്തന്നെ.",
			"9": "<sup>9</sup> അങ്ങു ചെങ്കടലിനെ ശാസിച്ചു, അതു വരണ്ട നിലമായി, മരുഭൂമിയിലൂടെ എന്നപോലെ ആഴിയിലൂടെ അവിടുന്ന് അവരെ നയിച്ചു.",
			"10": "<sup>10</sup> ശത്രുക്കളുടെ കൈയിൽനിന്ന് അവരെ രക്ഷിച്ചു. വൈരികളുടെ പിടിയിൽനിന്ന് അവരെ വിടുവിച്ചു.",
			"11": "<sup>11</sup> അവരുടെ ശത്രുക്കളെ വെള്ളം മൂടിക്കളഞ്ഞു. അവരിൽ ആരും ശേഷിച്ചില്ല.",
			"12": "<sup>12</sup> അപ്പോൾ അവർ അവിടുത്തെ വാക്കുകൾ വിശ്വസിച്ചു; അവർ സ്തുതിഗീതം പാടി.",
			"13": "<sup>13</sup> എന്നാൽ, അവർ പെട്ടെന്ന് അവിടുത്തെ പ്രവൃത്തികൾ വിസ്മരിച്ചു. അവിടുത്തെ ഉപദേശത്തിനായി കാത്തിരുന്നില്ല.",
			"14": "<sup>14</sup> മരുഭൂമിയിൽവച്ച് അവർക്കു ഭക്ഷണത്തോട് ആർത്തിയുണ്ടായി. അവർ ദൈവത്തെ പരീക്ഷിച്ചു.",
			"15": "<sup>15</sup> അവർ ചോദിച്ചത് അവിടുന്ന് അവർക്കു നല്‌കി. എന്നാൽ അവിടുന്ന് അവരുടെ ഇടയിലേക്ക് ഒരു മഹാരോഗം അയച്ചു.",
			"16": "<sup>16</sup> മരുഭൂമിയിൽ പാളയമടിച്ചിരുന്നപ്പോൾ, അവർ മോശയോടും സർവേശ്വരന്‍റെ വിശുദ്ധദാസനായ അഹരോനോടും അസൂയാലുക്കളായി.",
			"17": "<sup>17</sup> അപ്പോൾ ഭൂമി പിളർന്നു ദാഥാനെ വിഴുങ്ങി; അബീരാമിന്‍റെ കൂട്ടത്തെ മൂടിക്കളഞ്ഞു.",
			"18": "<sup>18</sup> ദൈവം അവരുടെ അനുയായികളുടെ ഇടയിലേക്ക് അഗ്നി അയച്ചു. അഗ്നിജ്വാല ദുഷ്ടന്മാരെ ദഹിപ്പിച്ചുകളഞ്ഞു.",
			"19": "<sup>19</sup> അവർ ഹോരേബിൽവച്ച് ഒരു കാളക്കുട്ടിയെ ഉണ്ടാക്കി. വാർത്തുണ്ടാക്കിയ ആ വിഗ്രഹത്തെ ആരാധിച്ചു.",
			"20": "<sup>20</sup> ഇങ്ങനെ അവർ ദൈവത്തിനു നല്‌കേണ്ട മഹത്ത്വം പുല്ലു തിന്നുന്ന കാളയുടെ വിഗ്രഹത്തിനു നല്‌കി.",
			"21": "<sup>21</sup> അവർ തങ്ങളുടെ രക്ഷകനായ ദൈവത്തെ മറന്നു. ഈജിപ്തിൽ വന്‍കാര്യങ്ങൾ പ്രവർത്തിച്ച ദൈവത്തെതന്നെ.",
			"22": "<sup>22</sup> ഹാമിന്‍റെ ദേശത്ത്, അവിടുന്നു പ്രവർത്തിച്ച അദ്ഭുതങ്ങളും, ചെങ്കടലിൽവച്ചു പ്രവർത്തിച്ച വിസ്മയജനകമായ പ്രവൃത്തികളും അവർ വിസ്മരിച്ചു.",
			"23": "<sup>23</sup> അവരെ നശിപ്പിക്കുമെന്നു ദൈവം അരുളിച്ചെയ്തപ്പോൾ, അവിടുന്നു തിരഞ്ഞെടുത്ത മോശ ജനത്തിനു മറയായി തിരുമുമ്പിൽ നിന്നില്ലായിരുന്നെങ്കിൽ, അവിടുത്തെ ക്രോധം അവരെ നിശ്ശേഷം നശിപ്പിക്കുമായിരുന്നു.",
			"24": "<sup>24</sup> അവർ മനോഹരമായ ദേശം നിരസിച്ചു. അവർ ദൈവത്തിന്‍റെ വാഗ്ദാനം വിശ്വസിച്ചില്ലല്ലോ.",
			"25": "<sup>25</sup> അവർ തങ്ങളുടെ കൂടാരങ്ങളിലിരുന്നു പിറുപിറുത്തു. സർവേശ്വരന്‍റെ സ്വരം ശ്രദ്ധിച്ചില്ല.",
			"26": "<sup>26</sup> അതുകൊണ്ടു മരുഭൂമിയിൽവച്ച് അവരെ നശിപ്പിക്കുമെന്നും, അവരുടെ സന്തതികളെ അന്യജനതകളുടെയും രാജ്യങ്ങളുടെയും ഇടയിൽ ചിതറിക്കുമെന്നും അവിടുന്നു കരമുയർത്തി സത്യം ചെയ്തു.",
			"28": "<sup>28</sup> അവർ പെയോരിൽ ബാൽദേവനെ ആരാധിച്ചു, മരിച്ചവർക്ക് അർപ്പിച്ച വസ്തുക്കൾ ഭക്ഷിച്ചു.",
			"29": "<sup>29</sup> ഇങ്ങനെ അവർ തങ്ങളുടെ പ്രവൃത്തികളാൽ സർവേശ്വരനെ പ്രകോപിപ്പിച്ചു. അവരുടെ ഇടയിൽ പകർച്ചവ്യാധി പടർന്നു പിടിച്ചു.",
			"30": "<sup>30</sup> അപ്പോൾ ഫീനെഹാസ് ഇടപെട്ടു കുറ്റക്കാരെ ശിക്ഷിച്ചു. അതോടെ പകർച്ചവ്യാധി ശമിച്ചു.",
			"31": "<sup>31</sup> അദ്ദേഹത്തിന്‍റെ പ്രവൃത്തി നീതിയായി കണക്കാക്കപ്പെടുന്നു. അത് അങ്ങനെതന്നെ എന്നേക്കും കരുതപ്പെടുന്നു.",
			"32": "<sup>32</sup> മെരീബാജലാശയത്തിനടുത്തുവച്ചും അവർ ദൈവത്തെ പ്രകോപിപ്പിച്ചു, അവരുടെ പ്രവൃത്തികൾമൂലം മോശയ്‍ക്കും ദോഷമുണ്ടായി.",
			"33": "<sup>33</sup> അവർ മോശയെ വല്ലാതെ കോപിപ്പിച്ചതിനാൽ, അദ്ദേഹം അവിവേകമായി സംസാരിച്ചു.",
			"34": "<sup>34</sup> സർവേശ്വരന്‍ കല്പിച്ചതുപോലെ, അവർ അന്യജനതകളെ നിഗ്രഹിച്ചില്ല.",
			"35": "<sup>35</sup> അവർ അവരോട് ഇടകലർന്നു, അവരുടെ ആചാരങ്ങൾ ശീലിച്ചു.",
			"36": "<sup>36</sup> അവരുടെ വിഗ്രഹങ്ങളെ പൂജിച്ചു. അത് അവർക്കു കെണിയായിത്തീർന്നു.",
			"37": "<sup>37</sup> അവർ തങ്ങളുടെ പുത്രീപുത്രന്മാരെ വ്യാജദേവന്മാർക്കു ബലി കഴിച്ചു.",
			"38": "<sup>38</sup> അവർ നിഷ്കളങ്ക രക്തം ചൊരിഞ്ഞു, തങ്ങളുടെ പുത്രീപുത്രന്മാരുടെ രക്തംതന്നെ. കനാന്യവിഗ്രഹങ്ങൾക്ക് അവരെ ബലി കഴിച്ചു. രക്തപാതകംകൊണ്ടു ദേശം അശുദ്ധമായി.",
			"39": "<sup>39</sup> സ്വന്തം പ്രവൃത്തികളാൽ അവർ മലിനരായിത്തീർന്നു. അവർ തങ്ങളുടെ പ്രവൃത്തികളാൽ ദൈവത്തോട് അവിശ്വസ്തത കാണിച്ചു.",
			"40": "<sup>40</sup> സർവേശ്വരന്‍റെ കോപം സ്വജനത്തിനു നേരേ ജ്വലിച്ചു. അവിടുന്നു തന്‍റെ അവകാശമായ ജനത്തെ വെറുത്തു.",
			"41": "<sup>41</sup> അവിടുന്ന് അന്യജനതകളുടെ കൈയിൽ അവരെ ഏല്പിച്ചു. അവരുടെ വൈരികൾ അവരെ ഭരിച്ചു.",
			"42": "<sup>42</sup> അവരുടെ ശത്രുക്കൾ അവരെ പീഡിപ്പിച്ചു. അവർ അവർക്കു പൂർണമായി കീഴടങ്ങി.",
			"43": "<sup>43</sup> പല തവണ സർവേശ്വരന്‍ അവരെ വിടുവിച്ചു. എന്നിട്ടും, അവർ അവിടുത്തോടു മനഃപൂർവം മത്സരിച്ചു. തങ്ങളുടെ അകൃത്യംനിമിത്തം അവർ അധഃപതിച്ചു.",
			"44": "<sup>44</sup> എന്നിട്ടും അവരുടെ നിലവിളി കേട്ട് അവരുടെ കൊടിയ യാതന അവിടുന്നു ശ്രദ്ധിച്ചു.",
			"45": "<sup>45</sup> അവിടുത്തെ ഉടമ്പടി അവിടുന്ന് അനുസ്മരിച്ചു. അവിടുത്തെ മഹാസ്നേഹത്താൽ അവരോടു മനസ്സലിഞ്ഞു.",
			"46": "<sup>46</sup> അവരെ ബദ്ധരാക്കിയവർക്കെല്ലാം അവരോടു കനിവു തോന്നാന്‍ അവിടുന്നിടയാക്കി.",
			"47": "<sup>47</sup> ഞങ്ങളുടെ ദൈവമായ സർവേശ്വരാ, ഞങ്ങളെ രക്ഷിച്ചാലും, അങ്ങയുടെ വിശുദ്ധനാമത്തിനു സ്തോത്രം അർപ്പിക്കാനും, അവിടുത്തെ പ്രകീർത്തിക്കുന്നതിൽ അഭിമാനം കൊള്ളാനും, ജനതകളുടെ ഇടയിൽനിന്നു ഞങ്ങളെ മടക്കി വരുത്തണമേ.",
			"48": "<sup>48</sup> ഇസ്രായേലിന്‍റെ ദൈവമായ സർവേശ്വരന്‍ വാഴ്ത്തപ്പെടട്ടെ; എന്നേക്കും അവിടുന്നു പ്രകീർത്തിക്കപ്പെടട്ടെ; സർവജനങ്ങളും ആമേന്‍ എന്നു പറയട്ടെ. സർവേശ്വരനെ സ്തുതിക്കുവിന്‍."
		},
		"107": {
			"1": "<sup>1</sup> സർവേശ്വരനു സ്തോത്രം അർപ്പിക്കുവിന്‍, അവിടുന്നു നല്ലവനല്ലോ.",
			"2": "<sup>2</sup> അവിടുത്തെ സുസ്ഥിരസ്നേഹം ശാശ്വതമാണെന്ന് അവിടുന്നു വീണ്ടെടുത്തവർ പറയട്ടെ. സർവേശ്വരന്‍ ശത്രുക്കളിൽനിന്നു വിടുവിച്ച്, കിഴക്കും പടിഞ്ഞാറും വടക്കും തെക്കുമുള്ള ദേശങ്ങളിൽനിന്ന്, മടക്കിക്കൊണ്ടു വന്നവർ തന്നെ ഇങ്ങനെ പറയട്ടെ.",
			"4": "<sup>4</sup> പാർക്കാന്‍ പട്ടണം കാണാതെ അവരിൽ ചിലർ മരുഭൂമിയിൽ അലഞ്ഞു നടന്നു.",
			"5": "<sup>5</sup> വിശന്നും ദാഹിച്ചും അവർ തളർന്നു. അവർ ആശയറ്റവരായി.",
			"6": "<sup>6</sup> അവർ തങ്ങളുടെ കഷ്ടതയിൽ സർവേശ്വരനോടു നിലവിളിച്ചു. അവരുടെ യാതനകളിൽനിന്ന് അവിടുന്ന് അവരെ രക്ഷിച്ചു.",
			"7": "<sup>7</sup> വാസയോഗ്യമായ പട്ടണത്തിലെത്തുന്നതുവരെ അവിടുന്ന് അവർക്ക് നേർവഴി കാട്ടി.",
			"8": "<sup>8</sup> സർവേശ്വരന്‍റെ അചഞ്ചലസ്നേഹത്തിനായും അവിടുന്നു മനുഷ്യർക്കുവേണ്ടി ചെയ്ത അദ്ഭുതപ്രവൃത്തികൾക്കായും അവിടുത്തേക്കു സ്തോത്രം അർപ്പിക്കുവിന്‍;",
			"9": "<sup>9</sup> അവിടുന്നു ദാഹാർത്തനു തൃപ്തി വരുത്തുന്നു. വിശന്നിരിക്കുന്നവനു വിശിഷ്ടഭോജ്യങ്ങൾ നല്‌കി സംതൃപ്തനാക്കുന്നു.",
			"10": "<sup>10</sup> ചിലർ ദൈവത്തിന്‍റെ വാക്കു ധിക്കരിക്കുകയും അത്യുന്നതന്‍റെ ആലോചന നിരസിക്കുകയും ചെയ്തു; അവർ അന്ധകാരത്തിലും മരണത്തിന്‍റെ നിഴലിലും ഇരുന്നു.",
			"11": "<sup>11</sup> അവർ പീഡിപ്പിക്കപ്പെടുകയും ചങ്ങലകളാൽ ബന്ധിക്കപ്പെടുകയും ചെയ്തു.",
			"12": "<sup>12</sup> കഠിനാധ്വാനംകൊണ്ട് അവരുടെ മനസ്സിടിഞ്ഞു, അവർ വീണപ്പോൾ സഹായിക്കാന്‍ ആരുമുണ്ടായില്ല.",
			"13": "<sup>13</sup> അവർ തങ്ങളുടെ കഷ്ടതയിൽ സർവേശ്വരനോടു നിലവിളിച്ചു. അവരുടെ യാതനകളിൽനിന്ന് അവിടുന്ന് അവരെ രക്ഷിച്ചു.",
			"14": "<sup>14</sup> അന്ധകാരത്തിൽനിന്നും മരണത്തിന്‍റെ നിഴലിൽനിന്നും അവിടുന്ന് അവരെ വിടുവിച്ചു. അവരുടെ ചങ്ങലകൾ അവിടുന്നു പൊട്ടിച്ചെറിഞ്ഞു.",
			"15": "<sup>15</sup> സർവേശ്വരന്‍റെ അചഞ്ചലസ്നേഹത്തിനായും അവിടുന്നു മനുഷ്യർക്കുവേണ്ടി ചെയ്ത അദ്ഭുതപ്രവൃത്തികൾക്കായും അവർ അവിടുത്തേക്കു സ്തോത്രം അർപ്പിക്കട്ടെ.",
			"16": "<sup>16</sup> അവിടുന്നു ശത്രുക്കളുടെ താമ്രവാതിലുകൾ തകർത്തു. ഇരുമ്പ് ഓടാമ്പലുകൾ ഒടിച്ചു.",
			"17": "<sup>17</sup> ഭോഷന്മാർ തങ്ങളുടെ പാപകരമായ വഴികളും അകൃത്യങ്ങളും നിമിത്തം കഷ്ടതയിലായി.",
			"18": "<sup>18</sup> അവർ ഭക്ഷണത്തെ വെറുത്തു. മൃത്യുകവാടത്തോട് അവർ അടുത്തു.",
			"19": "<sup>19</sup> അവർ തങ്ങളുടെ കഷ്ടതയിൽ സർവേശ്വരനോടു നിലവിളിച്ചു. അവരുടെ യാതനകളിൽനിന്ന് അവിടുന്നു അവരെ രക്ഷിച്ചു.",
			"20": "<sup>20</sup> അവിടുത്തെ കല്പനയാൽ അവർ സൗഖ്യം പ്രാപിച്ചു. വിനാശത്തിൽനിന്ന് അവിടുന്ന് അവരെ വിടുവിച്ചു.",
			"21": "<sup>21</sup> സർവേശ്വരന്‍റെ അചഞ്ചലസ്നേഹത്തിനായും അവിടുന്നു തങ്ങൾക്കുവേണ്ടി ചെയ്ത അദ്ഭുതപ്രവൃത്തികൾക്കായും മനുഷ്യർ സ്തോത്രം ചെയ്യട്ടെ.",
			"22": "<sup>22</sup> അവർ സ്തോത്രയാഗങ്ങൾ അർപ്പിക്കട്ടെ. ആനന്ദഗീതത്തോടെ അവിടുത്തെ പ്രവൃത്തികൾ പ്രഘോഷിക്കട്ടെ.",
			"23": "<sup>23</sup> ചിലർ വ്യാപാരം ചെയ്യാന്‍ കപ്പലുകളിൽ സമുദ്രയാത്ര ചെയ്തു.",
			"24": "<sup>24</sup> അവർ സർവേശ്വരന്‍റെ പ്രവൃത്തികൾ കണ്ടു. സമുദ്രത്തിൽ അവിടുന്നു ചെയ്ത അദ്ഭുതപ്രവൃത്തികൾ തന്നെ.",
			"25": "<sup>25</sup> അവിടുന്നു കല്പിച്ചപ്പോൾ കൊടുങ്കാറ്റടിച്ചു. സമുദ്രത്തിലെ തിരമാലകൾ ഉയർന്നു.",
			"26": "<sup>26</sup> തിരമാലകൾ കപ്പലുകളെ ആകാശത്തോളം ഉയർത്തുകയും ആഴത്തിലേക്കു താഴ്ത്തുകയും ചെയ്തു. ഈ കഷ്ടസ്ഥിതിയിൽ അവരുടെ ധൈര്യം ഉരുകിപ്പോയി.",
			"27": "<sup>27</sup> ഉന്മത്തരെപ്പോലെ അവർ ആടിയുലഞ്ഞു, എന്തു ചെയ്യണമെന്ന് അവർക്ക് അറിഞ്ഞു കൂടായിരുന്നു.",
			"28": "<sup>28</sup> അപ്പോൾ, അവർ തങ്ങളുടെ കഷ്ടതയിൽ സർവേശ്വരനോടു നിലവിളിച്ചു. യാതനകളിൽനിന്ന് അവിടുന്നു അവരെ വിടുവിച്ചു.",
			"29": "<sup>29</sup> അവിടുന്നു കൊടുങ്കാറ്റിനെ ശാന്തമാക്കി. തിരമാലകൾ അടങ്ങി.",
			"30": "<sup>30</sup> കാറ്റും കോളും അടങ്ങിയതുകൊണ്ട് അവർ സന്തോഷിച്ചു. അവർ ആഗ്രഹിച്ച തുറമുഖത്ത് അവിടുന്ന് അവരെ എത്തിച്ചു.",
			"31": "<sup>31</sup> സർവേശ്വരന്‍റെ അചഞ്ചലസ്നേഹത്തിനായും അവിടുന്നു തങ്ങൾക്കുവേണ്ടി ചെയ്ത അദ്ഭുതപ്രവൃത്തികൾക്കായും അവർ അവിടുത്തേക്കു സ്തോത്രം അർപ്പിക്കട്ടെ.",
			"32": "<sup>32</sup> ജനങ്ങൾ ഒത്തുകൂടുന്നിടത്ത് അവർ സർവേശ്വരനെ വാഴ്ത്തട്ടെ; നേതാക്കളുടെ സഭയിൽ അവിടുത്തെ പ്രകീർത്തിക്കട്ടെ.",
			"33": "<sup>33</sup> അവിടുന്നു നദികളെ മരുഭൂമിയും നീരുറവുകളെ വരണ്ട നിലവുമാക്കുന്നു.",
			"34": "<sup>34</sup> അവിടുന്നു ഫലഭൂയിഷ്ഠമായ പ്രദേശത്തെ ഓരുള്ള പാഴ്നിലമാക്കുന്നു. അവിടെ നിവസിച്ചിരുന്നവരുടെ ദുഷ്ടത കൊണ്ടുതന്നെ.",
			"35": "<sup>35</sup> അവിടുന്നു മരുഭൂമിയെ ജലാശയമാക്കി, വരണ്ടഭൂമിയെ നീരുറവുകളുള്ള പ്രദേശമാക്കി മാറ്റുന്നു.",
			"36": "<sup>36</sup> വിശന്നു വലഞ്ഞവരെ അവിടുന്ന് അവിടെ പാർപ്പിച്ചു. തങ്ങൾക്കു വസിക്കാന്‍ അവർ അവിടെ ഒരു നഗരം നിർമ്മിച്ചു.",
			"37": "<sup>37</sup> അവർ വയലുകളിൽ ധാന്യം വിതച്ചു. മുന്തിരിത്തോട്ടങ്ങൾ നട്ടു പിടിപ്പിച്ചു. സമൃദ്ധമായ വിളവെടുക്കുകയും ചെയ്തു.",
			"38": "<sup>38</sup> അവിടുന്ന് അവരെ അനുഗ്രഹിച്ചു. അവരുടെ സംഖ്യ വർധിച്ചു. അവരുടെ കന്നുകാലികൾ കുറഞ്ഞുപോകാന്‍ അവിടുന്ന് ഇടയാക്കിയില്ല.",
			"39": "<sup>39</sup> പീഡനവും കഷ്ടതയും സങ്കടവുംകൊണ്ടു, അവർ എണ്ണത്തിൽ കുറയുകയും ലജ്ജിതരാവുകയും ചെയ്തപ്പോൾ,",
			"40": "<sup>40</sup> അവരെ മർദിച്ചവരുടെമേൽ അവിടുന്നു നിന്ദ ചൊരിഞ്ഞു. വഴിയില്ലാത്ത ശൂന്യപ്രദേശത്ത് അവരെ അലഞ്ഞുതിരിയാന്‍ ഇടയാക്കി.",
			"41": "<sup>41</sup> എന്നാൽ, അവിടുന്നു ദരിദ്രനെ കഷ്ടതയിൽ നിന്നു വിടുവിച്ചു. ആട്ടിന്‍പറ്റത്തെപ്പോലെ അവരുടെ കുടുംബങ്ങളെ വർധിപ്പിച്ചു.",
			"42": "<sup>42</sup> നിഷ്കളങ്കർ അതു കണ്ടു സന്തോഷിക്കും, ദുഷ്ടർ മൗനമായിരിക്കും.",
			"43": "<sup>43</sup> വിവേകശാലികൾ ഇവ ശ്രദ്ധിക്കട്ടെ. സർവേശ്വരന്‍റെ അചഞ്ചലസ്നേഹത്തെ അവർ ധ്യാനിക്കട്ടെ."
		},
		"108": {
			"1": "<sup>1</sup> ദൈവമേ, എന്‍റെ മനസ്സ് അചഞ്ചലമാണ്, എന്‍റെ മനസ്സ് അചഞ്ചലമാണ്. ഞാന്‍ പാടി അങ്ങയെ പ്രകീർത്തിക്കും. എന്‍റെ ആത്മാവേ, ഉണരുക.",
			"2": "<sup>2</sup> വീണയും കിന്നരവും ഉണരട്ടെ. ഞാന്‍ പ്രഭാതത്തെ പാടിയുണർത്തും.",
			"3": "<sup>3</sup> സർവേശ്വരാ, ജനതകളുടെ മധ്യേ ഞാന്‍ അങ്ങയെ വാഴ്ത്തും. അന്യജനതകളുടെ മധ്യേ ഞാന്‍ അങ്ങയെ പ്രകീർത്തിക്കും.",
			"4": "<sup>4</sup> അവിടുത്തെ അചഞ്ചലസ്നേഹം ആകാശത്തെക്കാൾ ഉന്നതമാണ്. അവിടുത്തെ വിശ്വസ്തത മേഘങ്ങളോളം എത്തുന്നു.",
			"5": "<sup>5</sup> ദൈവമേ, അവിടുത്തെ മഹത്ത്വം ആകാശത്തിലെങ്ങും വെളിപ്പെടുത്തണമേ. അവിടുത്തെ തേജസ്സ് ഭൂമിയിലെങ്ങും വ്യാപിക്കട്ടെ.",
			"6": "<sup>6</sup> അവിടുത്തെ വലങ്കൈയാൽ എന്നെ രക്ഷിക്കണമേ. എന്‍റെ പ്രാർഥനയ്‍ക്ക് ഉത്തരമരുളിയാലും; അവിടുന്നു സ്നേഹിക്കുന്ന ജനം വിടുവിക്കപ്പെടട്ടെ.",
			"7": "<sup>7</sup> ദൈവം തന്‍റെ വിശുദ്ധമന്ദിരത്തിൽനിന്ന് അരുളിച്ചെയ്തിരിക്കുന്നു. വിജയാഘോഷത്തോടെ ഞാന്‍ ശെഖേം വിഭജിക്കും. സുക്കോത്ത് താഴ്‌വര എന്‍റെ ജനത്തിന് അളന്നുകൊടുക്കും.",
			"8": "<sup>8</sup> ഗിലെയാദ് ദേശം എനിക്കുള്ളത്; മനശ്ശെയും എന്‍റേതാണ്; എഫ്രയീം എന്‍റെ പടത്തൊപ്പിയും, യെഹൂദാ എന്‍റെ ചെങ്കോലുമത്രേ.",
			"9": "<sup>9</sup> മോവാബ് എന്‍റെ ക്ഷാളനപാത്രം; എദോമിന്മേൽ ഞാന്‍ എന്‍റെ ചെരുപ്പെറിയും. ഫെലിസ്ത്യദേശത്തിന്മേൽ ഞാന്‍ ജയഘോഷം കൊള്ളും.",
			"10": "<sup>10</sup> കോട്ട കെട്ടി ഉറപ്പിച്ച നഗരത്തിലേക്ക് എന്നെ ആർ കൊണ്ടുപോകും? എദോമിലേക്ക് ആർ എന്നെ നയിക്കും?",
			"11": "<sup>11</sup> ദൈവമേ, അവിടുന്നു ഞങ്ങളെ കൈവെടിഞ്ഞിരിക്കുന്നുവോ? അവിടുന്നു ഞങ്ങളുടെ സൈന്യങ്ങളോടൊത്തു പുറപ്പെടുന്നില്ലല്ലോ.",
			"12": "<sup>12</sup> ശത്രുവിനെ നേരിടാന്‍ ഞങ്ങളെ സഹായിക്കണമേ! മനുഷ്യന്‍റെ സഹായം വ്യർഥമാണല്ലോ.",
			"13": "<sup>13</sup> ദൈവത്തോടൊത്തു ഞങ്ങൾ സുധീരം പോരാടും. അവിടുന്നു ഞങ്ങളുടെ വൈരികളെ ചവിട്ടി മെതിക്കും."
		},
		"109": {
			"1": "<sup>1</sup> ദൈവമേ, ഞാന്‍ അങ്ങയെ സ്തുതിക്കുന്നു; അവിടുന്നു മൗനമായിരിക്കരുതേ.",
			"2": "<sup>2</sup> ദുഷ്ടരും വഞ്ചകരും എനിക്കെതിരെ തിരിഞ്ഞിരിക്കുന്നു. അവർ എനിക്കെതിരെ നുണ ചൊരിയുന്നു.",
			"3": "<sup>3</sup> വിദ്വേഷം നിറഞ്ഞ വാക്കുകൾകൊണ്ട് അവർ എന്നെ വളയുന്നു. കാരണം കൂടാതെ എന്നെ ആക്രമിക്കുന്നു.",
			"4": "<sup>4</sup> ഞാന്‍ അവർക്കുവേണ്ടി പ്രാർഥിക്കുന്നു. ഞാന്‍ അവരെ സ്നേഹിക്കുന്നു. എന്നിട്ടും അവർ എനിക്കെതിരെ ദോഷം ആരോപിക്കുന്നു.",
			"5": "<sup>5</sup> നന്മയ്‍ക്കു പകരം തിന്മയും സ്നേഹത്തിനു പകരം ദ്വേഷവും അവർ എനിക്കു നല്‌കുന്നു.",
			"6": "<sup>6</sup> എന്‍റെ ശത്രുവിനെതിരെ ഒരു ദുഷ്ടനെ നിയോഗിക്കണമേ. അവന്‍റെ കുറ്റാരോപണം അവനെ വിചാരണയിൽ നിർത്തട്ടെ.",
			"7": "<sup>7</sup> വിസ്തരിക്കപ്പെടുമ്പോൾ അവന്‍ കുറ്റക്കാരനെന്നു തെളിയട്ടെ. അവന്‍റെ പ്രാർഥന പാപമായി കണക്കാക്കപ്പെടട്ടെ.",
			"8": "<sup>8</sup> അവന്‍റെ ആയുസ്സ് ചുരുങ്ങിപ്പോകട്ടെ. അവന്‍റെ സമ്പത്ത് ആരെങ്കിലും കൈയടക്കട്ടെ.",
			"9": "<sup>9</sup> അവന്‍റെ മക്കൾ അനാഥരും അവന്‍റെ ഭാര്യ വിധവയും ആയിത്തീരട്ടെ.",
			"10": "<sup>10</sup> അവന്‍റെ സന്തതികൾ യാചകരായി അലഞ്ഞുതിരിയട്ടെ. അവർ സങ്കേതമാക്കുന്ന ജീർണാവശിഷ്ടങ്ങൾക്കിടയിൽനിന്ന് അവർ തുരത്തപ്പെടട്ടെ.",
			"11": "<sup>11</sup> അവനുള്ളതെല്ലാം കടക്കാർ പിടിച്ചെടുക്കട്ടെ. അവന്‍റെ അധ്വാനഫലം അന്യർ അപഹരിക്കട്ടെ.",
			"12": "<sup>12</sup> അവനോടു കരുണ കാട്ടാന്‍ ആരും ഉണ്ടാകാതിരിക്കട്ടെ. അവന്‍റെ അനാഥരായ മക്കളോട് ആർക്കും അലിവു തോന്നാതിരിക്കട്ടെ.",
			"13": "<sup>13</sup> അവന്‍റെ വംശം ഇല്ലാതാകട്ടെ. അടുത്ത തലമുറപോലും അവനെ ഓർക്കാതിരിക്കട്ടെ.",
			"14": "<sup>14</sup> അവന്‍റെ പിതാക്കന്മാരുടെ അകൃത്യങ്ങൾ സർവേശ്വരന്‍ ഓർക്കട്ടെ. അവന്‍റെ മാതാവിന്‍റെ പാപം അവിടുന്നു ക്ഷമിക്കാതിരിക്കട്ടെ.",
			"15": "<sup>15</sup> അവരുടെ പാപം സർവേശ്വരന്‍ എപ്പോഴും ഓർക്കട്ടെ. അവരുടെ സ്മരണ ഭൂമിയിൽനിന്ന് ഇല്ലാതാക്കട്ടെ.",
			"16": "<sup>16</sup> അവന്‍ ദരിദ്രനോടും എളിയവനോടും മനം തകർന്നവനോടും കരുണ കാട്ടുന്നതിനു പകരം അവരെ മരണപര്യന്തം പീഡിപ്പിച്ചു.",
			"17": "<sup>17</sup> ശപിക്കുന്നത് അവന് പ്രിയമായിരുന്നു; ശാപം അവന്‍റെമേൽ പതിക്കട്ടെ. അനുഗ്രഹിക്കുന്നത് അവന് ഇഷ്ടമില്ലായിരുന്നു. അവനെ ആരും അനുഗ്രഹിക്കാതിരിക്കട്ടെ.",
			"18": "<sup>18</sup> ശാപോക്തികളായിരുന്നു അവന്‍റെ മേലങ്കി. അതു വെള്ളംപോലെ അവന്‍റെ ശരീരത്തിലേക്കും എണ്ണപോലെ അസ്ഥികളിലേക്കും ഇറങ്ങിച്ചെല്ലട്ടെ.",
			"19": "<sup>19</sup> അത് അവന്‍ ധരിക്കുന്ന അങ്കിപോലെയും എന്നും കെട്ടുന്ന അരക്കച്ചപോലെയും ആയിരിക്കട്ടെ.",
			"20": "<sup>20</sup> എന്‍റെമേൽ കുറ്റം ആരോപിക്കുന്നവർക്കും എനിക്കെതിരെ ദോഷം പറയുന്നവർക്കും സർവേശ്വരന്‍ നല്‌കുന്ന ശിക്ഷ ഇതായിരിക്കട്ടെ.",
			"21": "<sup>21</sup> എന്‍റെ ദൈവമായ സർവേശ്വരാ, അവിടുത്തെ നാമത്തിനൊത്തവിധം എന്നോട് ഇടപെടണമേ. അവിടുത്തെ അചഞ്ചലസ്നേഹത്തിനും നന്മയ്‍ക്കും ചേർന്നവിധം എന്നെ വിടുവിക്കണമേ.",
			"22": "<sup>22</sup> ഞാന്‍ എളിയവനും ദരിദ്രനുമാണ്. എന്‍റെ ഹൃദയം തകർന്നിരിക്കുന്നു.",
			"23": "<sup>23</sup> സായാഹ്നത്തിലെ നിഴൽപോലെ ഞാന്‍ കടന്നുപോകുന്നു. വെട്ടുക്കിളിയെപ്പോലെ ഞാന്‍ തൂത്തെറിയപ്പെടുന്നു.",
			"24": "<sup>24</sup> ഉപവാസംകൊണ്ട് എന്‍റെ കാൽമുട്ടുകൾ ദുർബലമായിരിക്കുന്നു. എന്‍റെ ശരീരം ശോഷിച്ചിരിക്കുന്നു.",
			"25": "<sup>25</sup> എന്‍റെമേൽ കുറ്റമാരോപിക്കുന്നവർക്ക് ഞാന്‍ നിന്ദാപാത്രമായിത്തീർന്നിരിക്കുന്നു. അവർ എന്നെ പരിഹസിച്ചു തല കുലുക്കുന്നു.",
			"26": "<sup>26</sup> എന്‍റെ ദൈവമായ സർവേശ്വരാ, എന്നെ സഹായിക്കണമേ. അവിടുത്തെ അചഞ്ചലസ്നേഹത്തിനൊത്ത വിധം എന്നെ രക്ഷിക്കണമേ.",
			"27": "<sup>27</sup> പരമനാഥാ, അവിടുന്നാണു പ്രവർത്തിച്ചതെന്ന്, അതേ, അവിടുന്നാണ് എന്നെ രക്ഷിച്ചതെന്ന്, എന്‍റെ ശത്രുക്കൾ അറിയട്ടെ.",
			"28": "<sup>28</sup> അവർ എന്നെ ശപിച്ചുകൊള്ളട്ടെ, എന്നാൽ അവിടുന്ന് എന്നെ അനുഗ്രഹിക്കണമേ. എന്‍റെ ശത്രുക്കൾ ലജ്ജിതരാകട്ടെ. അങ്ങയുടെ ഈ ദാസന്‍ സന്തോഷിക്കട്ടെ.",
			"29": "<sup>29</sup> എന്‍റെമേൽ കുറ്റമാരോപിക്കുന്നവർ നിന്ദ ധരിക്കട്ടെ. പുതപ്പെന്നപോലെ ലജ്ജ അവരെ മൂടട്ടെ.",
			"30": "<sup>30</sup> ഞാന്‍ സർവേശ്വരന് ഏറെ സ്തോത്രം അർപ്പിക്കും. ജനമധ്യത്തിൽ നിന്നുകൊണ്ടു ഞാന്‍ അവിടുത്തെ പ്രകീർത്തിക്കും.",
			"31": "<sup>31</sup> മരണത്തിനു വിധിക്കുന്നവരിൽനിന്ന് എളിയവനെ രക്ഷിക്കാന്‍ അവിടുന്നു അവന്‍റെ വലത്തുവശത്തു നില്‌ക്കുന്നു."
		},
		"110": {
			"1": "<sup>1</sup> സർവേശ്വരന്‍ എന്‍റെ കർത്താവായ രാജാവിനോട് അരുളിച്ചെയ്തു: “നീ എന്‍റെ വലത്തുഭാഗത്തിരിക്ക; ഞാന്‍ നിന്‍റെ ശത്രുക്കളെ നിന്‍റെ കാൽക്കീഴിലാക്കും.”",
			"2": "<sup>2</sup> സർവേശ്വരന്‍ നിന്‍റെ ബലമുള്ള ചെങ്കോൽ സീയോനിൽനിന്നു നീട്ടും.",
			"3": "<sup>3</sup> നിന്‍റെ ശത്രുക്കളുടെ മധ്യേ നീ വാഴുക. നീ ശത്രുക്കളോടു യുദ്ധം ചെയ്യുന്ന ദിവസം നിന്‍റെ ജനം മടികൂടാതെ ആത്മസമർപ്പണം ചെയ്യും. ഉഷസ്സിന്‍റെ ഉദരത്തിൽനിന്നു പുറപ്പെടുന്ന തൂമഞ്ഞുപോലെ നിന്‍റെ യുവാക്കൾ നിന്‍റെ അടുക്കൽ വരും.",
			"4": "<sup>4</sup> സർവേശ്വരന്‍ പ്രതിജ്ഞ ചെയ്തിരിക്കുന്നു. അവിടുന്നു വാക്കു മാറുകയില്ല. “നീ മൽക്കീസേദെക്കിന്‍റെ പരമ്പരയിൽ, എന്നേക്കും പുരോഹിതനായിരിക്കും.”",
			"5": "<sup>5</sup> സർവേശ്വരന്‍ അങ്ങയുടെ വലത്തുഭാഗത്തുണ്ട്. തന്‍റെ ക്രോധത്തിന്‍റെ ദിവസത്തിൽ അവിടുന്നു രാജാക്കന്മാരെ തകർക്കും.",
			"6": "<sup>6</sup> ജനതകളെ അവിടുന്നു ന്യായം വിധിക്കും. അവരുടെ ദേശം മൃതശരീരങ്ങൾകൊണ്ടു നിറയ്‍ക്കും. അവിടുന്നു ഭൂമിയിലെ ഭരണാധികാരികളെ തകർക്കും.",
			"7": "<sup>7</sup> വഴിയരികിലുള്ള നീർച്ചാലിൽനിന്നു രാജാവു പാനംചെയ്യും. അദ്ദേഹം ശിരസ്സുയർത്തി നില്‌ക്കും."
		},
		"111": {
			"1": "<sup>1</sup> സർവേശ്വരനെ സ്തുതിക്കുവിന്‍! പൂർണഹൃദയത്തോടെ നീതിനിഷ്ഠരുടെ ആരാധനാസഭയിൽ ഞാന്‍ സർവേശ്വരനു സ്തോത്രം അർപ്പിക്കും.",
			"2": "<sup>2</sup> സർവേശ്വരന്‍റെ പ്രവൃത്തികൾ എത്ര മഹത്തരം! അതിൽ ആനന്ദിക്കുന്നവർ അവയെക്കുറിച്ചു ധ്യാനിക്കുന്നു.",
			"3": "<sup>3</sup> അവിടുത്തെ പ്രവൃത്തികൾ മഹത്തും തേജസ്സുറ്റതുമാണ്. അവിടുത്തെ നീതി ശാശ്വതമത്രേ.",
			"4": "<sup>4</sup> തന്‍റെ അദ്ഭുതപ്രവൃത്തികൾ അവിടുന്നു സ്മരണീയമാക്കിയിരിക്കുന്നു. അവിടുന്നു കൃപാലുവും കാരുണ്യവാനുമാകുന്നു.",
			"5": "<sup>5</sup> അവിടുന്നു തന്‍റെ ഭക്തന്മാർക്ക് ആഹാരം നല്‌കുന്നു. അവിടുന്നു തന്‍റെ ഉടമ്പടി എപ്പോഴും ഓർക്കുന്നു.",
			"6": "<sup>6</sup> അന്യജനതകളുടെ ദേശം അവിടുന്നു സ്വജനത്തിനു നല്‌കി. അവിടുന്നു തന്‍റെ ശക്തി അവർക്കു വെളിപ്പെടുത്തിയിരിക്കുന്നു.",
			"7": "<sup>7</sup> അവിടുത്തെ പ്രവൃത്തികൾ വിശ്വസ്തവും നീതിയുക്തവുമാകുന്നു. അവിടുത്തെ പ്രമാണങ്ങൾ വിശ്വാസയോഗ്യം തന്നെ.",
			"8": "<sup>8</sup> അവ എന്നേക്കും നിലനില്‌ക്കുന്നു. സത്യസന്ധമായും വിശ്വസ്തമായും അവ അനുഷ്ഠിക്കപ്പെടേണ്ടതിനു തന്നെ.",
			"9": "<sup>9</sup> അവിടുന്നു തന്‍റെ ജനത്തെ വീണ്ടെടുത്തു. അവിടുന്ന് അവരോടു ശാശ്വതമായ ഉടമ്പടി ചെയ്തു. വിശുദ്ധവും ഭീതിദവുമാണ് അവിടുത്തെ നാമം.",
			"10": "<sup>10</sup> സർവേശ്വരനോടുള്ള ഭക്തിയാണ് ജ്ഞാനത്തിന്‍റെ ആരംഭം. അതു പരിശീലിക്കുന്നവർ വിവേകികളാകും. അവിടുന്ന് എന്നേക്കും പ്രകീർത്തിക്കപ്പെടും."
		},
		"112": {
			"1": "<sup>1</sup> സർവേശ്വരനെ സ്തുതിക്കുവിന്‍. സർവേശ്വരനെ ഭയപ്പെടുകയും അവിടുത്തെ കല്പനകൾ സന്തോഷത്തോടെ അനുസരിക്കുകയും ചെയ്യുന്നവന്‍ അനുഗൃഹീതന്‍.",
			"2": "<sup>2</sup> അവന്‍റെ സന്തതി ഭൂമിയിൽ പ്രബലരാകും. നീതിനിഷ്ഠരുടെ തലമുറ അനുഗ്രഹിക്കപ്പെടും.",
			"3": "<sup>3</sup> അവന്‍റെ ഭവനം സമ്പന്നവും ഐശ്വര്യസമ്പൂർണവും ആയിരിക്കും. അവന്‍റെ നീതിനിഷ്ഠ എന്നേക്കും നിലനില്‌ക്കും.",
			"4": "<sup>4</sup> പരമാർഥഹൃദയമുള്ളവന് അന്ധകാരത്തിൽ പ്രകാശം ഉദിക്കും. സർവേശ്വരന്‍ കൃപാലുവും കാരുണ്യവാനും നീതിനിഷ്ഠനുമാകുന്നു.",
			"5": "<sup>5</sup> ഔദാര്യപൂർവം വായ്പ കൊടുക്കുകയും നീതിയോടെ വ്യാപരിക്കുകയും ചെയ്യുന്നവന് നന്മ ഭവിക്കും.",
			"6": "<sup>6</sup> നീതിനിഷ്ഠന് ഒരിക്കലും ഇളക്കം തട്ടുകയില്ല. അവന്‍ വിസ്മരിക്കപ്പെടുകയില്ല.",
			"7": "<sup>7</sup> ദുർവാർത്തകളെ അവന്‍ ഭയപ്പെടുകയില്ല; അവന്‍റെ ഹൃദയം സർവേശ്വരനിൽ ആശ്രയിച്ച് ഉറച്ചിരിക്കും.",
			"8": "<sup>8</sup> അവന്‍ അചഞ്ചലനായിരിക്കും; ഭയപ്പെടുകയില്ല. അവന്‍ തന്‍റെ ശത്രുക്കളുടെ പരാജയം കാണും.",
			"9": "<sup>9</sup> അവന്‍ ദരിദ്രർക്ക് ഉദാരമായി കൊടുക്കുന്നു. അവന്‍റെ നീതിനിഷ്ഠ എന്നേക്കും നിലനില്‌ക്കുന്നു. അവന്‍റെ ശക്തിയും ബഹുമാനവും വർധിക്കും.",
			"10": "<sup>10</sup> ദുഷ്ടന്‍ അതു കണ്ടു കോപിക്കുന്നു; അവന്‍ പല്ലു കടിക്കുന്നു; അവന്‍റെ ഉള്ളുരുകുന്നു. ദുഷ്ടന്‍റെ ആശകൾ നിഷ്ഫലമാകും."
		},
		"113": {
			"1": "<sup>1</sup> സർവേശ്വരനെ സ്തുതിക്കുവിന്‍, അവിടുത്തെ ദാസന്മാരേ, സർവേശ്വരനെ സ്തുതിക്കുവിന്‍.",
			"2": "<sup>2</sup> സർവേശ്വരന്‍റെ നാമം എന്നേക്കും വാഴ്ത്തപ്പെടട്ടെ.",
			"3": "<sup>3</sup> കിഴക്കുമുതൽ പടിഞ്ഞാറുവരെ സർവേശ്വരന്‍റെ നാമം വാഴ്ത്തപ്പെടട്ടെ.",
			"4": "<sup>4</sup> അവിടുന്നു സകല ജനതകളെയും ഭരിക്കുന്നു. അവിടുത്തെ മഹത്ത്വം ആകാശത്തിനുമീതേ ഉയർന്നിരിക്കുന്നു.",
			"5": "<sup>5</sup> നമ്മുടെ ദൈവമായ സർവേശ്വരന്‍ ഉന്നതത്തിൽ വസിക്കുന്നു; അവിടുത്തേക്കു സമനായി ആരുണ്ട്?",
			"6": "<sup>6</sup> ആകാശത്തെയും ഭൂമിയെയും അവിടുന്നു കുനിഞ്ഞുനോക്കുന്നു.",
			"7": "<sup>7</sup> അവിടുന്ന് എളിയവനെ പൊടിയിൽനിന്ന് എഴുന്നേല്പിക്കുന്നു. ദരിദ്രനെ കുപ്പയിൽനിന്ന് ഉയർത്തുന്നു.",
			"8": "<sup>8</sup> പ്രഭുക്കന്മാരോടൊപ്പം, തന്‍റെ ജനത്തിന്‍റെ പ്രഭുക്കന്മാരോടൊപ്പം തന്നെ അവനു സ്ഥാനം നല്‌കുന്നു.",
			"9": "<sup>9</sup> അവിടുന്നു വന്ധ്യയെ മക്കളെ നല്‌കി സന്തോഷിപ്പിച്ചു; അവിടുന്ന് അവൾക്കൊരു കുടുംബം നല്‌കി. സർവേശ്വരനെ സ്തുതിക്കുവിന്‍!"
		},
		"114": {
			"1": "<sup>1</sup> ഇസ്രായേൽജനം ഈജിപ്തിൽനിന്ന്, അതേ, യാക്കോബിന്‍റെ സന്തതികൾ അന്യനാട്ടിൽനിന്നു പുറപ്പെട്ടപ്പോൾ,",
			"2": "<sup>2</sup> യെഹൂദാ അവിടുത്തെ വിശുദ്ധമന്ദിരവും ഇസ്രായേൽ അവിടുത്തെ രാജ്യവും ആയിത്തീർന്നു.",
			"3": "<sup>3</sup> സമുദ്രം അതു കണ്ട് ഓടി; യോർദ്ദാന്‍ പിന്‍വാങ്ങി.",
			"4": "<sup>4</sup> പർവതങ്ങൾ മുട്ടാടുകളെപ്പോലെയും കുന്നുകൾ കുഞ്ഞാടുകളെപ്പോലെയും തുള്ളിച്ചാടി.",
			"5": "<sup>5</sup> ഹേ, സമുദ്രമേ, നീ ഓടിയകലുന്നതെന്ത്? യോർദ്ദാനേ, നീ പിന്‍വാങ്ങുന്നതെന്ത്?",
			"6": "<sup>6</sup> മലകളേ, നിങ്ങൾ മുട്ടാടുകളെപ്പോലെയും, കുന്നുകളേ, നിങ്ങൾ കുഞ്ഞാടുകളെപ്പോലെയും തുള്ളിച്ചാടുന്നതെന്ത്?",
			"7": "<sup>7</sup> ഭൂമിയേ, സർവേശ്വരന്‍റെ സന്നിധിയിൽ, യാക്കോബിന്‍റെ ദൈവത്തിന്‍റെ സന്നിധിയിൽ തന്നെ വിറകൊള്ളുക.",
			"8": "<sup>8</sup> അവിടുന്നു പാറയെ ജലാശയവും തീക്കല്ലിനെ നീരുറവും ആക്കിയിരിക്കുന്നു."
		},
		"115": {
			"1": "<sup>1</sup> സർവേശ്വരാ, അവിടുത്തെ വിശ്വസ്തതയും ശാശ്വതസ്നേഹവും നിമിത്തം അങ്ങേക്കു മാത്രമാണ് മഹത്ത്വം നല്‌കപ്പെടേണ്ടത്. ഞങ്ങൾ ഒരിക്കലും ഞങ്ങളെത്തന്നെ മഹത്ത്വപ്പെടുത്താന്‍ ഇടയാകരുതേ.",
			"2": "<sup>2</sup> “അവരുടെ ദൈവം എവിടെ?” എന്ന് അന്യജനതകൾ ചോദിക്കാന്‍ ഇടയാക്കുന്നതെന്തിന്?",
			"3": "<sup>3</sup> ഞങ്ങളുടെ ദൈവം സ്വർഗത്തിലാണ്, തന്‍റെ ഹിതത്തിനൊത്ത് അവിടുന്നു പ്രവർത്തിക്കുന്നു.",
			"4": "<sup>4</sup> അവരുടെ വിഗ്രഹങ്ങൾ പൊന്നും വെള്ളിയും കൊണ്ടു നിർമ്മിച്ചവ. മനുഷ്യന്‍റെ കരവേല!",
			"5": "<sup>5</sup> അവയ്‍ക്കു വായുണ്ടെങ്കിലും സംസാരിക്കുന്നില്ല, കണ്ണുണ്ടെങ്കിലും കാണുന്നില്ല.",
			"6": "<sup>6</sup> കാതുണ്ടെങ്കിലും കേൾക്കുന്നില്ല. മൂക്കുണ്ടെങ്കിലും മണത്തറിയുന്നില്ല.",
			"7": "<sup>7</sup> അവയ്‍ക്കു കൈയുണ്ടെങ്കിലും സ്പർശിക്കുന്നില്ല, കാലുണ്ടെങ്കിലും നടക്കുന്നില്ല. അവയുടെ കണ്ഠത്തിൽനിന്ന് ഒരു സ്വരവും പുറപ്പെടുന്നുമില്ല.",
			"8": "<sup>8</sup> അവയെ നിർമ്മിക്കുന്നവന്‍ അവയെപ്പോലെ തന്നെ. അവയിൽ ആശ്രയിക്കുന്നവരും അങ്ങനെ തന്നെ.",
			"9": "<sup>9</sup> ഇസ്രായേൽജനമേ, സർവേശ്വരനിൽ ആശ്രയിക്കുവിന്‍, അവിടുന്നാണു നിങ്ങളുടെ സഹായവും പരിചയും.",
			"10": "<sup>10</sup> അഹരോന്‍വംശജരേ, സർവേശ്വരനിൽ ആശ്രയിക്കുവിന്‍. അവിടുന്നാണു നിങ്ങളുടെ സഹായവും പരിചയും.",
			"11": "<sup>11</sup> ദൈവഭക്തന്മാരേ, സർവേശ്വരനിൽ ആശ്രയിക്കുവിന്‍. അവിടുന്നാണു നിങ്ങളുടെ സഹായവും പരിചയും.",
			"12": "<sup>12</sup> സർവേശ്വരന്‍ നമ്മെക്കുറിച്ചു ശ്രദ്ധാലുവാണ്. അവിടുന്നു നമ്മെ അനുഗ്രഹിക്കും. അവിടുന്നു ഇസ്രായേൽജനത്തെ അനുഗ്രഹിക്കും. അവിടുന്ന് അഹരോന്‍വംശജരെ അനുഗ്രഹിക്കും.",
			"13": "<sup>13</sup> അവിടുത്തെ ഭക്തന്മാരായ ചെറിയവരെയും വലിയവരെയും അവിടുന്ന് അനുഗ്രഹിക്കും.",
			"14": "<sup>14</sup> സർവേശ്വരന്‍ നിങ്ങളെ വർധിപ്പിക്കട്ടെ. നിങ്ങളെയും നിങ്ങളുടെ മക്കളെയും തന്നെ,",
			"15": "<sup>15</sup> ആകാശവും ഭൂമിയും സൃഷ്‍ടിച്ച സർവേശ്വരന്‍ നിങ്ങളെ അനുഗ്രഹിക്കട്ടെ.",
			"16": "<sup>16</sup> സ്വർഗം സർവേശ്വരന്‍റേതാകുന്നു. ഭൂമിയെ അവിടുന്നു മനുഷ്യനു നല്‌കിയിരിക്കുന്നു.",
			"17": "<sup>17</sup> മരിച്ചവർ, നിശ്ശബ്ദതയിൽ ആണ്ടുപോയവർ തന്നെ, സർവേശ്വരനെ സ്തുതിക്കുന്നില്ല.",
			"18": "<sup>18</sup> എന്നാൽ നാം ഇന്നുമുതൽ എന്നേക്കും സർവേശ്വരനെ സ്തുതിക്കും. സർവേശ്വരനെ സ്തുതിക്കുവിന്‍!"
		},
		"116": {
			"1": "<sup>1</sup> ഞാന്‍ സർവേശ്വരനെ സ്നേഹിക്കുന്നു, അവിടുന്ന് എന്‍റെ പ്രാർഥന കേട്ടിരിക്കുന്നുവല്ലോ.",
			"2": "<sup>2</sup> അവിടുന്ന് എന്‍റെ അപേക്ഷ ശ്രദ്ധിച്ചു. എന്‍റെ ആയുഷ്കാലം മുഴുവന്‍ ഞാനങ്ങയെ വിളിച്ചപേക്ഷിക്കും.",
			"3": "<sup>3</sup> മരണത്തിന്‍റെ കെണികൾ എന്നെ വളഞ്ഞു. പാതാളപാശങ്ങൾ എന്നെ ചുറ്റി. കൊടിയ ദുഃഖവും തീവ്രവേദനയും എന്നെ ഗ്രസിച്ചു.",
			"4": "<sup>4</sup> “സർവേശ്വരാ, എന്നെ രക്ഷിച്ചാലും” എന്നു ഞാന്‍ നിലവിളിച്ചുപറഞ്ഞു.",
			"5": "<sup>5</sup> സർവേശ്വരന്‍ കൃപാലുവും വിശ്വസ്തനും ആകുന്നു. നമ്മുടെ ദൈവം കരുണയുള്ളവനത്രേ.",
			"6": "<sup>6</sup> എളിയവരെ സർവേശ്വരന്‍ സംരക്ഷിക്കുന്നു. ഞാന്‍ തകർന്നുപോയപ്പോൾ അവിടുന്ന് എന്നെ രക്ഷിച്ചു.",
			"7": "<sup>7</sup> എന്‍റെ ആത്മാവേ, ശാന്തമാകൂ, സർവേശ്വരന്‍ നിന്നെ സമൃദ്ധമായി അനുഗ്രഹിച്ചിരിക്കുന്നുവല്ലോ.",
			"8": "<sup>8</sup> അവിടുന്ന് എന്നെ മരണത്തിൽനിന്നും എന്‍റെ കണ്ണുകളെ കണ്ണീരിൽനിന്നും കാലുകളെ വീഴ്ചയിൽനിന്നും രക്ഷിച്ചു.",
			"9": "<sup>9</sup> ഞാന്‍ ജീവിക്കുന്നവരുടെ ദേശത്ത് സർവേശ്വരന്‍റെ മുമ്പാകെ വ്യാപരിക്കും.",
			"10": "<sup>10</sup> വല്ലാത്ത കഷ്ടതയിലായി എന്നു കരുതിയപ്പോഴും ദൈവത്തിലുള്ള വിശ്വാസം ഞാന്‍ കൈവെടിഞ്ഞില്ല.",
			"11": "<sup>11</sup> മനുഷ്യരെല്ലാം അവിശ്വസ്തരാണെന്ന് എന്‍റെ പരിഭ്രമത്തിൽ ഞാന്‍ പറഞ്ഞു.",
			"12": "<sup>12</sup> സർവേശ്വരന്‍ എനിക്കു ചെയ്ത സകല നന്മകൾക്കും ഞാന്‍ എന്തു പകരം കൊടുക്കും?",
			"13": "<sup>13</sup> ഞാന്‍ വീഞ്ഞു നിറഞ്ഞ പാനപാത്രമുയർത്തി, രക്ഷയുടെ സ്തോത്രയാഗമർപ്പിക്കും. ഞാന്‍ സർവേശ്വരന്‍റെ നാമം വിളിച്ചപേക്ഷിക്കും.",
			"14": "<sup>14</sup> അവിടുത്തെ ഭക്തജനം കാൺകെ ഞാന്‍ സർവേശ്വരനുള്ള എന്‍റെ നേർച്ചകൾ നിറവേറ്റും.",
			"15": "<sup>15</sup> തന്‍റെ ഭക്തന്മാരുടെ മരണം സർവേശ്വരനു വിലയേറിയതത്രേ.",
			"16": "<sup>16</sup> പരമനാഥാ, ഞാനങ്ങയുടെ ദാസന്‍, അങ്ങയുടെ ദാസനും, അങ്ങയുടെ ദാസിയുടെ പുത്രനും തന്നെ.",
			"17": "<sup>17</sup> ഞാന്‍ അങ്ങേക്കു സ്തോത്രയാഗം അർപ്പിക്കും, ഞാന്‍ സർവേശ്വരന്‍റെ നാമം വിളിച്ചപേക്ഷിക്കും.",
			"18": "<sup>18</sup> അവിടുത്തെ ഭക്തജനം കാൺകെ ഞാന്‍ സർവേശ്വരനുള്ള എന്‍റെ നേർച്ചകൾ നിറവേറ്റും.",
			"19": "<sup>19</sup> അവിടുത്തെ ആലയത്തിന്‍റെ അങ്കണത്തിൽ, യെരൂശലേമേ, നിന്‍റെ മധ്യത്തിൽ തന്നെ സർവേശ്വരനെ സ്തുതിക്കുവിന്‍."
		},
		"117": {
			"1": "<sup>1</sup> ജനതകളേ, സർവേശ്വരനെ സ്തുതിക്കുവിന്‍! ജനപദങ്ങളേ, അവിടുത്തെ പുകഴ്ത്തുവിന്‍.",
			"2": "<sup>2</sup> നമ്മോടുള്ള അവിടുത്തെ അചഞ്ചലസ്നേഹം എത്ര വലുത്. നമ്മോടുള്ള അവിടുത്തെ വിശ്വസ്തത എന്നേക്കും നിലനില്‌ക്കുന്നു. സർവേശ്വരനെ സ്തുതിക്കുവിന്‍!"
		},
		"118": {
			"1": "<sup>1</sup> സർവേശ്വരനു സ്തോത്രം അർപ്പിക്കുവിന്‍! അവിടുന്നു നല്ലവനല്ലോ!",
			"2": "<sup>2</sup> അവിടുത്തെ അചഞ്ചലസ്നേഹം എന്നേക്കും നിലനില്‌ക്കുന്നു.",
			"3": "<sup>3</sup> അവിടുത്തെ അചഞ്ചലസ്നേഹം ശാശ്വതമാണെന്ന് ഇസ്രായേൽജനം പറയട്ടെ.",
			"4": "<sup>4</sup> അവിടുത്തെ അചഞ്ചലസ്നേഹം ശാശ്വതമെന്ന് അഹരോന്‍വംശജർ പറയട്ടെ. അവിടുത്തെ അചഞ്ചലസ്നേഹം ശാശ്വതമെന്ന് സർവേശ്വരന്‍റെ ഭക്തന്മാർ പറയട്ടെ.",
			"5": "<sup>5</sup> എന്‍റെ കഷ്ടതയിൽ ഞാന്‍ സർവേശ്വരനെ വിളിച്ചപേക്ഷിച്ചു, അവിടുന്ന് എനിക്കുത്തരമരുളി, എന്നെ വിടുവിച്ചു.",
			"6": "<sup>6</sup> സർവേശ്വരന്‍ എന്‍റെ കൂടെയുണ്ട്, ഞാന്‍ ഭയപ്പെടുകയില്ല. മനുഷ്യന് എന്നോട് എന്തു ചെയ്യാന്‍ കഴിയും?",
			"7": "<sup>7</sup> എന്നെ സഹായിക്കാന്‍ സർവേശ്വരന്‍ എന്‍റെ കൂടെയുണ്ട്. എന്‍റെ ശത്രുക്കളുടെ പതനം ഞാന്‍ കാണും.",
			"8": "<sup>8</sup> മനുഷ്യരിൽ ആശ്രയിക്കുന്നതിനെക്കാൾ സർവേശ്വരനിൽ ശരണപ്പെടുന്നതു നല്ലത്.",
			"9": "<sup>9</sup> പ്രഭുക്കന്മാരിൽ ആശ്രയിക്കുന്നതിനെക്കാൾ സർവേശ്വരനിൽ ശരണപ്പെടുന്നതു നല്ലത്.",
			"10": "<sup>10</sup> ജനതകൾ എന്നെ വളഞ്ഞു, സർവേശ്വരന്‍റെ നാമത്തിൽ ഞാന്‍ അവരെ നശിപ്പിച്ചു.",
			"11": "<sup>11</sup> അവർ എന്നെ വളഞ്ഞു. എല്ലാ വശത്തുനിന്നും അവർ എന്നെ വലയം ചെയ്തു. സർവേശ്വരന്‍റെ നാമത്തിൽ ഞാന്‍ അവരെ നിഗ്രഹിച്ചു.",
			"12": "<sup>12</sup> തേനീച്ചപോലെ അവർ എന്നെ പൊതിഞ്ഞെങ്കിലും, മുൾപ്പടർപ്പു കത്തി വെണ്ണീറാകുന്നതുപോലെ അവർ നശിച്ചു. സർവേശ്വരന്‍റെ നാമത്തിൽ ഞാന്‍ അവരെ നിഗ്രഹിച്ചു.",
			"13": "<sup>13</sup> വീണു പോകത്തക്കവിധം അവർ എന്നെ ആഞ്ഞുതള്ളി; എങ്കിലും സർവേശ്വരന്‍ എന്നെ സഹായിച്ചു.",
			"14": "<sup>14</sup> സർവേശ്വരന്‍ എന്‍റെ ബലം, അവിടുന്നാണ് എന്‍റെ ആനന്ദകീർത്തനം; അവിടുന്നെന്നെ രക്ഷിച്ചിരിക്കുന്നു.",
			"15": "<sup>15</sup> ഇതാ, നീതിമാന്മാരുടെ കൂടാരങ്ങളിൽ ജയഘോഷം ഉയരുന്നു; സർവേശ്വരന്‍റെ വലങ്കൈ അവർക്കു വിജയം നേടിക്കൊടുത്തിരിക്കുന്നു.",
			"16": "<sup>16</sup> സർവേശ്വരന്‍റെ വലങ്കൈ ഉയർന്നിരിക്കുന്നു; അവിടുത്തെ വലങ്കൈ അവർക്കു വിജയം നേടിക്കൊടുത്തിരിക്കുന്നു.",
			"17": "<sup>17</sup> ഞാന്‍ മരിക്കുകയില്ല; ഞാന്‍ ജീവിച്ചിരുന്ന് സർവേശ്വരന്‍റെ പ്രവൃത്തികൾ വർണിക്കും.",
			"18": "<sup>18</sup> അവിടുന്ന് എന്നെ കഠിനമായി ശിക്ഷിച്ചു, എങ്കിലും അവിടുന്ന് എന്നെ മരിക്കാന്‍ ഇടയാക്കിയില്ല.",
			"19": "<sup>19</sup> നീതിയുടെ വാതിലുകൾ തുറന്നുതരിക, ഞാനവയിലൂടെ പ്രവേശിച്ചു സർവേശ്വരനു സ്തോത്രം അർപ്പിക്കട്ടെ.",
			"20": "<sup>20</sup> സർവേശ്വരന്‍റെ കവാടം ഇതുതന്നെ, നീതിമാന്മാർ ഇതിലൂടെ പ്രവേശിക്കും. ഞാന്‍ അങ്ങേക്കു സ്തോത്രം അർപ്പിക്കും.",
			"21": "<sup>21</sup> അവിടുന്ന് എന്‍റെ അപേക്ഷ കേട്ട് എന്നെ വിടുവിച്ചുവല്ലോ.",
			"22": "<sup>22</sup> പണിക്കാർ ഉപേക്ഷിച്ച കല്ല് മൂലക്കല്ലായി തീർന്നിരിക്കുന്നു.",
			"23": "<sup>23</sup> ഇതു സർവേശ്വരന്‍റെ പ്രവൃത്തിയാകുന്നു. ഇത് എത്ര വിസ്മയകരം!",
			"24": "<sup>24</sup> ഇതു സർവേശ്വരന്‍ പ്രവർത്തിച്ച ദിവസമാണ്. നമുക്ക് ആനന്ദിച്ചുല്ലസിക്കാം.",
			"25": "<sup>25</sup> സർവേശ്വരാ, ഞങ്ങളെ രക്ഷിച്ചാലും, അവിടുന്നു ഞങ്ങൾക്കു വിജയം നല്‌കണമേ.",
			"26": "<sup>26</sup> സർവേശ്വരന്‍റെ നാമത്തിൽ വരുന്നവന്‍ അനുഗൃഹീതന്‍; ഞങ്ങൾ അവിടുത്തെ ആലയത്തിൽനിന്നു നിങ്ങളെ ആശീർവദിക്കുന്നു.",
			"27": "<sup>27</sup> സർവേശ്വരനാണ് ദൈവം; അവിടുന്നു നമ്മുടെമേൽ പ്രകാശം ചൊരിഞ്ഞിരിക്കുന്നു. പ്രദക്ഷിണത്തിനായി ഇളംചില്ലകളേന്തി നില്‌ക്കുന്ന തീർഥാടകരെ യാഗപീഠത്തിന്‍റെ കൊമ്പുകളോളം അണിയണിയായി നിർത്തുവിന്‍.",
			"28": "<sup>28</sup> അവിടുന്നാണ് എന്‍റെ ദൈവം. ഞാന്‍ അങ്ങേക്കു സ്തോത്രം അർപ്പിക്കും. അവിടുന്നാണ് എന്‍റെ ദൈവം, ഞാന്‍ അങ്ങയെ വാഴ്ത്തും.",
			"29": "<sup>29</sup> സർവേശ്വരനു സ്തോത്രം അർപ്പിക്കുവിന്‍. അവിടുന്നു നല്ലവനല്ലോ. അവിടുത്തെ അചഞ്ചലസ്നേഹം എന്നേക്കും നിലനില്‌ക്കുന്നു."
		},
		"119": {
			"1": "<sup>1</sup> സർവേശ്വരന്‍റെ ധർമശാസ്ത്രം അനുസരിച്ച്, നിഷ്കളങ്കരായി ജീവിക്കുന്നവർ അനുഗൃഹീതർ.",
			"2": "<sup>2</sup> അവിടുത്തെ കല്പനകൾ പാലിക്കുന്നവർ, പൂർണഹൃദയത്തോടെ അവിടുത്തെ അനുസരിക്കുന്നവർ അനുഗൃഹീതർ.",
			"3": "<sup>3</sup> അവർ തിന്മയൊന്നും ചെയ്യുന്നില്ല. അവിടുത്തെ വഴികളിൽതന്നെ അവർ ചരിക്കുന്നു.",
			"4": "<sup>4</sup> അവിടുത്തെ പ്രമാണങ്ങൾ ശുഷ്കാന്തിയോടെ പാലിക്കുന്നതിന്, അങ്ങ് ഞങ്ങൾക്കു നല്‌കിയിരിക്കുന്നു.",
			"5": "<sup>5</sup> അങ്ങയുടെ ചട്ടങ്ങൾ പാലിക്കുന്നതിൽ നിന്നു ഞാന്‍ ഇളകാതിരുന്നെങ്കിൽ!",
			"6": "<sup>6</sup> എങ്കിൽ, അങ്ങയുടെ കല്പനകളിൽ ദൃഷ്‍ടി പതിപ്പിച്ച എനിക്ക് ഒരിക്കലും ലജ്ജിതനാകേണ്ടിവരികയില്ല.",
			"7": "<sup>7</sup> അവിടുത്തെ നീതിനിഷ്ഠമായ ശാസനകൾ പഠിക്കുമ്പോൾ, ഞാന്‍ നിഷ്കളങ്കഹൃദയത്തോടെ അവിടുത്തെ സ്തുതിക്കും.",
			"8": "<sup>8</sup> അവിടുത്തെ ചട്ടങ്ങൾ ഞാന്‍ അനുസരിക്കും. എന്നെ ഒരിക്കലും ഉപേക്ഷിക്കരുതേ!",
			"9": "<sup>9</sup> ഒരു യുവാവിന് എങ്ങനെ നിർമ്മലനായി ജീവിക്കാന്‍ കഴിയും? അവിടുത്തെ വചനപ്രകാരം ജീവിക്കുന്നതിനാൽ തന്നെ.",
			"10": "<sup>10</sup> ഞാന്‍ സർവാത്മനാ അങ്ങയെ അന്വേഷിക്കും. അവിടുത്തെ കല്പനകൾ വിട്ടുനടക്കാന്‍ എനിക്ക് ഇടയാകരുതേ.",
			"11": "<sup>11</sup> അങ്ങേക്കെതിരെ പാപം ചെയ്യാതിരിക്കാന്‍, അവിടുത്തെ വചനം ഞാന്‍ ഹൃദയത്തിൽ സൂക്ഷിച്ചിരിക്കുന്നു.",
			"12": "<sup>12</sup> സർവേശ്വരാ, അങ്ങ് വാഴ്ത്തപ്പെടട്ടെ; അങ്ങയുടെ ചട്ടങ്ങൾ എന്നെ പഠിപ്പിക്കണമേ.",
			"13": "<sup>13</sup> അവിടുന്നു നല്‌കിയ കല്പനകൾ, ഞാന്‍ പ്രഘോഷിക്കും.",
			"14": "<sup>14</sup> സമ്പൽസമൃദ്ധി ഉണ്ടായാലെന്നപോലെ, അവിടുത്തെ കല്പനകൾ അനുസരിക്കുന്നതിൽ ഞാന്‍ സന്തോഷിക്കുന്നു.",
			"15": "<sup>15</sup> അവിടുത്തെ പ്രമാണങ്ങൾ ഞാന്‍ ധ്യാനിക്കും. അവിടുത്തെ വഴികളിൽ ഞാന്‍ ദൃഷ്‍ടിയൂന്നും.",
			"16": "<sup>16</sup> അവിടുത്തെ ചട്ടങ്ങളിൽ ഞാന്‍ ആനന്ദിക്കുന്നു. അവിടുത്തെ വചനം ഞാന്‍ വിസ്മരിക്കുകയില്ല.",
			"17": "<sup>17</sup> സർവേശ്വരാ, അവിടുത്തെ ദാസനോടു കൃപയുണ്ടാകണമേ. ഞാന്‍ ജീവിച്ചിരുന്നു അവിടുത്തെ വചനം അനുസരിക്കട്ടെ.",
			"18": "<sup>18</sup> അങ്ങയുടെ ധർമശാസ്ത്രത്തിലെ അദ്ഭുതസത്യങ്ങൾ കാണാന്‍ എന്‍റെ കണ്ണുകൾ തുറക്കണമേ.",
			"19": "<sup>19</sup> ഞാന്‍ ഭൂമിയിൽ പരദേശിയാണല്ലോ. അങ്ങയുടെ കല്പനകൾ എന്നിൽനിന്നു മറച്ചുവയ്‍ക്കരുതേ.",
			"20": "<sup>20</sup> അങ്ങയുടെ കല്പനകൾക്കുവേണ്ടിയുള്ള, അഭിവാഞ്ഛയാൽ എന്‍റെ മനസ്സു കത്തുന്നു.",
			"21": "<sup>21</sup> അങ്ങയുടെ കല്പനകൾ തെറ്റി നടക്കുന്ന ശപിക്കപ്പെട്ട അഹങ്കാരികളെ അങ്ങു ശാസിക്കുന്നു.",
			"22": "<sup>22</sup> അവർ എന്നെ നിന്ദിക്കുകയും പരിഹസിക്കുകയും ചെയ്യാതിരിക്കട്ടെ. ഞാന്‍ അങ്ങയുടെ കല്പനകൾ അനുസരിക്കുന്നുവല്ലോ.",
			"23": "<sup>23</sup> പ്രഭുക്കന്മാർ എനിക്കെതിരെ ഗൂഢാലോചന നടത്തുന്നു. എന്നാൽ അവിടുത്തെ ദാസന്‍ അങ്ങയുടെ ചട്ടങ്ങളെ ധ്യാനിക്കുന്നു.",
			"24": "<sup>24</sup> അവിടുത്തെ കല്പനകൾ എനിക്ക് ആനന്ദം നല്‌കുന്നു. അവയാണ് എന്‍റെ ഉപദേഷ്ടാക്കൾ.",
			"25": "<sup>25</sup> ഞാന്‍ മണ്ണിനോടു ചേരാറായിരിക്കുന്നു. അവിടുത്തെ വാഗ്ദാനപ്രകാരം എനിക്കു നവജീവന്‍ നല്‌കണമേ.",
			"26": "<sup>26</sup> എന്‍റെ അവസ്ഥ ഞാന്‍ വിവരിച്ചപ്പോൾ അവിടുന്ന് എനിക്ക് ഉത്തരമരുളി. അവിടുത്തെ ചട്ടങ്ങൾ എന്നെ പഠിപ്പിക്കണമേ.",
			"27": "<sup>27</sup> അവിടുത്തെ പ്രമാണങ്ങൾ നിർദ്ദേശിക്കുന്ന വഴി എനിക്കു കാണിച്ചുതരണമേ. ഞാന്‍ അവിടുത്തെ അദ്ഭുതപ്രവൃത്തികൾ ധ്യാനിക്കും.",
			"28": "<sup>28</sup> ദുഃഖത്താൽ എന്‍റെ മനം ഉരുകുന്നു. അവിടുത്തെ വാഗ്ദാനപ്രകാരം എന്നെ ശക്തീകരിക്കണമേ.",
			"29": "<sup>29</sup> ദുർമാർഗത്തിൽ നടക്കാന്‍ എനിക്ക് ഇടവരുത്തരുതേ; കാരുണ്യപൂർവം അവിടുത്തെ ധർമശാസ്ത്രം എന്നെ പഠിപ്പിക്കണമേ.",
			"30": "<sup>30</sup> സത്യത്തിന്‍റെ മാർഗം ഞാന്‍ തിരഞ്ഞെടുത്തിരിക്കുന്നു. അവിടുത്തെ കല്പനകളെക്കുറിച്ചു ഞാന്‍ എപ്പോഴും ബോധവാനാണ്.",
			"31": "<sup>31</sup> പരമനാഥാ, അവിടുത്തെ കല്പനകളോടു ഞാന്‍ പറ്റിച്ചേർന്നിരിക്കുന്നു. ലജ്ജിതനാകാന്‍ എനിക്ക് ഇടവരുത്തരുതേ.",
			"32": "<sup>32</sup> അവിടുന്ന് എനിക്കു കൂടുതൽ വിവേകം നല്‌കുമ്പോൾ, ഞാന്‍ ഉത്സാഹത്തോടെ അവിടുത്തെ കല്പനകളുടെ മാർഗത്തിൽ ചരിക്കും.",
			"33": "<sup>33</sup> സർവേശ്വരാ, അവിടുത്തെ ചട്ടങ്ങളുടെ വഴി എന്നെ പഠിപ്പിക്കണമേ. അന്ത്യത്തോളം ഞാന്‍ അവ പാലിക്കും.",
			"34": "<sup>34</sup> അങ്ങയുടെ ധർമശാസ്ത്രം പാലിക്കാനും പൂർണഹൃദയത്തോടെ അനുസരിക്കാനും എനിക്ക് അറിവു നല്‌കണമേ.",
			"35": "<sup>35</sup> അവിടുത്തെ കല്പനകളുടെ പാതയിലൂടെ എന്നെ നയിച്ചാലും. ഞാന്‍ അതിൽ ആനന്ദിക്കുന്നു.",
			"36": "<sup>36</sup> ധനലാഭത്തിലേക്കല്ല, അവിടുത്തെ കല്പനകളിലേക്ക്, എന്‍റെ ഹൃദയത്തെ തിരിക്കണമേ.",
			"37": "<sup>37</sup> വ്യർഥമായവയിൽനിന്ന് എന്‍റെ ശ്രദ്ധ മാറ്റണമേ. അവിടുത്തെ വഴികളിൽ നടക്കാന്‍ എനിക്കു നവജീവന്‍ നല്‌കിയാലും.",
			"38": "<sup>38</sup> അങ്ങയുടെ ഭക്തർക്കു നല്‌കിയ വാഗ്ദാനം, ഈ ദാസനു നിറവേറ്റിത്തരണമേ!",
			"39": "<sup>39</sup> ഞാന്‍ ഭയപ്പെടുന്ന അപമാനത്തിൽനിന്ന് എന്നെ രക്ഷിക്കണമേ. അവിടുത്തെ കല്പനകൾ ഉത്തമമാണല്ലോ.",
			"40": "<sup>40</sup> അവിടുത്തെ പ്രമാണങ്ങൾ പാലിക്കാന്‍ ഞാന്‍ അഭിവാഞ്ഛിക്കുന്നു. അവിടുത്തെ നീതിയാൽ എനിക്കു നവജീവന്‍ നല്‌കണമേ.",
			"41": "<sup>41</sup> ദൈവമേ, അവിടുത്തെ സുസ്ഥിരസ്നേഹം എന്‍റെമേൽ ചൊരിയണമേ. അവിടുത്തെ വാഗ്ദാനപ്രകാരം എന്നെ രക്ഷിക്കണമേ.",
			"42": "<sup>42</sup> അപ്പോൾ എന്നെ നിന്ദിക്കുന്നവരോടു മറുപടി പറയാന്‍ ഞാന്‍ പ്രാപ്തനാകും. അങ്ങയുടെ വചനത്തിലാണല്ലോ ഞാന്‍ ശരണപ്പെടുന്നത്.",
			"43": "<sup>43</sup> എല്ലായ്പോഴും സത്യം സംസാരിക്കാന്‍ എന്നെ സഹായിക്കണമേ. അവിടുത്തെ കല്പനകളിലാണല്ലോ ഞാന്‍ പ്രത്യാശ അർപ്പിച്ചിരിക്കുന്നത്.",
			"44": "<sup>44</sup> അവിടുത്തെ ധർമശാസ്ത്രം ഞാന്‍ ഇടവിടാതെ എന്നേക്കും പാലിക്കും.",
			"45": "<sup>45</sup> അവിടുത്തെ പ്രമാണങ്ങൾ അനുസരിക്കുന്നതുകൊണ്ടു ഞാന്‍ സ്വതന്ത്രനായി വ്യാപരിക്കും.",
			"46": "<sup>46</sup> ഞാന്‍ ലജ്ജിക്കാതെ രാജാക്കന്മാരുടെ മുമ്പിലും, അവിടുത്തെ കല്പനകൾ പ്രസ്താവിക്കും.",
			"47": "<sup>47</sup> ഞാന്‍ അവിടുത്തെ കല്പനകളിൽ ആനന്ദിക്കുന്നു. ഞാന്‍ അവയെ സ്നേഹിക്കുന്നു.",
			"48": "<sup>48</sup> ഞാന്‍ അവിടുത്തെ കല്പനകളെ ആദരിക്കുകയും സ്നേഹിക്കുകയും ചെയ്യുന്നു. അങ്ങയുടെ ചട്ടങ്ങളെ ഞാന്‍ ധ്യാനിക്കും.",
			"49": "<sup>49</sup> സർവേശ്വരാ, അവിടുത്തെ ദാസനോടുള്ള വാഗ്ദാനം ഓർക്കണമേ, അവയാണല്ലോ എനിക്കു പ്രത്യാശ നല്‌കുന്നത്.",
			"50": "<sup>50</sup> അവിടുത്തെ വാഗ്ദാനം എനിക്കു നവജീവന്‍ നല്‌കുന്നു. അതാണ് എനിക്കു കഷ്ടതയിൽ ആശ്വാസം നല്‌കുന്നത്.",
			"51": "<sup>51</sup> അഹങ്കാരികൾ എന്നെ കഠിനമായി പരിഹസിക്കുന്നു. എങ്കിലും അവിടുത്തെ ധർമശാസ്ത്രത്തിൽ നിന്നു ഞാന്‍ വ്യതിചലിക്കുന്നില്ല.",
			"52": "<sup>52</sup> പണ്ടേയുള്ള അവിടുത്തെ കല്പനകൾ ഞാന്‍ ഓർക്കുന്നു. പരമനാഥാ, ഞാന്‍ അവയിൽ ആശ്വാസം കണ്ടെത്തുന്നു.",
			"53": "<sup>53</sup> ദുഷ്ടന്മാർ അവിടുത്തെ ധർമശാസ്ത്രം ഉപേക്ഷിക്കുന്നതു കാണുമ്പോൾ എന്നിൽ കോപം ജ്വലിക്കുന്നു.",
			"54": "<sup>54</sup> പരദേശിയായി ഞാന്‍ പാർക്കുന്നിടത്ത് അവിടുത്തെ ചട്ടങ്ങൾ എന്‍റെ കീർത്തനങ്ങളായിരിക്കുന്നു.",
			"55": "<sup>55</sup> സർവേശ്വരാ, രാത്രിയിൽ ഞാന്‍ അങ്ങയെ ധ്യാനിക്കുന്നു. അവിടുത്തെ ധർമശാസ്ത്രം ഞാന്‍ പാലിക്കുന്നു.",
			"56": "<sup>56</sup> അങ്ങയുടെ കല്പനകൾ അനുസരിക്കുക എന്ന അനുഗ്രഹം എനിക്ക് ലഭിച്ചു.",
			"57": "<sup>57</sup> സർവേശ്വരനാണ് എന്‍റെ ഓഹരി; അവിടുത്തെ കല്പനകൾ പാലിക്കുമെന്നു ഞാന്‍ പ്രതിജ്ഞ ചെയ്തു.",
			"58": "<sup>58</sup> പൂർണഹൃദയത്തോടെ ഞാന്‍ അവിടുത്തെ കൃപയ്‍ക്കായി യാചിക്കുന്നു. അവിടുത്തെ വാഗ്ദാനപ്രകാരം എന്നോടു കരുണയുണ്ടാകണമേ.",
			"59": "<sup>59</sup> ഞാന്‍ എന്‍റെ ജീവിതവഴികളെക്കുറിച്ചു ചിന്തിച്ചു, അങ്ങയുടെ കല്പനകളിലേക്കു ഞാന്‍ തിരിഞ്ഞു.",
			"60": "<sup>60</sup> അങ്ങയുടെ ആജ്ഞകൾ ഞാന്‍ അനുസരിക്കുന്നു. അവ പാലിക്കാന്‍ ഞാന്‍ അത്യന്തം ഉത്സാഹിക്കുന്നു.",
			"61": "<sup>61</sup> ദുഷ്ടരുടെ കെണിയിൽ ഞാന്‍ അകപ്പെട്ടുവെങ്കിലും, അങ്ങയുടെ ധർമശാസ്ത്രം ഞാന്‍ മറക്കുന്നില്ല.",
			"62": "<sup>62</sup> അങ്ങയുടെ നീതിപൂർവകമായ കല്പനകൾക്കുവേണ്ടി അങ്ങയെ സ്തുതിക്കാന്‍ അർധരാത്രിയിൽ ഞാന്‍ എഴുന്നേല്‌ക്കുന്നു.",
			"63": "<sup>63</sup> ഞാന്‍ അവിടുത്തെ സകല ഭക്തന്മാരുടെയും സ്നേഹിതനാകുന്നു. അവിടുത്തെ പ്രമാണങ്ങൾ അനുസരിക്കുന്നവരുടെ തന്നെ.",
			"64": "<sup>64</sup> പരമനാഥാ, ഭൂമി അവിടുത്തെ അചഞ്ചല സ്നേഹത്താൽ നിറഞ്ഞിരിക്കുന്നു. അവിടുത്തെ ചട്ടങ്ങൾ എന്നെ പഠിപ്പിക്കണമേ.",
			"65": "<sup>65</sup> സർവേശ്വരാ, അവിടുത്തെ വാഗ്ദാനപ്രകാരം അങ്ങ് ഈ ദാസനു നന്മ ചെയ്തിരിക്കുന്നു.",
			"66": "<sup>66</sup> എനിക്കുവേണ്ട വിവേകവും ജ്ഞാനവും നല്‌കണമേ. അവിടുത്തെ കല്പനകളിൽ ഞാന്‍ വിശ്വസിക്കുന്നുവല്ലോ.",
			"67": "<sup>67</sup> കഷ്ടതയിൽ അകപ്പെടുന്നതിനുമുമ്പ് ഞാന്‍ വഴിതെറ്റിപ്പോയിരുന്നു. ഇപ്പോൾ ഞാന്‍ അങ്ങയുടെ വചനം അനുസരിക്കുന്നു.",
			"68": "<sup>68</sup> അവിടുന്നു നല്ലവനും നന്മ ചെയ്യുന്നവനും ആകുന്നു. അവിടുത്തെ ചട്ടങ്ങൾ എന്നെ പഠിപ്പിക്കണമേ.",
			"69": "<sup>69</sup> അഹങ്കാരികൾ നുണ പറഞ്ഞു എന്നെ ദുഷിക്കുന്നു. ഞാന്‍ പൂർണഹൃദയത്തോടെ അവിടുത്തെ പ്രമാണങ്ങൾ പാലിക്കുന്നു.",
			"70": "<sup>70</sup> അവരുടെ ഹൃദയം മരവിച്ചിരിക്കുന്നു. എന്നാൽ ഞാന്‍ അവിടുത്തെ ധർമശാസ്ത്രത്തിൽ ആനന്ദിക്കുന്നു.",
			"71": "<sup>71</sup> കഷ്ടതകൾ വന്നത് എനിക്കു നന്മയായിത്തീർന്നു. അവിടുത്തെ ചട്ടങ്ങൾ പഠിക്കാന്‍ അതു കാരണമായിത്തീർന്നു.",
			"72": "<sup>72</sup> ആയിരമായിരം പൊന്‍വെള്ളി നാണയങ്ങളെക്കാൾ, അവിടുത്തെ അധരങ്ങളിൽനിന്നു പുറപ്പെടുന്ന ധർമശാസ്ത്രം എനിക്കു വിലപ്പെട്ടത്.",
			"73": "<sup>73</sup> പരമനാഥാ, തൃക്കരങ്ങൾ എന്നെ സൃഷ്‍ടിച്ച്, രൂപപ്പെടുത്തി; അവിടുത്തെ കല്പനകൾ പഠിക്കാന്‍ എനിക്കു വിവേകം നല്‌കണമേ.",
			"74": "<sup>74</sup> അങ്ങയുടെ വാഗ്ദാനത്തിൽ ഞാന്‍ പ്രത്യാശ വച്ചിരിക്കുന്നതുകൊണ്ട്, അങ്ങയുടെ ഭക്തന്മാർ എന്നെ കണ്ടു സന്തോഷിക്കും.",
			"75": "<sup>75</sup> പരമനാഥാ, അവിടുത്തെ വിധികൾ നീതിയുക്തമെന്നും, അങ്ങയുടെ വിശ്വസ്തതകൊണ്ടാണ് അവിടുന്നെന്നെ കഷ്ടപ്പെടുത്തിയതെന്നും ഞാനറിയുന്നു.",
			"76": "<sup>76</sup> അങ്ങയുടെ ദാസനോടുള്ള വാഗ്ദാനപ്രകാരം അവിടുത്തെ സുസ്ഥിരസ്നേഹത്താൽ എന്നെ ആശ്വസിപ്പിക്കണമേ.",
			"77": "<sup>77</sup> അവിടുത്തെ സുസ്ഥിരസ്നേഹം എന്‍റെമേൽ ചൊരിയണമേ. അങ്ങനെ ഞാന്‍ ജീവിക്കട്ടെ. അങ്ങയുടെ ധർമശാസ്ത്രത്തിൽ ഞാന്‍ ആനന്ദംകൊള്ളുന്നു.",
			"78": "<sup>78</sup> അഹങ്കാരികൾ ലജ്ജിതരാകട്ടെ. അവർ വഞ്ചനകൊണ്ട് എന്നെ തകിടം മറിച്ചു. എന്നാൽ ഞാന്‍ അവിടുത്തെ പ്രമാണങ്ങൾ ധ്യാനിക്കും.",
			"79": "<sup>79</sup> അങ്ങയുടെ ഭക്തന്മാരും അങ്ങയുടെ കല്പനകൾ അറിയുന്നവരും എന്നോടൊത്തുചേരട്ടെ.",
			"80": "<sup>80</sup> ഞാന്‍ പൂർണഹൃദയത്തോടെ അവിടുത്തെ ചട്ടങ്ങൾ അനുസരിക്കും. ഞാന്‍ ലജ്ജിതനാകാതിരിക്കട്ടെ.",
			"81": "<sup>81</sup> ഞാന്‍ രക്ഷയ്‍ക്കായി കാത്തിരുന്നു തളരുന്നു. ഞാന്‍ അങ്ങയുടെ വാഗ്ദാനത്തിൽ പ്രത്യാശ വയ്‍ക്കുന്നു.",
			"82": "<sup>82</sup> അവിടുന്നു വാഗ്ദാനം ചെയ്തതു ലഭിക്കാന്‍ കാത്തിരുന്ന് എന്‍റെ കണ്ണു കുഴയുന്നു. അങ്ങ് എപ്പോൾ എന്നെ ആശ്വസിപ്പിക്കും?",
			"83": "<sup>83</sup> പുകയേറ്റ തോൽക്കുടം പോലെയായി ഞാന്‍. എങ്കിലും ഞാന്‍ അങ്ങയുടെ ചട്ടങ്ങൾ മറന്നിട്ടില്ല.",
			"84": "<sup>84</sup> എത്രനാൾ അവിടുത്തെ ദാസന്‍ സഹിച്ചു നില്‌ക്കണം? എന്നെ പീഡിപ്പിക്കുന്നവരെ എന്നാണ് അവിടുന്നു ശിക്ഷിക്കുക?",
			"85": "<sup>85</sup> അവിടുത്തെ ധർമശാസ്ത്രം അനുസരിക്കാത്ത അഹങ്കാരികൾ എന്നെ വീഴ്ത്താന്‍ കുഴി കുഴിച്ചിരിക്കുന്നു.",
			"86": "<sup>86</sup> അങ്ങയുടെ കല്പനകളെല്ലാം വിശ്വാസ്യമാകുന്നു. അവർ എന്നെ വ്യാജം പറഞ്ഞു ദ്രോഹിക്കുന്നു. എന്നെ സഹായിക്കണമേ.",
			"87": "<sup>87</sup> അവർ എന്‍റെ ഭൂലോകവാസം അവസാനിപ്പിക്കാറായി, എങ്കിലും അവിടുത്തെ പ്രമാണങ്ങൾ ഞാന്‍ പാലിക്കുന്നു.",
			"88": "<sup>88</sup> അങ്ങയുടെ സുസ്ഥിരസ്നേഹത്താൽ എന്‍റെ ജീവനെ രക്ഷിക്കണമേ. അങ്ങയുടെ അധരങ്ങളിൽനിന്നു പുറപ്പെടുന്ന കല്പനകളെ ഞാന്‍ അനുസരിക്കട്ടെ.",
			"89": "<sup>89</sup> പരമനാഥാ, അങ്ങയുടെ വചനം സ്വർഗത്തിൽ എന്നേക്കും സുസ്ഥിരമാകുന്നു.",
			"90": "<sup>90</sup> അവിടുത്തെ വിശ്വസ്തത എല്ലാ തലമുറകളിലും നിലനില്‌ക്കുന്നു. അവിടുന്നു ഭൂമിയെ യഥാസ്ഥാനത്തു സ്ഥാപിച്ചു; അതു നിലനില്‌ക്കുന്നു.",
			"91": "<sup>91</sup> സർവസൃഷ്‍ടികളും അവിടുത്തെ നിയോഗമനുസരിച്ച് ഇന്നുവരെ നിലനില്‌ക്കുന്നു. അവ അവിടുത്തെ ദാസരാണല്ലോ.",
			"92": "<sup>92</sup> അങ്ങയുടെ ധർമശാസ്ത്രം എന്‍റെ ആനന്ദമായിരുന്നില്ലെങ്കിൽ എന്‍റെ കഷ്ടതയിൽ ഞാന്‍ നശിച്ചുപോകുമായിരുന്നു.",
			"93": "<sup>93</sup> അവിടുത്തെ പ്രമാണങ്ങൾ ഞാന്‍ ഒരിക്കലും മറക്കുകയില്ല. അവയാൽ അവിടുന്നു എനിക്ക് നവജീവന്‍ നല്‌കിയിരിക്കുന്നു.",
			"94": "<sup>94</sup> ഞാന്‍ അങ്ങയുടേതാണ്, എന്നെ രക്ഷിക്കണമേ! ഞാന്‍ അങ്ങയുടെ പ്രമാണങ്ങളെ അനുസരിക്കുന്നുവല്ലോ.",
			"95": "<sup>95</sup> ദുഷ്ടന്മാർ എന്നെ നശിപ്പിക്കാന്‍ പതിയിരിക്കുന്നു. എന്നാൽ ഞാന്‍ അവിടുത്തെ കല്പനകൾ ധ്യാനിക്കുന്നു.",
			"96": "<sup>96</sup> എല്ലാം ഒരു പരിധിവരെയേ പൂർണമാകൂ എന്ന് എനിക്കറിയാം. എന്നാൽ അവിടുത്തെ കല്പനകൾ നിസ്സീമമാണ്.",
			"97": "<sup>97</sup> പരമനാഥാ, അവിടുത്തെ ധർമശാസ്ത്രത്തെ ഞാന്‍ എത്രയധികം സ്നേഹിക്കുന്നു; ഇടവിടാതെ ഞാന്‍ അതു ധ്യാനിക്കുന്നു.",
			"98": "<sup>98</sup> അവിടുത്തെ കല്പനകൾ എപ്പോഴും എന്നോടുകൂടെയുണ്ട്. അവ എന്നെ എന്‍റെ ശത്രുക്കളെക്കാൾ ജ്ഞാനിയാക്കുന്നു.",
			"99": "<sup>99</sup> അവിടുത്തെ കല്പനകൾ ധ്യാനിക്കുന്നതുകൊണ്ട്, എന്‍റെ ഗുരുക്കന്മാരെക്കാൾ ഞാന്‍ അറിവുള്ളവനായിരിക്കുന്നു.",
			"100": "<sup>100</sup> ഞാന്‍ അവിടുത്തെ പ്രമാണങ്ങൾ പാലിക്കുന്നതുകൊണ്ട്, വയോധികരിലും വിവേകമുള്ളവനായി തീർന്നിരിക്കുന്നു.",
			"101": "<sup>101</sup> അങ്ങയുടെ വചനം അനുസരിക്കാന്‍വേണ്ടി, എല്ലാ ദുർമാർഗങ്ങളിൽനിന്നും ഞാന്‍ പിന്തിരിയുന്നു.",
			"102": "<sup>102</sup> ഞാന്‍ അങ്ങയുടെ കല്പനകളിൽനിന്നു വ്യതിചലിച്ചിട്ടില്ല. അങ്ങാണല്ലോ അവ എന്നെ പഠിപ്പിച്ചത്.",
			"103": "<sup>103</sup> അങ്ങയുടെ വചനം എനിക്ക് എത്ര മധുരം! അവ എന്‍റെ വായ്‍ക്ക് തേനിനെക്കാൾ മധുരമുള്ളത്.",
			"104": "<sup>104</sup> അങ്ങയുടെ പ്രമാണങ്ങളിലൂടെയാണു ഞാന്‍ വിവേകം നേടുന്നത്. അതുകൊണ്ടു ദുഷ്ടമാർഗങ്ങളോട് എനിക്കു വെറുപ്പാണ്.",
			"105": "<sup>105</sup> അങ്ങയുടെ വചനം എന്‍റെ കാലിനു ദീപവും എന്‍റെ പാതയ്‍ക്കു പ്രകാശവുമാകുന്നു.",
			"106": "<sup>106</sup> അങ്ങയുടെ നീതിയുക്തമായ കല്പനകൾ അനുസരിക്കുമെന്ന് ഞാന്‍ പ്രതിജ്ഞ ചെയ്തു; ഞാനതു പാലിക്കും.",
			"107": "<sup>107</sup> ഞാന്‍ അത്യധികം കഷ്ടതയിലായിരിക്കുന്നു. സർവേശ്വരാ, അവിടുത്തെ വാഗ്ദാനപ്രകാരം എനിക്കു നവജീവന്‍ നല്‌കണമേ.",
			"108": "<sup>108</sup> പരമനാഥാ, ഞാനർപ്പിക്കുന്ന സ്തോത്രങ്ങൾ സ്വീകരിക്കണമേ. അവിടുത്തെ കല്പനകൾ എന്നെ പഠിപ്പിക്കണമേ.",
			"109": "<sup>109</sup> എന്‍റെ പ്രാണന്‍ എപ്പോഴും അപകടത്തിലാണ്. എങ്കിലും ഞാന്‍ അവിടുത്തെ ധർമശാസ്ത്രം മറക്കുന്നില്ല.",
			"110": "<sup>110</sup> ദുഷ്ടന്മാർ എനിക്കു കെണി ഒരുക്കിയിരിക്കുന്നു; എങ്കിലും ഞാന്‍ അങ്ങയുടെ പ്രമാണങ്ങളിൽ നിന്നു വ്യതിചലിക്കുന്നില്ല.",
			"111": "<sup>111</sup> അങ്ങയുടെ കല്പനകളാണ് എന്‍റെ ശാശ്വതാവകാശം; അവ എന്‍റെ ആനന്ദമാകുന്നു.",
			"112": "<sup>112</sup> അങ്ങയുടെ ചട്ടങ്ങൾ എന്നേക്കും പാലിക്കുമെന്നു ഞാന്‍ തീരുമാനിച്ചിരിക്കുന്നു.",
			"113": "<sup>113</sup> കപടഹൃദയമുള്ളവരെ ഞാന്‍ വെറുക്കുന്നു. എന്നാൽ ഞാന്‍ അങ്ങയുടെ ധർമശാസ്ത്രത്തെ സ്നേഹിക്കുന്നു.",
			"114": "<sup>114</sup> എന്‍റെ സങ്കേതവും പരിചയും അവിടുന്നാകുന്നു. ഞാന്‍ അങ്ങയുടെ വാഗ്ദാനത്തിൽ പ്രത്യാശ വയ്‍ക്കുന്നു.",
			"115": "<sup>115</sup> ദുഷ്കർമികളേ, എന്നെ വിട്ടുപോകുവിന്‍, ഞാന്‍ എന്‍റെ ദൈവത്തിന്‍റെ കല്പനകൾ അനുസരിക്കട്ടെ.",
			"116": "<sup>116</sup> എന്നെ താങ്ങണമേ, അങ്ങയുടെ വാഗ്ദാന പ്രകാരം, ഞാന്‍ ജീവിച്ചിരിക്കട്ടെ; എന്‍റെ പ്രത്യാശ അപമാനകാരണമാകരുതേ.",
			"117": "<sup>117</sup> എന്നെ താങ്ങണമേ. ഞാന്‍ സുരക്ഷിതനായിരിക്കട്ടെ. അങ്ങനെ അവിടുത്തെ കല്പനകളെ ഞാന്‍ എപ്പോഴും ആദരിക്കട്ടെ.",
			"118": "<sup>118</sup> അങ്ങയുടെ ചട്ടങ്ങളിൽനിന്നു വ്യതിചലിക്കുന്നവരെ അവിടുന്നു പരിത്യജിക്കുന്നു. അവരുടെ കൗശലം വ്യർഥമാണ്.",
			"119": "<sup>119</sup> ഭൂമിയിലെ സകല ദുഷ്ടന്മാരെയും വിലകെട്ടവരായി അവിടുന്ന് എറിഞ്ഞു കളയുന്നു. ഞാന്‍ അവിടുത്തെ കല്പനകളെ സ്നേഹിക്കുന്നു.",
			"120": "<sup>120</sup> അങ്ങയോടുള്ള ഭയത്താൽ എന്‍റെ ശരീരം വിറകൊള്ളുന്നു. അങ്ങയുടെ വിധികളെ ഞാന്‍ ഭയപ്പെടുന്നു.",
			"121": "<sup>121</sup> നീതിയും ന്യായവുമാണ് ഞാന്‍ പ്രവർത്തിച്ചിട്ടുള്ളത്. മർദകന്മാർക്ക് എന്നെ ഏല്പിച്ചു കൊടുക്കരുതേ.",
			"122": "<sup>122</sup> അങ്ങയുടെ ദാസനു നന്മ ഉറപ്പുവരുത്തണമേ. അഹങ്കാരികൾ എന്നെ പീഡിപ്പിക്കരുതേ.",
			"123": "<sup>123</sup> അവിടുത്തെ രക്ഷയും നീതിപൂർവമായ വാഗ്ദാനത്തിന്‍റെ പൂർത്തീകരണവും കാത്തിരുന്ന് എന്‍റെ കണ്ണു കുഴയുന്നു.",
			"124": "<sup>124</sup> അങ്ങയുടെ അചഞ്ചലസ്നേഹത്തിനൊത്ത വിധം എന്നോടു വർത്തിക്കണമേ. അങ്ങയുടെ ചട്ടങ്ങൾ എന്നെ പഠിപ്പിക്കണമേ.",
			"125": "<sup>125</sup> ഞാന്‍ അങ്ങയുടെ ദാസനാകുന്നു. അങ്ങയുടെ കല്പനകൾ ഗ്രഹിക്കാന്‍ എനിക്കു വിവേകം നല്‌കണമേ.",
			"126": "<sup>126</sup> സർവേശ്വരാ, അങ്ങേക്കു പ്രവർത്തിക്കാനുള്ള സമയം ഇതാകുന്നു. അവിടുത്തെ ധർമശാസ്ത്രം അവർ ലംഘിച്ചിരിക്കുന്നുവല്ലോ.",
			"127": "<sup>127</sup> ഞാന്‍ അങ്ങയുടെ കല്പനകളെ പൊന്നിനെയും തങ്കത്തെയുംകാൾ സ്നേഹിക്കുന്നു.",
			"128": "<sup>128</sup> അതുകൊണ്ട് അവിടുത്തെ ചട്ടങ്ങളുടെ മാർഗത്തിൽ നടക്കാന്‍ ഞാനിഷ്ടപ്പെടുന്നു. ഞാന്‍ എല്ലാ ദുർമാർഗങ്ങളെയും വെറുക്കുന്നു.",
			"129": "<sup>129</sup> അങ്ങയുടെ കല്പനകൾ അദ്ഭുതകരമാകുന്നു; അതുകൊണ്ടു ഞാന്‍ അവ അനുസരിക്കുന്നു.",
			"130": "<sup>130</sup> അങ്ങയുടെ വചനങ്ങളുടെ ചുരുളഴിയുമ്പോൾ പ്രകാശം ലഭിക്കുന്നു. അത് അറിവില്ലാത്തവരെ ജ്ഞാനികളാക്കുന്നു.",
			"131": "<sup>131</sup> അവിടുത്തെ കല്പനകൾക്കുവേണ്ടിയുള്ള അഭിവാഞ്ഛയാൽ, ഞാന്‍ ആർത്തിയോടെ വായ് തുറക്കുന്നു.",
			"132": "<sup>132</sup> അങ്ങയെ സ്നേഹിക്കുന്നവരോടു ചെയ്യുന്നതുപോലെ എന്നിലേക്കു തിരിഞ്ഞ് എന്നോടു കരുണ ചെയ്യണമേ.",
			"133": "<sup>133</sup> അങ്ങയുടെ വാഗ്ദാനപ്രകാരം എന്‍റെ കാലടികളെ പതറാതെ സൂക്ഷിക്കണമേ. അധർമങ്ങൾ എന്നെ കീഴടക്കാതിരിക്കട്ടെ.",
			"134": "<sup>134</sup> പീഡകരിൽനിന്ന് എന്നെ രക്ഷിക്കണമേ. അവിടുത്തെ പ്രമാണങ്ങൾ ഞാന്‍ അനുസരിക്കും.",
			"135": "<sup>135</sup> അങ്ങയുടെ ദാസനെ കരുണയോടെ കടാക്ഷിക്കണമേ. അങ്ങയുടെ ചട്ടങ്ങൾ എന്നെ പഠിപ്പിക്കണമേ.",
			"136": "<sup>136</sup> മനുഷ്യർ അവിടുത്തെ ധർമശാസ്ത്രം അനുസരിക്കാത്തതുകൊണ്ട്, എന്‍റെ കണ്ണിൽനിന്നു കണ്ണുനീർ നീർച്ചാലുപോലെ ഒഴുകുന്നു.",
			"137": "<sup>137</sup> സർവേശ്വരാ, അവിടുന്നു നീതിമാനാകുന്നു. അവിടുത്തെ വിധികൾ നീതിനിഷ്ഠമാണ്.",
			"138": "<sup>138</sup> നീതിയോടും വിശ്വസ്തതയോടും അവിടുന്നു കല്പനകൾ നല്‌കിയിരിക്കുന്നു.",
			"139": "<sup>139</sup> എന്‍റെ ശത്രുക്കൾ അവിടുത്തെ വചനം അവഗണിക്കുന്നതിനാൽ, അവരോടുള്ള കോപം എന്നിൽ ജ്വലിക്കുന്നു.",
			"140": "<sup>140</sup> അവിടുത്തെ വാഗ്ദാനം വിശ്വസ്തമെന്നു തെളിഞ്ഞതാണ്. ഈ ദാസന്‍ അതിനെ സ്നേഹിക്കുന്നു.",
			"141": "<sup>141</sup> ഞാന്‍ നിസ്സാരനും നിന്ദിതനുമാണ്, എങ്കിലും അങ്ങയുടെ കല്പനകൾ ഞാന്‍ വിസ്മരിക്കുന്നില്ല.",
			"142": "<sup>142</sup> അങ്ങയുടെ നീതി ശാശ്വതവും അവിടുത്തെ ധർമശാസ്ത്രം സത്യവുമാകുന്നു.",
			"143": "<sup>143</sup> കഷ്ടതയും വേദനയും എന്നെ ഗ്രസിച്ചിരിക്കുന്നു. എങ്കിലും അങ്ങയുടെ കല്പനകൾ എനിക്ക് ആനന്ദം പകരുന്നു.",
			"144": "<sup>144</sup> അവിടുത്തെ കല്പനകൾ എന്നും നീതിനിഷ്ഠമാകുന്നു. ഞാന്‍ ജീവിച്ചിരിക്കുന്നതിന് എനിക്കു വിവേകം നല്‌കണമേ.",
			"145": "<sup>145</sup> ഞാന്‍ പൂർണഹൃദയത്തോടെ അങ്ങയെ വിളിച്ചപേക്ഷിക്കുന്നു; സർവേശ്വരാ, എനിക്ക് ഉത്തരമരുളിയാലും, അങ്ങയുടെ ചട്ടങ്ങൾ ഞാന്‍ പാലിക്കും.",
			"146": "<sup>146</sup> ഞാന്‍ അങ്ങയെ വിളിച്ചപേക്ഷിക്കുന്നു. എന്നെ രക്ഷിക്കണമേ. ഞാന്‍ അങ്ങയുടെ കല്പനകൾ അനുസരിക്കും.",
			"147": "<sup>147</sup> ഞാന്‍ അതിരാവിലെ ഉണർന്നു സഹായത്തിനുവേണ്ടി വിളിച്ചപേക്ഷിക്കുന്നു. ഞാന്‍ അവിടുത്തെ വാഗ്ദാനങ്ങളിൽ പ്രത്യാശ വയ്‍ക്കുന്നു.",
			"148": "<sup>148</sup> അങ്ങയുടെ വചനം ധ്യാനിക്കാന്‍ രാത്രിയുടെ യാമങ്ങളിൽ ഞാന്‍ ഉണർന്നിരിക്കുന്നു.",
			"149": "<sup>149</sup> അവിടുത്തെ അചഞ്ചലസ്നേഹത്താൽ എന്‍റെ യാചന കേൾക്കണമേ. സർവേശ്വരാ, അവിടുത്തെ നീതിയാൽ എന്‍റെ ജീവനെ സംരക്ഷിക്കണമേ.",
			"150": "<sup>150</sup> ദുഷ്ടലാക്കോടെ പീഡിപ്പിക്കുന്നവർ എന്നെ സമീപിക്കുന്നു. അവർ അവിടുത്തെ ധർമശാസ്ത്രത്തെ പൂർണമായി അവഗണിച്ചിരിക്കുന്നു.",
			"151": "<sup>151</sup> എന്നാൽ സർവേശ്വരാ, അവിടുന്ന് എനിക്കു സമീപസ്ഥനാകുന്നു. അവിടുത്തെ കല്പനകളെല്ലാം സത്യംതന്നെ.",
			"152": "<sup>152</sup> അവിടുത്തെ കല്പനകൾ ശാശ്വതമായി സ്ഥാപിച്ചിരിക്കുന്നു. അതു ഞാന്‍ പണ്ടുതന്നെ അറിഞ്ഞിരിക്കുന്നു.",
			"153": "<sup>153</sup> നാഥാ, എന്‍റെ കഷ്ടത കണ്ട് എന്നെ വിടുവിക്കണമേ. അങ്ങയുടെ ധർമശാസ്ത്രം ഞാന്‍ അവഗണിക്കുന്നില്ലല്ലോ.",
			"154": "<sup>154</sup> എനിക്കുവേണ്ടി വാദിച്ച് എന്നെ വീണ്ടെടുത്താലും, അങ്ങയുടെ വാഗ്ദാനപ്രകാരം എനിക്കു നവജീവന്‍ നല്‌കണമേ.",
			"155": "<sup>155</sup> ദുഷ്ടരെ ദൈവം രക്ഷിക്കയില്ല. അവിടുത്തെ ചട്ടങ്ങൾ അവർ അനുസരിക്കുന്നില്ലല്ലോ.",
			"156": "<sup>156</sup> സർവേശ്വരാ, അങ്ങയുടെ കാരുണ്യം വലുതാകുന്നു. അങ്ങയുടെ നീതിക്കൊത്തവിധം എനിക്കു നവജീവന്‍ നല്‌കണമേ.",
			"157": "<sup>157</sup> എന്നെ പീഡിപ്പിക്കുന്നവരും എന്‍റെ വൈരികളും വളരെയാകുന്നു. എങ്കിലും അങ്ങയുടെ കല്പനകളിൽനിന്നു ഞാന്‍ വ്യതിചലിക്കുന്നില്ല.",
			"158": "<sup>158</sup> അവിശ്വസ്തരോട് എനിക്കു വെറുപ്പാണ്. അവർ അങ്ങയുടെ ആജ്ഞകൾ പാലിക്കുന്നില്ലല്ലോ.",
			"159": "<sup>159</sup> സർവേശ്വരാ, അവിടുത്തെ കല്പനകൾ എനിക്ക് എത്ര പ്രിയങ്കരം! അവിടുത്തെ അചഞ്ചലസ്നേഹത്താൽ എന്‍റെ ജീവന്‍ കാത്തുകൊള്ളണമേ.",
			"160": "<sup>160</sup> അങ്ങയുടെ വചനത്തിന്‍റെ സാരം സത്യമാകുന്നു. അങ്ങയുടെ കല്പനകൾ നീതിയുക്തവും ശാശ്വതവുമാണ്.",
			"161": "<sup>161</sup> പ്രഭുക്കന്മാർ അകാരണമായി എന്നെ ഉപദ്രവിക്കുന്നു. എങ്കിലും അങ്ങയുടെ വചനത്തെ ഞാന്‍ ഭയഭക്തിയോടെ ആദരിക്കുന്നു.",
			"162": "<sup>162</sup> വലിയ കൊള്ളമുതൽ ലഭിച്ചവനെപ്പോലെ, ഞാന്‍ അങ്ങയുടെ വചനത്തിൽ ആനന്ദിക്കുന്നു.",
			"163": "<sup>163</sup> അസത്യത്തെ ഞാന്‍ വെറുക്കുകയും നിന്ദിക്കുകയും ചെയ്യുന്നു. ഞാന്‍ അവിടുത്തെ ധർമശാസ്ത്രത്തെ സ്നേഹിക്കുന്നു.",
			"164": "<sup>164</sup> അങ്ങയുടെ നീതിപൂർവകമായ കല്പനകൾക്കായി, ദിവസം ഏഴു പ്രാവശ്യം ഞാന്‍ അങ്ങയെ സ്തുതിക്കുന്നു.",
			"165": "<sup>165</sup> അങ്ങയുടെ ധർമശാസ്ത്രത്തെ സ്നേഹിക്കുന്നവർക്ക് പൂർണസമാധാനമുണ്ട്. അവരെ പരാജയപ്പെടുത്താന്‍ യാതൊന്നിനും കഴിയുകയില്ല.",
			"166": "<sup>166</sup> സർവേശ്വരാ, അവിടുത്തെ രക്ഷയ്‍ക്കായി ഞാന്‍ കാത്തിരിക്കുന്നു. അവിടുത്തെ ആജ്ഞകൾ അനുസരിക്കുന്നു.",
			"167": "<sup>167</sup> ഞാന്‍ അങ്ങയുടെ കല്പനകൾ പാലിക്കുന്നു. ഞാന്‍ അവയെ വളരെയധികം സ്നേഹിക്കുന്നു.",
			"168": "<sup>168</sup> ഞാന്‍ അങ്ങയുടെ കല്പനകളും പ്രമാണങ്ങളും അനുസരിക്കുന്നു. എന്‍റെ എല്ലാ വഴികളും അവിടുന്നു കാണുന്നുവല്ലോ.",
			"169": "<sup>169</sup> സർവേശ്വരാ, എന്‍റെ പ്രാർഥന തിരുസന്നിധിയിൽ എത്തുമാറാകട്ടെ. അവിടുത്തെ വാഗ്ദാനപ്രകാരം എനിക്കു വിവേകം നല്‌കണമേ.",
			"170": "<sup>170</sup> എന്‍റെ അപേക്ഷ തിരുസന്നിധിയിൽ എത്തുമാറാകട്ടെ. അവിടുത്തെ വാഗ്ദാനപ്രകാരം എന്നെ മോചിപ്പിക്കണമേ.",
			"171": "<sup>171</sup> അവിടുത്തെ ചട്ടങ്ങൾ എന്നെ പഠിപ്പിക്കുന്നതുകൊണ്ട്, ഞാന്‍ ഇടവിടാതെ അങ്ങയെ സ്തുതിക്കും.",
			"172": "<sup>172</sup> ഞാന്‍ അവിടുത്തെ വചനത്തെ പ്രകീർത്തിക്കും. അവിടുത്തെ കല്പനകൾ നീതിനിഷ്ഠമല്ലോ.",
			"173": "<sup>173</sup> അവിടുന്ന് എന്നെ സഹായിക്കാന്‍ എപ്പോഴും ഒരുങ്ങിയിരിക്കണമേ. അവിടുത്തെ കല്പനകൾ അനുസരിക്കാന്‍ ഞാന്‍ ഉറച്ചിരിക്കുന്നുവല്ലോ.",
			"174": "<sup>174</sup> പരമനാഥാ, അവിടുന്നു നല്‌കുന്ന രക്ഷയ്‍ക്കായി ഞാന്‍ കാംക്ഷിക്കുന്നു. അവിടുത്തെ ധർമശാസ്ത്രമാണ് എന്‍റെ ആനന്ദം.",
			"175": "<sup>175</sup> അങ്ങയെ സ്തുതിക്കാന്‍വേണ്ടി ഞാന്‍ ജീവിക്കട്ടെ. അവിടുത്തെ കല്പനകൾ എനിക്ക് ആശ്രയമായിരിക്കട്ടെ.",
			"176": "<sup>176</sup> കൂട്ടംവിട്ട ആടിനെപ്പോലെ ഞാന്‍ വഴിതെറ്റിയിരിക്കുന്നു. അവിടുത്തെ ദാസനെ തേടിവരണമേ. അവിടുത്തെ കല്പനകൾ ഞാന്‍ അവഗണിക്കുന്നില്ലല്ലോ."
		},
		"120": {
			"1": "<sup>1</sup> എന്‍റെ കഷ്ടതയിൽ ഞാന്‍ സർവേശ്വരനോടു നിലവിളിച്ചു. അവിടുന്ന് എനിക്ക് ഉത്തരമരുളി.",
			"2": "<sup>2</sup> വ്യാജം പറയുന്നവരിൽനിന്നും വഞ്ചന പൊഴിക്കുന്നവരിൽനിന്നും സർവേശ്വരാ, എന്നെ രക്ഷിക്കണമേ,",
			"3": "<sup>3</sup> വ്യാജം പറയുന്നവരേ, നിങ്ങൾക്ക് എന്താണു കിട്ടാന്‍ പോകുന്നത്? ഇനി എന്തു ശിക്ഷയാണ് നിങ്ങൾക്കു കിട്ടേണ്ടത്?",
			"4": "<sup>4</sup> പോരാളിയുടെ മൂർച്ചയുള്ള അസ്ത്രങ്ങളും ചുട്ടുപഴുത്ത തീക്കനലുമാണ് നിങ്ങൾക്കു ലഭിക്കാന്‍ പോകുന്നത്.",
			"5": "<sup>5</sup> മേശെക്കിലെ പ്രവാസവും, കേദാർ കൂടാരങ്ങളിലെ വാസവുംപോലെ എന്‍റെ ജീവിതം ദുരിതപൂർണമായിരിക്കുന്നു.",
			"6": "<sup>6</sup> സമാധാനദ്വേഷികളോടൊത്തുള്ള വാസം എനിക്കു മടുത്തു.",
			"7": "<sup>7</sup> ഞാന്‍ സമാധാനത്തിനുവേണ്ടി വാദിക്കുന്നു. എന്നാൽ അവർക്കു പോരാണു പഥ്യം."
		},
		"121": {
			"1": "<sup>1</sup> ഞാന്‍ പർവതങ്ങളിലേക്കു കണ്ണുകൾ ഉയർത്തുന്നു, എനിക്കു സഹായം എവിടെനിന്നു വരും?",
			"2": "<sup>2</sup> എന്‍റെ സഹായം സർവേശ്വരനിൽനിന്നു വരുന്നു. ആകാശവും ഭൂമിയും സൃഷ്‍ടിച്ച സർവേശ്വരനിൽനിന്നു തന്നെ.",
			"3": "<sup>3</sup> നിന്‍റെ കാൽ വഴുതുവാന്‍ അവിടുന്ന് അനുവദിക്കയില്ല. നിന്‍റെ സംരക്ഷകന്‍ സദാ ജാഗരൂകനാണ്.",
			"4": "<sup>4</sup> ഇസ്രായേലിന്‍റെ പരിപാലകന്‍ ഉറങ്ങാതെ ഉണർന്നിരിക്കുന്നു.",
			"5": "<sup>5</sup> സർവേശ്വരനാണ് നിന്‍റെ പരിപാലകന്‍. നിനക്കു തണലേകാന്‍ അവിടുന്നു നിന്‍റെ വലത്തുഭാഗത്തുണ്ട്.",
			"6": "<sup>6</sup> പകൽ സൂര്യനോ രാത്രി ചന്ദ്രനോ നിന്നെ ബാധിക്കയില്ല.",
			"7": "<sup>7</sup> സർവ തിന്മകളിൽനിന്നും അവിടുന്നു നിന്നെ സംരക്ഷിക്കും. അവിടുന്നു നിന്‍റെ ജീവനെ കാത്തുകൊള്ളും.",
			"8": "<sup>8</sup> ഇനിമേൽ എന്നും സർവേശ്വരന്‍ നിന്നെ എല്ലാ ജീവിതവ്യാപാരങ്ങളിലും പരിപാലിക്കും."
		},
		"122": {
			"1": "<sup>1</sup> സർവേശ്വരന്‍റെ ആലയത്തിലേക്കു നമുക്കു പോകാമെന്നു അവർ പറഞ്ഞപ്പോൾ ഞാന്‍ സന്തോഷിച്ചു.",
			"2": "<sup>2</sup> യെരൂശലേമേ, ഞങ്ങൾ ഇതാ നിന്‍റെ കവാടങ്ങൾക്കുള്ളിൽ വന്നിരിക്കുന്നു.",
			"3": "<sup>3</sup> ഉറപ്പായി പണിതിണക്കിയ നഗരമാണു യെരൂശലേം,",
			"4": "<sup>4</sup> അവിടേക്കു ഗോത്രങ്ങൾ വരുന്നു; സർവേശ്വരനെ ആരാധിക്കുന്ന ഗോത്രങ്ങൾ തന്നെ. ഇസ്രായേലിനോടു കല്പിച്ച പ്രകാരം സർവേശ്വരനു സ്തോത്രം അർപ്പിക്കാന്‍ അവർ വരുന്നു.",
			"5": "<sup>5</sup> അവിടെ ന്യായാസനങ്ങൾ-ദാവീദുവംശജരായ രാജാക്കന്മാരുടെ സിംഹാസനങ്ങൾ- സ്ഥാപിക്കപ്പെട്ടിരിക്കുന്നു.",
			"6": "<sup>6</sup> യെരൂശലേമിന്‍റെ സമാധാനത്തിനുവേണ്ടി പ്രാർഥിക്കുവിന്‍. “നിന്നെ സ്നേഹിക്കുന്നവർക്ക് ഐശ്വര്യമുണ്ടാകട്ടെ.",
			"7": "<sup>7</sup> നിന്‍റെ കോട്ടകൾക്കുള്ളിൽ സമാധാനവും നിന്‍റെ ഗോപുരങ്ങളിൽ സുരക്ഷിതത്വവും ഉണ്ടായിരിക്കട്ടെ.”",
			"8": "<sup>8</sup> എന്‍റെ സഹോദരന്മാരോടും സുഹൃത്തുക്കളോടുമുള്ള സ്നേഹംകൊണ്ട് ഞാന്‍ ആശംസിക്കുന്നു. “നിനക്കു സമാധാനം ഉണ്ടായിരിക്കട്ടെ!”",
			"9": "<sup>9</sup> നമ്മുടെ ദൈവമായ സർവേശ്വരന്‍റെ ആലയത്തോടുള്ള സ്നേഹംകൊണ്ട്, ഞാന്‍ നിനക്കു നന്മ നേരും."
		},
		"123": {
			"1": "<sup>1</sup> സ്വർഗത്തിൽ വാഴുന്ന നാഥാ, തിരുസന്നിധിയിലേക്കു ഞങ്ങൾ കണ്ണുകൾ ഉയർത്തുന്നു.",
			"2": "<sup>2</sup> ദാസന്‍ തന്‍റെ യജമാനനിലേക്കും ദാസി യജമാനത്തിയിലേക്കും സഹായത്തിനായി നോക്കുന്നതുപോലെ, സർവേശ്വരന്‍ ഞങ്ങളോടു കരുണ കാട്ടുന്നതുവരെ, ഞങ്ങൾ ഞങ്ങളുടെ ദൈവമായ അവിടുത്തെ നോക്കിക്കൊണ്ടിരിക്കുന്നു.",
			"3": "<sup>3</sup> സർവേശ്വരാ, ഞങ്ങളോടു കരുണയുണ്ടാകണമേ. ഞങ്ങളോടു കരുണയുണ്ടാകണമേ. ഞങ്ങൾ സഹിക്കാവുന്നതിലേറെ നിന്ദയേറ്റു.",
			"4": "<sup>4</sup> സുഖലോലുപരുടെ പരിഹാസവും അഹങ്കാരികളുടെ നിന്ദയും സഹിച്ചു, ഞങ്ങൾ മടുത്തിരിക്കുന്നു."
		},
		"124": {
			"1": "<sup>1</sup> ഇസ്രായേൽ പറയട്ടെ, സർവേശ്വരന്‍ നമ്മുടെ പക്ഷത്തില്ലായിരുന്നെങ്കിൽ,",
			"2": "<sup>2</sup> ശത്രുക്കൾ നമ്മെ എതിർത്തപ്പോൾ, സർവേശ്വരന്‍ നമ്മുടെ പക്ഷത്തില്ലായിരുന്നെങ്കിൽ,",
			"3": "<sup>3</sup> അവരുടെ കോപം നമ്മുടെ നേരെ ജ്വലിച്ചപ്പോൾ, അവർ നമ്മെ ജീവനോടെ വിഴുങ്ങിക്കളയുമായിരുന്നു.",
			"4": "<sup>4</sup> പെരുവെള്ളം നമ്മെ ഒഴുക്കിക്കളയുമായിരുന്നു. ജലപ്രവാഹം നമ്മെ മൂടിക്കളയുമായിരുന്നു.",
			"5": "<sup>5</sup> ഇരച്ചുപൊങ്ങുന്ന ജലപ്രവാഹം നമ്മുടെ മീതെ കവിഞ്ഞൊഴുകുമായിരുന്നു.",
			"6": "<sup>6</sup> ശത്രുക്കളുടെ സംഹാരത്തിൽനിന്നു നമ്മെ രക്ഷിച്ച സർവേശ്വരന്‍ വാഴ്ത്തപ്പെടട്ടെ.",
			"7": "<sup>7</sup> വേട്ടക്കാരന്‍റെ കെണിയിൽനിന്നു പക്ഷിയെന്നപോലെ നാം രക്ഷപെട്ടു. കെണി തകർന്നു നാം രക്ഷപെട്ടിരിക്കുന്നു.",
			"8": "<sup>8</sup> ആകാശവും ഭൂമിയും സൃഷ്‍ടിച്ച സർവേശ്വരനിൽ നിന്നാണു നമ്മുടെ സഹായം വരുന്നത്."
		},
		"125": {
			"1": "<sup>1</sup> സർവേശ്വരനിൽ ആശ്രയിക്കുന്നവന്‍, അചഞ്ചലമായി എന്നേക്കും നില്‌ക്കുന്ന സീയോന്‍പർവതം പോലെയാകുന്നു.",
			"2": "<sup>2</sup> പർവതങ്ങൾ യെരൂശലേമിനെ വലയം ചെയ്തിരിക്കുന്നതുപോലെ, സർവേശ്വരന്‍ തന്‍റെ ജനത്തെ ഇന്നുമെന്നേക്കും സംരക്ഷിക്കുന്നു.",
			"3": "<sup>3</sup> നീതിമാന്മാർ തിന്മ പ്രവർത്തിക്കാതിരിക്കേണ്ടതിനു, ദൈവം അവർക്കു നല്‌കിയ ദേശത്തു, ദുഷ്ടന്മാരുടെ ആധിപത്യം എന്നേക്കും നിലനില്‌ക്കയില്ല.",
			"4": "<sup>4</sup> നല്ലവർക്കും ഹൃദയപരമാർഥികൾക്കും സർവേശ്വരാ, നന്മ ചെയ്യണമേ.",
			"5": "<sup>5</sup> ദുർമാർഗങ്ങളിലേക്കു തിരിയുന്നവരെ, ദുഷ്കർമികളോടുകൂടി അവിടുന്നു ശിക്ഷിക്കും. ഇസ്രായേലിൽ സമാധാനം പുലരട്ടെ."
		},
		"126": {
			"1": "<sup>1</sup> പ്രവാസികളായിരുന്ന ഞങ്ങളെ സർവേശ്വരന്‍ സീയോനിലേക്കു തിരികെ കൊണ്ടുവന്നപ്പോൾ ഞങ്ങൾക്ക് അതൊരു സ്വപ്നമായിത്തോന്നി.",
			"2": "<sup>2</sup> അപ്പോൾ ഞങ്ങൾ പൊട്ടിച്ചിരിച്ചു. ആഹ്ലാദംകൊണ്ട് ആർപ്പുവിളിച്ചു. “സർവേശ്വരന്‍ അവർക്കുവേണ്ടി വന്‍കാര്യങ്ങൾ ചെയ്തിരിക്കുന്നു” എന്നു ജനതകൾ പറഞ്ഞു.",
			"3": "<sup>3</sup> സർവേശ്വരന്‍ ഞങ്ങൾക്കുവേണ്ടി വന്‍കാര്യങ്ങൾ ചെയ്തിരിക്കുന്നു; ഞങ്ങൾ സന്തോഷിക്കുന്നു.",
			"4": "<sup>4</sup> നെഗെബിലെ വരണ്ട തോടുകൾ, മഴയാൽ വീണ്ടും നിറയുന്നതുപോലെ, അവിടുന്നു ഞങ്ങളുടെ ഐശ്വര്യം പുനഃസ്ഥാപിക്കണമേ.",
			"5": "<sup>5</sup> കണ്ണീരോടെ വിതയ്‍ക്കുന്നവർ, ആനന്ദഘോഷത്തോടെ കൊയ്യുന്നു.",
			"6": "<sup>6</sup> വിത്തുചുമന്നു കരഞ്ഞുകൊണ്ടു വിതയ്‍ക്കാന്‍ പോകുന്നവന്‍, കറ്റ ചുമന്ന് ആഹ്ലാദഘോഷത്തോടെ മടങ്ങുന്നു."
		},
		"127": {
			"1": "<sup>1</sup> സർവേശ്വരന്‍ വീടു പണിയുന്നില്ലെങ്കിൽ, പണിയുന്നവർ വൃഥാ അധ്വാനിക്കുന്നു. സർവേശ്വരന്‍ പട്ടണം കാക്കുന്നില്ലെങ്കിൽ, കാവല്‌ക്കാർ വൃഥാ ജാഗരിക്കുന്നു.",
			"2": "<sup>2</sup> അതിരാവിലെ എഴുന്നേല്‌ക്കുന്നതും വളരെ വൈകി ഉറങ്ങാന്‍ പോകുന്നതും കഠിനാധ്വാനംചെയ്തു ജീവിക്കുന്നതും വ്യർഥം. അവിടുന്നു താന്‍ സ്നേഹിക്കുന്നവർക്ക് ഉറങ്ങുമ്പോൾ വേണ്ടതു നല്‌കുന്നു.",
			"3": "<sup>3</sup> മക്കൾ സർവേശ്വരന്‍റെ ദാനമാണ്, ഉദരഫലം അവിടുന്നു നല്‌കുന്ന അനുഗ്രഹം ആകുന്നു.",
			"4": "<sup>4</sup> പോരാളിയുടെ കൈയിലെ അസ്ത്രങ്ങൾ പോലെയാണ്, യൗവനത്തിൽ ജനിക്കുന്ന മക്കൾ.",
			"5": "<sup>5</sup> അവകൊണ്ട് ആവനാഴി നിറച്ചിരിക്കുന്നവന്‍, അനുഗൃഹീതന്‍. നഗരവാതില്‌ക്കൽവച്ച് ശത്രുക്കളെ എതിരിടുമ്പോൾ അവന് ലജ്ജിക്കേണ്ടിവരികയില്ല."
		},
		"128": {
			"1": "<sup>1</sup> സർവേശ്വരനെ ഭയപ്പെടുകയും അവിടുത്തെ വഴികളിൽ നടക്കുകയും ചെയ്യുന്നവന്‍ അനുഗൃഹീതന്‍.",
			"2": "<sup>2</sup> നിന്‍റെ അധ്വാനഫലം നീ അനുഭവിക്കും. നീ സന്തുഷ്ടനായിരിക്കും; നിനക്കു നന്മ ഭവിക്കും.",
			"3": "<sup>3</sup> നിന്‍റെ ഭാര്യ നിന്‍റെ ഭവനത്തിൽ ഫലസമൃദ്ധമായ മുന്തിരിവള്ളിപോലെയും നിന്‍റെ മക്കൾ നിന്‍റെ മേശയ്‍ക്കു ചുറ്റും ഒലിവുതൈകൾപോലെയും ആയിരിക്കും.",
			"4": "<sup>4</sup> സർവേശ്വരന്‍ തന്‍റെ ഭക്തനെ ഇപ്രകാരം അനുഗ്രഹിക്കും.",
			"5": "<sup>5</sup> സർവേശ്വരന്‍ സീയോനിൽനിന്നു നിന്നെ അനുഗ്രഹിക്കും. ആയുഷ്കാലം മുഴുവന്‍ നീ യെരൂശലേമിന്‍റെ ഐശ്വര്യം കാണും.",
			"6": "<sup>6</sup> മക്കളുടെ മക്കളെയും നീ കാണും. ഇസ്രായേലിൽ സമാധാനം പുലരട്ടെ."
		},
		"129": {
			"1": "<sup>1</sup> ഇസ്രായേൽ പറയട്ടെ: “ബാല്യം മുതൽ ശത്രുക്കൾ എന്നെ അത്യന്തം പീഡിപ്പിച്ചു.”",
			"2": "<sup>2</sup> “ബാല്യം മുതൽ അവർ എന്നെ അത്യന്തം പീഡിപ്പിച്ചു;” എങ്കിലും അവർ എന്നെ കീഴടക്കിയില്ല.",
			"3": "<sup>3</sup> ഉഴവുകാരെപ്പോലെ അവർ എന്‍റെ മുതുകിൽ ഉഴുതു. എന്‍റെ മുതുകിൽ നീളത്തിൽ ഉഴവുചാൽ കീറി,",
			"4": "<sup>4</sup> സർവേശ്വരന്‍ നീതിമാനാകുന്നു. ദുഷ്ടന്മാരുടെ ബന്ധനത്തിൽനിന്ന് അവിടുന്നു എന്നെ മോചിപ്പിച്ചു.",
			"5": "<sup>5</sup> സീയോനെ ദ്വേഷിക്കുന്നവർ ലജ്ജിച്ചു പിന്തിരിയട്ടെ.",
			"6": "<sup>6</sup> വളരുന്നതിനു മുമ്പ് ഉണങ്ങിപ്പോകുന്ന പുരപ്പുറത്തെ പുല്ലുപോലെ അവർ ആകട്ടെ.",
			"7": "<sup>7</sup> കൊയ്യുന്നവർ അവയെ ശേഖരിക്കുകയോ. കറ്റ കെട്ടുന്നവർ അവയെ ഒരുമിച്ചുകെട്ടുകയോ ചെയ്യുന്നില്ല.",
			"8": "<sup>8</sup> സർവേശ്വരന്‍റെ അനുഗ്രഹം നിങ്ങൾക്കുണ്ടാകട്ടെ. സർവേശ്വരന്‍റെ നാമത്തിൽ ഞങ്ങൾ നിങ്ങളെ അനുഗ്രഹിക്കുന്നു. എന്നിങ്ങനെ വഴിപോക്കർ അവരോടു പറയുന്നതുമില്ല."
		},
		"130": {
			"1": "<sup>1</sup> സർവേശ്വരാ, കഷ്ടതയുടെ ആഴത്തിൽനിന്നു ഞാന്‍ അങ്ങയെ വിളിച്ചപേക്ഷിക്കുന്നു.",
			"2": "<sup>2</sup> നാഥാ, എന്‍റെ നിലവിളി കേൾക്കണമേ, കരുണയ്‍ക്കായുള്ള എന്‍റെ യാചന ശ്രദ്ധിക്കണമേ.",
			"3": "<sup>3</sup> സർവേശ്വരാ, അവിടുന്ന് അകൃത്യങ്ങളുടെ കണക്കു സൂക്ഷിച്ചാൽ, തിരുമുമ്പിൽ നില്‌ക്കാന്‍ ആർക്കു കഴിയും?",
			"4": "<sup>4</sup> എന്നാൽ അങ്ങു പാപം ക്ഷമിക്കുന്നവനാണ്. അതുകൊണ്ടു ഞങ്ങൾ അവിടുത്തോടു ഭയഭക്തിയുള്ളവരായിരിക്കുന്നു.",
			"5": "<sup>5</sup> ഞാന്‍ സർവേശ്വരനായി സർവാത്മനാ കാത്തിരിക്കുന്നു. അവിടുത്തെ വാഗ്ദാനത്തിൽ ഞാന്‍ പ്രത്യാശ വയ്‍ക്കുന്നു.",
			"6": "<sup>6</sup> പ്രഭാതത്തിനുവേണ്ടി കാത്തിരിക്കുന്ന കാവല്‌ക്കാരെക്കാൾ, ആകാംക്ഷയോടെ ഞാന്‍ സർവേശ്വരനുവേണ്ടി കാത്തിരിക്കുന്നു.",
			"7": "<sup>7</sup> ഇസ്രായേലേ, സർവേശ്വരനിൽ പ്രത്യാശയർപ്പിക്കുക, അവിടുന്നു നിങ്ങളെ സുസ്ഥിരമായി സ്നേഹിക്കുന്നുവല്ലോ. അവിടുന്നു നിങ്ങളെ എപ്പോഴും രക്ഷിക്കുന്നവനും ആകുന്നു.",
			"8": "<sup>8</sup> അവിടുന്ന് ഇസ്രായേൽജനത്തെ അവരുടെ എല്ലാ അകൃത്യങ്ങളിൽനിന്നും മോചിപ്പിക്കുന്നു."
		},
		"131": {
			"1": "<sup>1</sup> സർവേശ്വരാ, ഞാന്‍ അഹങ്കരിക്കുന്നില്ല. ഞാന്‍ ഞെളിഞ്ഞു നോക്കുന്നുമില്ല. എന്‍റെ കഴിവിനപ്പുറമായ കാര്യങ്ങളിലും വിസ്മയാവഹമായ പ്രവൃത്തികളിലും ഞാന്‍ വ്യാപരിക്കുന്നില്ല.",
			"2": "<sup>2</sup> അമ്മയുടെ മാറിൽ സ്വസ്ഥമായി കിടക്കുന്ന ശിശുവിനെപ്പോലെ, ഞാന്‍ സംതൃപ്തിയും ശാന്തിയും അനുഭവിക്കുന്നു. എന്‍റെ കൈയിൽ കിടക്കുന്ന ശിശുവിനെപ്പോലെ തന്നെ.",
			"3": "<sup>3</sup> ഇസ്രായേലേ, ഇന്നുമെന്നേക്കും സർവേശ്വരനിൽ പ്രത്യാശ വയ്‍ക്കുക."
		},
		"132": {
			"1": "<sup>1</sup> സർവേശ്വരാ, ദാവീദിനെയും അദ്ദേഹം സഹിച്ച കഷ്ടതകളെയും ഓർക്കണമേ.",
			"2": "<sup>2</sup> അദ്ദേഹം സർവേശ്വരനോടു ശപഥം ചെയ്തതും യാക്കോബിന്‍റെ സർവശക്തനായ ദൈവത്തോടു നേർച്ച നേർന്നതും സ്മരിക്കണമേ.",
			"3": "<sup>3</sup> സർവേശ്വരന് ഒരു സങ്കേതം, യാക്കോബിന്‍റെ സർവശക്തനായ ദൈവത്തിന് ഒരു വാസസ്ഥലം കണ്ടെത്തുന്നതുവരെ.",
			"4": "<sup>4</sup> ഞാന്‍ എന്‍റെ ഭവനത്തിൽ പ്രവേശിക്കുകയോ, എന്‍റെ കിടക്കയിൽ ശയിക്കുകയോ ഇല്ല.",
			"5": "<sup>5</sup> ഞാന്‍ ഉറങ്ങുകയോ എന്‍റെ കൺപോളകൾ അടയ്‍ക്കുകയോ ഇല്ല.",
			"6": "<sup>6</sup> ഞങ്ങൾ എഫ്രാത്തിൽ വച്ചു സർവേശ്വരന്‍റെ ഉടമ്പടിപ്പെട്ടകത്തെക്കുറിച്ചു കേട്ടു; യആറീം വയലുകളിൽ അതു കണ്ടെത്തി.",
			"7": "<sup>7</sup> അവിടുത്തെ വാസസ്ഥലത്തേക്കു നമുക്കു പോകാം. അവിടുത്തെ പാദപീഠത്തിൽ നമുക്കു നമസ്കരിക്കാം.",
			"8": "<sup>8</sup> സർവേശ്വരാ, അവിടുത്തെ ആലയത്തിലേക്കു വരണമേ. അവിടുത്തെ ശക്തിയുടെ പെട്ടകത്തോടൊപ്പം വരണമേ.",
			"9": "<sup>9</sup> അങ്ങയുടെ പുരോഹിതന്മാർ നീതി ധരിക്കട്ടെ. അവിടുത്തെ ഭക്തന്മാർ ആനന്ദത്തോടെ ആർപ്പുവിളിക്കട്ടെ.",
			"10": "<sup>10</sup> അങ്ങയുടെ ദാസനായ ദാവീദിനെ ഓർത്ത് അങ്ങയുടെ അഭിഷിക്തനെ തിരസ്കരിക്കരുതേ.",
			"11": "<sup>11</sup> ദാവീദിനോടു സർവശക്തന്‍ ഒരു പ്രതിജ്ഞ ചെയ്തു. അതിൽനിന്ന് അവിടുന്നു പിന്‍മാറുകയില്ല. “നിന്‍റെ സന്തതികളിൽ ഒരാളെ നിന്‍റെ സിംഹാസനത്തിൽ ഞാന്‍ ഉപവിഷ്ടനാക്കും.",
			"12": "<sup>12</sup> നിന്‍റെ സന്തതികൾ എന്‍റെ ഉടമ്പടിയും എന്‍റെ കല്പനകളും അനുസരിച്ചാൽ, അവരുടെ മക്കളും എന്നേക്കും നിന്‍റെ സിംഹാസനത്തിൽ വാഴും.”",
			"13": "<sup>13</sup> സർവേശ്വരന്‍ സീയോനെ തിരഞ്ഞെടുത്തിരിക്കുന്നു. അവിടുന്നു അതിനെ തന്‍റെ വാസസ്ഥലമാക്കാന്‍ ആഗ്രഹിക്കുന്നു.",
			"14": "<sup>14</sup> ഇത് എന്‍റെ ആലയമാകുന്നു. ഇവിടെ ഞാന്‍ വസിക്കും; അതാകുന്നു എന്‍റെ ആഗ്രഹം",
			"15": "<sup>15</sup> സീയോനു വേണ്ടതെല്ലാം ഞാന്‍ സമൃദ്ധമായി നല്‌കും. അവിടെയുള്ള ദരിദ്രരെ ആഹാരം നല്‌കി സംതൃപ്തരാക്കും.",
			"16": "<sup>16</sup> സീയോനിലെ പുരോഹിതന്മാരെ ഞാന്‍ രക്ഷ അണിയിക്കും, അവിടെയുള്ള ഭക്തന്മാർ ആനന്ദത്തോടെ ആർപ്പുവിളിക്കും.",
			"17": "<sup>17</sup> ദാവീദിന്‍റെ സന്തതികളിൽനിന്നു ശക്തനായ ഒരു രാജാവിനെ സീയോനിൽ ഞാന്‍ ഉദ്ഭവിപ്പിക്കും. എന്‍റെ അഭിഷിക്തനെ ഒരു ദീപംപോലെ എന്നും അവിടെ നിലനിർത്തും.",
			"18": "<sup>18</sup> അവന്‍റെ ശത്രുക്കളെ ഞാന്‍ ലജ്ജ ധരിപ്പിക്കും. എന്നാൽ രാജാവിന്‍റെ ശിരസ്സിലെ കിരീടം എന്നും ശോഭ ചൊരിയും."
		},
		"133": {
			"1": "<sup>1</sup> സഹോദരന്മാർ ഒത്തൊരുമിച്ചു വസിക്കുന്നത് എത്ര മനോഹരവും ആനന്ദദായകവുമാണ്.",
			"2": "<sup>2</sup> അത് അഹരോന്‍റെ ശിരസ്സിൽനിന്നു താടിയിലേക്കും അവിടെനിന്ന് അദ്ദേഹത്തിന്‍റെ വസ്ത്രത്തിന്‍റെ പട്ടയിലേക്കും; ഒഴുകുന്ന വിശിഷ്ടമായ അഭിഷേകതൈലം പോലെയാണ്.",
			"3": "<sup>3</sup> അതു സീയോന്‍മലയിൽ പെയ്യുന്ന ഹെർമ്മോന്‍ മഞ്ഞുപോലെയത്രേ. അവിടെയാണല്ലോ സർവേശ്വരന്‍ തന്‍റെ അനുഗ്രഹവും ശാശ്വതമായ ജീവനും വാഗ്ദാനം ചെയ്തിരിക്കുന്നത്."
		},
		"134": {
			"1": "<sup>1</sup> സർവേശ്വരന്‍റെ ദാസന്മാരേ, അവിടുത്തെ വാഴ്ത്തുവിന്‍. രാത്രിയിൽ അവിടുത്തെ ആലയത്തിൽ ശുശ്രൂഷ ചെയ്യുന്നവരേ, അവിടുത്തെ സ്തുതിക്കുവിന്‍.",
			"2": "<sup>2</sup> വിശുദ്ധസ്ഥലത്തേക്കു കൈകൾ ഉയർത്തി, സർവേശ്വരനെ സ്തുതിക്കുവിന്‍.",
			"3": "<sup>3</sup> ആകാശവും ഭൂമിയും സൃഷ്‍ടിച്ച സർവേശ്വരന്‍, സീയോനിൽനിന്നു നിങ്ങളെ അനുഗ്രഹിക്കട്ടെ."
		},
		"135": {
			"1": "<sup>1</sup> സർവേശ്വരനെ സ്തുതിക്കുവിന്‍, അവിടുത്തെ ആലയത്തിലും നമ്മുടെ ദൈവത്തിന്‍റെ ആലയാങ്കണത്തിലും ശുശ്രൂഷ ചെയ്യുന്ന സർവേശ്വരന്‍റെ ദാസന്മാരേ, അവിടുത്തെ സ്തുതിക്കുവിന്‍.",
			"3": "<sup>3</sup> സർവേശ്വരനെ സ്തുതിക്കുവിന്‍; അവിടുന്നു നല്ലവനല്ലോ. അവിടുത്തെ നാമം പ്രകീർത്തിക്കുവിന്‍, അവിടുന്ന് കാരുണ്യവാനല്ലോ.",
			"4": "<sup>4</sup> അവിടുന്നു യാക്കോബിന്‍റെ സന്തതികളെ തനിക്കായും, ഇസ്രായേൽജനത്തെ തന്‍റെ പ്രത്യേക അവകാശമായും തിരഞ്ഞെടുത്തിരിക്കുന്നു.",
			"5": "<sup>5</sup> അവിടുന്നു വലിയവനെന്നും നമ്മുടെ സർവേശ്വരന്‍ സർവ ദേവന്മാരിലും മഹോന്നതനെന്നും ഞാന്‍ അറിയുന്നു.",
			"6": "<sup>6</sup> ആകാശത്തിലും ഭൂമിയിലും സമുദ്രങ്ങളിലും അഗാധങ്ങളിലും അവിടുന്നു തനിക്കിഷ്ടമുള്ളതു ചെയ്യുന്നു.",
			"7": "<sup>7</sup> ഭൂമിയുടെ അതിർത്തികളിൽനിന്ന് അവിടുന്നു മേഘങ്ങളെ ഉയർത്തുന്നു; മഴയ്‍ക്കായി അവിടുന്നു മിന്നൽപ്പിണരുകളെ അയയ്‍ക്കുന്നു അവിടുത്തെ ശ്രീഭണ്ഡാരത്തിൽനിന്നു കാറ്റുകളെ പുറത്തുവിടുന്നു.",
			"8": "<sup>8</sup> ഈജിപ്തിലെ കടിഞ്ഞൂലുകളെ അവിടുന്നു സംഹരിച്ചു; മനുഷ്യരുടെയും മൃഗങ്ങളുടെയും കടിഞ്ഞൂലുകളെ തന്നെ.",
			"9": "<sup>9</sup> അവിടുന്ന് ഈജിപ്തിന്‍റെ മധ്യത്തിൽ ഫറവോയ്‍ക്കും അവന്‍റെ ഭൃത്യന്മാർക്കും എതിരെ, അദ്ഭുതങ്ങളും അടയാളങ്ങളും പ്രവർത്തിച്ചു.",
			"10": "<sup>10</sup> അവിടുന്ന്, അനേകം ജനതകളെ തകർത്തു, പ്രബലരായ രാജാക്കന്മാരെ സംഹരിച്ചു.",
			"11": "<sup>11</sup> അമോര്യരുടെ രാജാവായ സീഹോനെയും ബാശാന്‍രാജാവായ ഓഗിനെയും കനാനിലെ സകല രാജാക്കന്മാരെയും തന്നെ.",
			"12": "<sup>12</sup> അവിടുന്നു അവരുടെ ദേശങ്ങൾ തന്‍റെ ജനമായ ഇസ്രായേലിന് അവകാശമായി നല്‌കി.",
			"13": "<sup>13</sup> സർവേശ്വരാ, അവിടുത്തെ നാമം ശാശ്വതമാണ്. അവിടുത്തെ കീർത്തി എല്ലാ തലമുറകളിലും നിലനില്‌ക്കുന്നു.",
			"14": "<sup>14</sup> സർവേശ്വരന്‍ സ്വജനത്തിനു നീതി നടത്തിക്കൊടുക്കും, അവിടുന്നു തന്‍റെ ദാസരോട് അനുകമ്പയുള്ളവനാകുന്നു.",
			"15": "<sup>15</sup> അന്യജനതകളുടെ വിഗ്രഹങ്ങൾ പൊന്നും വെള്ളിയുംകൊണ്ടു നിർമ്മിച്ചവയാണ്. അവ മനുഷ്യരുടെ കരവേല മാത്രം.",
			"16": "<sup>16</sup> അവയ്‍ക്കു വായുണ്ടെങ്കിലും സംസാരിക്കുന്നില്ല, കണ്ണുണ്ടെങ്കിലും കാണുന്നില്ല.",
			"17": "<sup>17</sup> ചെവിയുണ്ടെങ്കിലും കേൾക്കുന്നില്ല, അവയുടെ വായിൽ പ്രാണനുമില്ല.",
			"18": "<sup>18</sup> അവയെ നിർമ്മിക്കുന്നവർ അവയെപ്പോലെയാകുന്നു. അവയിൽ ആശ്രയിക്കുന്നവരും അങ്ങനെതന്നെ.",
			"19": "<sup>19</sup> ഇസ്രായേൽഗൃഹമേ, സർവേശ്വരനെ വാഴ്ത്തുവിന്‍! അഹരോന്‍ഗൃഹമേ, സർവേശ്വരനെ വാഴ്ത്തുവിന്‍.",
			"20": "<sup>20</sup> ലേവിഗൃഹമേ, സർവേശ്വരനെ വാഴ്ത്തുക. അവിടുത്തെ ഭക്തന്മാരേ, സർവേശ്വരനെ വാഴ്ത്തുവിന്‍.",
			"21": "<sup>21</sup> യെരൂശലേമിൽ വസിക്കുന്ന സർവേശ്വരന്‍, സീയോനിൽ വാഴ്ത്തപ്പെടട്ടെ, സർവേശ്വരനെ സ്തുതിക്കുവിന്‍."
		},
		"136": {
			"1": "<sup>1</sup> സർവേശ്വരനു സ്തോത്രം അർപ്പിക്കുവിന്‍; അവിടുന്നു നല്ലവനല്ലോ. അവിടുത്തെ സ്നേഹം ശാശ്വതമാകുന്നു.",
			"2": "<sup>2</sup> ദേവാധിദേവനു സ്തോത്രം അർപ്പിക്കുവിന്‍, അവിടുത്തെ സ്നേഹം ശാശ്വതമാകുന്നു.",
			"3": "<sup>3</sup> കർത്താധികർത്താവിനു സ്തോത്രം അർപ്പിക്കുവിന്‍, അവിടുത്തെ സ്നേഹം ശാശ്വതമാകുന്നു.",
			"4": "<sup>4</sup> അവിടുന്നു മാത്രമാണു മഹാദ്ഭുതങ്ങൾ പ്രവർത്തിക്കുന്നവന്‍. അവിടുത്തെ സ്നേഹം ശാശ്വതമാകുന്നു.",
			"5": "<sup>5</sup> അവിടുന്നു ദിവ്യജ്ഞാനത്താൽ ആകാശത്തെ സൃഷ്‍ടിച്ചു. അവിടുത്തെ സ്നേഹം ശാശ്വതമാകുന്നു.",
			"6": "<sup>6</sup> അവിടുന്നു ജലത്തിന്മീതെ ഭൂമിയെ വിരിച്ചു. അവിടുത്തെ സ്നേഹം ശാശ്വതമാകുന്നു.",
			"7": "<sup>7</sup> അവിടുന്നു വലിയ പ്രകാശഗോളങ്ങളെ സൃഷ്‍ടിച്ചു. അവിടുത്തെ സ്നേഹം ശാശ്വതമാകുന്നു.",
			"8": "<sup>8</sup> പകൽ വാഴുവാന്‍ സൂര്യനെ സൃഷ്‍ടിച്ചു. അവിടുത്തെ സ്നേഹം ശാശ്വതമാകുന്നു.",
			"9": "<sup>9</sup> രാത്രി വാഴുവാന്‍ ചന്ദ്രനെയും നക്ഷത്രങ്ങളെയും, അവിടുത്തെ സ്നേഹം ശാശ്വതമാകുന്നു.",
			"10": "<sup>10</sup> അവിടുന്ന് ഈജിപ്തിലെ ആദ്യജാതന്മാരെ സംഹരിച്ചു, അവിടുത്തെ സ്നേഹം ശാശ്വതമാകുന്നു.",
			"11": "<sup>11</sup> അവിടുന്ന് അവരുടെ ഇടയിൽനിന്ന് ഇസ്രായേല്യരെ മോചിപ്പിച്ചു. അവിടുത്തെ സ്നേഹം ശാശ്വതമാകുന്നു.",
			"12": "<sup>12</sup> ബലമുള്ള കരംകൊണ്ടും നീട്ടിയ ഭുജംകൊണ്ടും അവരെ വിടുവിച്ചു. അവിടുത്തെ സ്നേഹം ശാശ്വതമാകുന്നു.",
			"13": "<sup>13</sup> അവിടുന്നു ചെങ്കടലിനെ രണ്ടായി വിഭജിച്ചു. അവിടുത്തെ സ്നേഹം ശാശ്വതമാകുന്നു.",
			"14": "<sup>14</sup> ഇസ്രായേല്യരെ അതിന്‍റെ നടുവിലൂടെ അവിടുന്നു നടത്തി. അവിടുത്തെ സ്നേഹം ശാശ്വതമാകുന്നു.",
			"15": "<sup>15</sup> ഫറവോയെയും അയാളുടെ സൈന്യത്തെയും അവിടുന്നു ചെങ്കടലിൽ താഴ്ത്തി. അവിടുത്തെ സ്നേഹം ശാശ്വതമാകുന്നു.",
			"16": "<sup>16</sup> അവിടുന്നു മരുഭൂമിയിലൂടെ സ്വജനത്തെ നയിച്ചു. അവിടുത്തെ സ്നേഹം ശാശ്വതമാകുന്നു.",
			"17": "<sup>17</sup> മഹാരാജാക്കന്മാരെ അവിടുന്നു സംഹരിച്ചു. അവിടുത്തെ സ്നേഹം ശാശ്വതമാകുന്നു.",
			"18": "<sup>18</sup> കീർത്തികേട്ട രാജാക്കന്മാരെ അവിടുന്നു നിഗ്രഹിച്ചു. അവിടുത്തെ സ്നേഹം ശാശ്വതമാകുന്നു.",
			"19": "<sup>19</sup> അമോര്യരുടെ രാജാവായ സീഹോനെയും, അവിടുത്തെ സ്നേഹം ശാശ്വതമാകുന്നു.",
			"20": "<sup>20</sup> ബാശാന്‍രാജാവായ ഓഗിനെയും അവിടുന്നു സംഹരിച്ചു. അവിടുത്തെ സ്നേഹം ശാശ്വതമാകുന്നു.",
			"21": "<sup>21</sup> അവരുടെ ദേശം അവിടുന്നു സ്വജനത്തിന് അവകാശമായി കൊടുത്തു. അവിടുത്തെ സ്നേഹം ശാശ്വതമാകുന്നു.",
			"22": "<sup>22</sup> അവിടുത്തെ ദാസരായ ഇസ്രായേല്യർക്കു തന്നെ. അവിടുത്തെ സ്നേഹം ശാശ്വതമാകുന്നു.",
			"23": "<sup>23</sup> നമ്മുടെ ദുഃസ്ഥിതിയിൽ അവിടുന്നു നമ്മെ ഓർത്തു. അവിടുത്തെ സ്നേഹം ശാശ്വതമാകുന്നു.",
			"24": "<sup>24</sup> അവിടുന്നു നമ്മെ ശത്രുക്കളിൽനിന്നു വിടുവിച്ചു. അവിടുത്തെ സ്നേഹം ശാശ്വതമാകുന്നു.",
			"25": "<sup>25</sup> അവിടുന്നു സകല ജീവജാലങ്ങൾക്കും ആഹാരം നല്‌കുന്നു. അവിടുത്തെ സ്നേഹം ശാശ്വതമാകുന്നു.",
			"26": "<sup>26</sup> സ്വർഗസ്ഥനായ ദൈവത്തിനു സ്തോത്രം അർപ്പിക്കുവിന്‍. അവിടുത്തെ സ്നേഹം ശാശ്വതമല്ലോ."
		},
		"137": {
			"1": "<sup>1</sup> ബാബിലോൺ നദികളുടെ തീരത്തു ഞങ്ങൾ ഇരുന്നു, സീയോനെ ഓർത്തു ഞങ്ങൾ കരഞ്ഞു.",
			"2": "<sup>2</sup> അവിടെയുള്ള അലരി വൃക്ഷക്കൊമ്പുകളിൽ ഞങ്ങൾ ഞങ്ങളുടെ കിന്നരങ്ങൾ തൂക്കിയിട്ടു.",
			"3": "<sup>3</sup> ഞങ്ങളെ ബന്ധിച്ചുകൊണ്ടുപോയവർ, സീയോന്‍ ഗീതങ്ങളാലപിക്കാന്‍ ഞങ്ങളോടാവശ്യപ്പെട്ടു. ഞങ്ങളെ പീഡിപ്പിച്ചവർ ആ ഗീതങ്ങൾ ആലപിച്ച് അവരെ സന്തോഷിപ്പിക്കാന്‍ പറഞ്ഞു.",
			"4": "<sup>4</sup> അന്യദേശത്തു ഞങ്ങൾ എങ്ങനെ സർവേശ്വരന്‍റെ ഗീതം പാടും?",
			"5": "<sup>5</sup> യെരൂശലേമേ, ഞാന്‍ നിന്നെ മറക്കുന്നെങ്കിൽ! എന്‍റെ വലങ്കൈ എന്നെ മറന്നുപോകട്ടെ.",
			"6": "<sup>6</sup> യെരൂശലേമേ, ഞാന്‍ നിന്നെ വിസ്മരിച്ചാൽ, എന്‍റെ പരമാനന്ദമായി നിന്നെ കരുതുന്നില്ലെങ്കിൽ, എന്‍റെ നാവ് അണ്ണാക്കിനോട് ഒട്ടിപ്പോകട്ടെ.",
			"7": "<sup>7</sup> “തകർത്തുകളയുക, അടിസ്ഥാനംവരെ ഇടിച്ചുനിരത്തുക.” എന്നു യെരൂശലേമിന്‍റെ പതനനാളിൽ എദോമ്യർ പറഞ്ഞത് അങ്ങ് ഓർക്കണമേ.",
			"8": "<sup>8</sup> വിനാശം അടുത്തിരിക്കുന്ന ബാബിലോണേ, നീ ഞങ്ങളോടു ചെയ്തതുപോലെ നിന്നോടു ചെയ്യുന്നവന്‍ അനുഗൃഹീതന്‍.",
			"9": "<sup>9</sup> നിന്‍റെ കുഞ്ഞുങ്ങളെ പിടിച്ചു പാറമേൽ അടിക്കുന്നവന്‍ അനുഗൃഹീതന്‍."
		},
		"138": {
			"1": "<sup>1</sup> സർവേശ്വരാ, ഞാന്‍ പൂർണഹൃദയത്തോടെ അങ്ങേക്കു സ്തോത്രം അർപ്പിക്കുന്നു. ദേവന്മാരുടെ മുമ്പിൽ ഞാന്‍ അങ്ങയെ പ്രകീർത്തിക്കുന്നു.",
			"2": "<sup>2</sup> ഞാന്‍ അവിടുത്തെ വിശുദ്ധമന്ദിരത്തിലേക്കു നോക്കി നമസ്കരിക്കുന്നു. അവിടുത്തെ അചഞ്ചലസ്നേഹവും വിശ്വസ്തതയും നിമിത്തം, ഞാന്‍ അങ്ങേക്കു സ്തോത്രം അർപ്പിക്കുന്നു. അങ്ങയുടെ നാമവും വാഗ്ദാനങ്ങളും സമുന്നതമാണ്.",
			"3": "<sup>3</sup> ഞാന്‍ വിളിച്ചപേക്ഷിച്ച നാളിൽ അവിടുന്ന് എനിക്കുത്തരമരുളി. ശക്തി പകർന്ന് അവിടുന്ന് എന്നെ ബലപ്പെടുത്തിയിരിക്കുന്നു.",
			"4": "<sup>4</sup> സർവേശ്വരാ, ഭൂമിയിലെ സകല രാജാക്കന്മാരും അങ്ങയുടെ വാക്കുകൾ കേട്ട്, അങ്ങേക്കു സ്തോത്രം അർപ്പിക്കും.",
			"5": "<sup>5</sup> സർവേശ്വരന്‍റെ പ്രവൃത്തികളെക്കുറിച്ചു അവർ പാടും, അവിടുത്തെ മഹത്ത്വം വലിയതാണല്ലോ.",
			"6": "<sup>6</sup> സർവേശ്വരന്‍ അത്യുന്നതനെങ്കിലും എളിയവരെ കടാക്ഷിക്കുന്നു. അഹങ്കാരികളെ അവിടുന്ന് അകലെ നിന്നുതന്നെ അറിയുന്നു.",
			"7": "<sup>7</sup> കഷ്ടതകളിലൂടെ പോകേണ്ടിവന്നാലും അവിടുന്ന് എന്നെ സംരക്ഷിക്കുന്നു. എന്‍റെ ശത്രുക്കളുടെ ക്രോധത്തെ അവിടുന്നു പ്രതിരോധിക്കുന്നു. അവിടുന്നു വലങ്കൈ നീട്ടി എന്നെ രക്ഷിക്കുന്നു.",
			"8": "<sup>8</sup> എന്നെക്കുറിച്ചുള്ള തിരുഹിതം അവിടുന്നു നിറവേറ്റും. പരമനാഥാ, അവിടുത്തെ സ്നേഹം ശാശ്വതമാണ്. തൃക്കരങ്ങളുടെ സൃഷ്‍ടിയെ ഉപേക്ഷിക്കരുതേ."
		},
		"139": {
			"1": "<sup>1</sup> സർവേശ്വരാ, അങ്ങ് എന്നെ പരിശോധിച്ച് അറിഞ്ഞിരിക്കുന്നു,",
			"2": "<sup>2</sup> എന്‍റെ വ്യാപാരങ്ങളെല്ലാം അവിടുന്ന് അറിയുന്നു. എന്‍റെ നിരൂപണങ്ങൾ ദൂരത്തുനിന്ന് അവിടുന്നു ഗ്രഹിക്കുന്നു.",
			"3": "<sup>3</sup> എന്‍റെ നടപ്പും കിടപ്പും അവിടുന്നു പരിശോധിച്ചറിയുന്നു. എന്‍റെ സകല വഴിയും അവിടുന്നു നന്നായി അറിയുന്നു.",
			"4": "<sup>4</sup> ഒരു വാക്ക് എന്‍റെ നാവിലെത്തുന്നതിനു മുമ്പു തന്നെ, സർവേശ്വരാ, അവിടുന്ന് അത് അറിയുന്നു.",
			"5": "<sup>5</sup> മുമ്പിലും പിമ്പിലും അവിടുന്ന് എനിക്കു കാവലായുണ്ട്. അവിടുത്തെ കരം എന്‍റെ മേലുണ്ട്.",
			"6": "<sup>6</sup> ഈ അറിവ് എനിക്ക് അത്യദ്ഭുതമാകുന്നു. എനിക്ക് അപ്രാപ്യമാംവിധം അത് ഉന്നതമായിരിക്കുന്നു.",
			"7": "<sup>7</sup> അങ്ങയെ ഒളിച്ചു ഞാന്‍ എവിടെ പോകും? തിരുസന്നിധിവിട്ടു ഞാന്‍ എവിടേക്ക് ഓടും?",
			"8": "<sup>8</sup> ഞാന്‍ സ്വർഗത്തിൽ കയറിയാൽ അങ്ങ് അവിടെയുണ്ട്. പാതാളത്തിൽ കിടക്ക വിരിച്ചാൽ അങ്ങ് അവിടെയുണ്ട്.",
			"9": "<sup>9</sup> ചിറകു ധരിച്ചു ഞാന്‍ കിഴക്കേ അതിർത്തിയോളം പറന്നാലും, പടിഞ്ഞാറു സമുദ്രത്തിന്‍റെ അതിർത്തിയിൽ പോയി പാർത്താലും,",
			"10": "<sup>10</sup> അവിടെയും അങ്ങയുടെ കരങ്ങൾ എന്നെ നയിക്കും, അവിടുത്തെ വലങ്കൈ എന്നെ സംരക്ഷിക്കും.",
			"11": "<sup>11</sup> “അന്ധകാരം എന്നെ മൂടട്ടെ, എന്‍റെ ചുറ്റുമുള്ള പ്രകാശം ഇരുട്ടായിത്തീരട്ടെ” എന്നു ഞാന്‍ പറഞ്ഞാൽ,",
			"12": "<sup>12</sup> കൂരിരുട്ടുപോലും അങ്ങേക്ക് ഇരുണ്ടതായിരിക്കുകയില്ല. രാത്രി പകൽപോലെ പ്രകാശിക്കും. ഇരുളും വെളിച്ചവും അങ്ങേക്ക് ഒരുപോലെയാണല്ലോ.",
			"13": "<sup>13</sup> അവിടുന്നാണ് എന്‍റെ അന്തരേന്ദ്രിയങ്ങൾ സൃഷ്‍ടിച്ചത്, അമ്മയുടെ ഉദരത്തിൽ എന്നെ മെനഞ്ഞത് അവിടുന്നാണ്.",
			"14": "<sup>14</sup> ഞാന്‍ അങ്ങയെ പ്രകീർത്തിക്കുന്നു. അവിടുന്ന് എന്നെ അദ്ഭുതകരമായി സൃഷ്‍ടിച്ചു. അവിടുത്തെ സൃഷ്‍ടികൾ എത്ര വിസ്മയനീയം! അവിടുന്ന് എന്നെ നന്നായി അറിയുന്നു.",
			"15": "<sup>15</sup> ഞാന്‍ നിഗൂഢതയിൽ ഉരുവാക്കപ്പെടുകയും, ഭൂമിയുടെ അധോഭാഗങ്ങളിൽവച്ചു സൂക്ഷ്മതയോടെ സൃഷ്‍ടിക്കപ്പെടുകയും ചെയ്തപ്പോൾ, എന്‍റെ രൂപം അങ്ങേക്കു മറഞ്ഞിരുന്നില്ല.",
			"16": "<sup>16</sup> ഞാന്‍ പിണ്ഡാകാരമായിരുന്നപ്പോൾ അവിടുന്ന് എന്നെ ദർശിച്ചു. എന്‍റെ ആയുസ്സിന്‍റെ നാളുകൾ ഞാന്‍ ഉരുവാകുന്നതിനു മുമ്പുതന്നെ, അങ്ങ് അവിടുത്തെ പുസ്തകത്തിൽ രേഖപ്പെടുത്തിയിരുന്നു.",
			"17": "<sup>17</sup> ദൈവമേ, അങ്ങയുടെ വിചാരങ്ങൾ എത്ര അഗാധം. അവ എത്രയോ വിശാലം!",
			"18": "<sup>18</sup> അവ മണൽത്തരികളെക്കാൾ എത്രയോ അധികം? എനിക്കവ എണ്ണിത്തീർക്കാന്‍ കഴിയുകയില്ല. ഞാന്‍ ഉണരുമ്പോഴും അങ്ങയുടെകൂടെ ആയിരിക്കും.",
			"19": "<sup>19</sup> ദൈവമേ, അങ്ങു ദുഷ്ടരെ നിഗ്രഹിച്ചിരുന്നെങ്കിൽ! കൊലപാതകികൾ എന്നെ വിട്ടുപോയിരുന്നെങ്കിൽ!",
			"20": "<sup>20</sup> അവർ അങ്ങേക്കെതിരെ ദുഷ്ടതയോടെ സംസാരിക്കുന്നു. തിരുനാമത്തെ അവർ ദുഷിക്കുന്നു.",
			"21": "<sup>21</sup> അങ്ങയെ ദ്വേഷിക്കുന്നവരെ ഞാന്‍ ദ്വേഷിക്കേണ്ടതല്ലയോ? അങ്ങയെ ധിക്കരിക്കുന്നവരെ ഞാന്‍ വെറുക്കേണ്ടതല്ലയോ?",
			"22": "<sup>22</sup> ഞാന്‍ അവരെ പൂർണമായി വെറുക്കുന്നു, ഞാന്‍ അവരെ എന്‍റെ ശത്രുക്കളായി ഗണിക്കുന്നു.",
			"23": "<sup>23</sup> ദൈവമേ, എന്നെ പരിശോധിച്ച് എന്‍റെ ഹൃദയത്തെ അറിയണമേ. എന്നെ പരീക്ഷിച്ച് എന്‍റെ വിചാരങ്ങൾ ഗ്രഹിക്കണമേ.",
			"24": "<sup>24</sup> ദുർമാർഗത്തിലാണോ ഞാന്‍ ചരിക്കുന്നത് എന്നു നോക്കണമേ. ശാശ്വതമാർഗത്തിലൂടെ എന്നെ നയിക്കണമേ."
		},
		"140": {
			"1": "<sup>1</sup> സർവേശ്വരാ, ദുഷ്ടരിൽനിന്ന് എന്നെ രക്ഷിക്കണമേ, അക്രമികളിൽനിന്ന് എന്നെ സംരക്ഷിക്കണമേ.",
			"2": "<sup>2</sup> അവർ ദുഷ്ടപദ്ധതികൾ നിരൂപിക്കുന്നു. നിരന്തരം അവർ കലഹങ്ങൾ ഇളക്കിവിടുന്നു.",
			"3": "<sup>3</sup> അവരുടെ നാവ് വിഷസർപ്പംപോലെ മാരകമാണ്. അവരുടെ അധരങ്ങൾക്കു കീഴിൽ അണലിവിഷമുണ്ട്;",
			"4": "<sup>4</sup> സർവേശ്വരാ, ദുഷ്ടന്മാരിൽനിന്ന് എന്നെ കാത്തുകൊള്ളണമേ. എന്നെ മറിച്ചിടാന്‍ ശ്രമിക്കുന്ന അക്രമികളിൽ നിന്ന് എന്നെ സംരക്ഷിക്കണമേ.",
			"5": "<sup>5</sup> അഹങ്കാരികൾ എനിക്കുവേണ്ടി കെണി ഒരുക്കിയിരിക്കുന്നു. അവർ എനിക്കായി വല വിരിച്ചിരിക്കുന്നു. വഴിയരികിൽ അവർ എനിക്കു കെണി വച്ചിരിക്കുന്നു.",
			"6": "<sup>6</sup> ‘അങ്ങാണെന്‍റെ ദൈവം’ എന്നു ഞാന്‍ സർവേശ്വരനോടു പറയുന്നു. പരമനാഥാ, എന്‍റെ യാചനകൾക്കു മറുപടി നല്‌കിയാലും.",
			"7": "<sup>7</sup> സർവേശ്വരാ, എന്‍റെ സർവേശ്വരാ, എന്‍റെ മഹാരക്ഷകാ, യുദ്ധദിവസം അങ്ങ് എന്നെ ശിരോകവചം അണിയിച്ചു.",
			"8": "<sup>8</sup> പരമനാഥാ, ദുഷ്ടന്‍റെ ആഗ്രഹങ്ങൾ സാധിച്ചുകൊടുക്കരുതേ; അവരുടെ ദുരുപായങ്ങൾ സഫലമാക്കരുതേ.",
			"9": "<sup>9</sup> എന്നെ വളഞ്ഞിരിക്കുന്നവർ തല ഉയർത്തുന്നു. അവരുടെ ഭീഷണികൾ അവരുടെമേൽ പതിക്കട്ടെ.",
			"10": "<sup>10</sup> തീക്കനൽ അവരുടെമേൽ വീഴട്ടെ. എഴുന്നേല്‌ക്കാനാവാത്തവിധം അവർ കുഴിയിൽ എറിയപ്പെടട്ടെ.",
			"11": "<sup>11</sup> ഏഷണിക്കാരന്‍ ദേശത്തു നിലനില്‌ക്കാതിരിക്കട്ടെ. അക്രമിയെ അനർഥം വേഗം വേട്ടയാടി നശിപ്പിക്കട്ടെ.",
			"12": "<sup>12</sup> സർവേശ്വരന്‍ പീഡിതനു നീതിയും ദരിദ്രനു ന്യായവും നടത്തിക്കൊടുക്കുന്നു എന്നു ഞാനറിയുന്നു.",
			"13": "<sup>13</sup> നീതിമാന്മാർ അവിടുത്തേക്കു സ്തോത്രം അർപ്പിക്കും. പരമാർഥഹൃദയമുള്ളവർ തിരുസന്നിധിയിൽ വസിക്കും."
		},
		"141": {
			"1": "<sup>1</sup> സർവേശ്വരാ, ഞാന്‍ അങ്ങയെ വിളിച്ചപേക്ഷിക്കുന്നു, എന്‍റെ സഹായത്തിനായി വേഗം വരണമേ. ഞാന്‍ വിളിച്ചപേക്ഷിക്കുമ്പോൾ എന്‍റെ പ്രാർഥന കേൾക്കണമേ.",
			"2": "<sup>2</sup> എന്‍റെ പ്രാർഥന തിരുസന്നിധിയിൽ ധൂപാർപ്പണമായും കൈകൾ ഉയർത്തുന്നതു സായാഹ്നയാഗമായും സ്വീകരിക്കണമേ.",
			"3": "<sup>3</sup> സർവേശ്വരാ, എന്‍റെ വായ്‍ക്കു കാവൽ ഏർപ്പെടുത്തണമേ, എന്‍റെ നാവിനു കടിഞ്ഞാണിടണമേ.",
			"4": "<sup>4</sup> എന്‍റെ ഹൃദയം തിന്മയിലേക്കു ചായുവാന്‍ അനുവദിക്കരുതേ. ദുഷ്കർമികളോടുകൂടി ദുഷ്പ്രവൃത്തികളിൽ ഏർപ്പെടാന്‍ എനിക്ക് ഇടയാക്കരുതേ. അവരുടെ ഇഷ്ടഭോജ്യങ്ങൾ ഭക്ഷിക്കാന്‍ എനിക്ക് ഇടവരുത്തരുതേ,",
			"5": "<sup>5</sup> എന്‍റെ നന്മയ്‍ക്കുവേണ്ടി നീതിമാന്‍ എന്നെ അടിക്കുകയോ ശാസിക്കുകയോ ചെയ്യട്ടെ. എന്നാൽ ദുഷ്ടന്‍ എന്‍റെ ശിരസ്സിൽ തൈലം പൂശി എന്നെ ആദരിക്കാതിരിക്കട്ടെ. അവരുടെ ദുർവൃത്തികൾക്കെതിരെയാണല്ലോ എന്‍റെ നിരന്തരമായ പ്രാർഥന.",
			"6": "<sup>6</sup> അവരുടെ ന്യായാധിപന്മാരെ പാറയിൽനിന്നു താഴേക്കു തള്ളിയിടുമ്പോൾ, എന്‍റെ വാക്കുകൾ സത്യമെന്നു ജനം അറിയും.",
			"7": "<sup>7</sup> വിറകു കീറിയിട്ടിരിക്കുന്നതുപോലെ, അവരുടെ അസ്ഥികൾ പാതാളവാതില്‌ക്കൽ ചിതറിക്കിടക്കും.",
			"8": "<sup>8</sup> ദൈവമായ സർവേശ്വരാ, ഞാന്‍ അങ്ങയെ നോക്കുന്നു. ഞാന്‍ അങ്ങയിൽ അഭയം തേടുന്നു. അരക്ഷിതനായി എന്നെ ഉപേക്ഷിക്കരുതേ.",
			"9": "<sup>9</sup> അവർ എനിക്കുവേണ്ടി ഒരുക്കിയ കെണിയിൽ നിന്നു, ദുഷ്ടമനുഷ്യരുടെ കെണിയിൽനിന്നു തന്നെ, എന്നെ രക്ഷിക്കണമേ.",
			"10": "<sup>10</sup> ദുഷ്ടർ സ്വന്തം വലകളിൽതന്നെ അകപ്പെടട്ടെ. ഞാനോ രക്ഷപെടട്ടെ."
		},
		"142": {
			"1": "<sup>1</sup> ഞാന്‍ ഉച്ചത്തിൽ സർവേശ്വരനെ വിളിച്ചപേക്ഷിക്കുന്നു. ശബ്ദം ഉയർത്തി അവിടുത്തോടു യാചിക്കുന്നു.",
			"2": "<sup>2</sup> ഞാന്‍ എന്‍റെ സങ്കടം തിരുമുമ്പിൽ പകരുന്നു. അവിടുത്തോട് എന്‍റെ ദുരിതങ്ങൾ വിവരിക്കുന്നു.",
			"3": "<sup>3</sup> മനം തളരുമ്പോൾ, ഞാന്‍ പോകേണ്ട വഴി അവിടുന്ന് അറിയുന്നു. എന്‍റെ പാതയിൽ അവർ കെണി വച്ചിരിക്കുന്നു.",
			"4": "<sup>4</sup> ഞാന്‍ വലത്തോട്ടു നോക്കി കാത്തിരിക്കുന്നു. എന്നെ ആരും ശ്രദ്ധിക്കുന്നില്ല. ഒരു ആശ്രയസ്ഥാനവും എനിക്ക് അവശേഷിക്കുന്നില്ല. ആരും എന്നെ ഗൗനിക്കുന്നുമില്ല.",
			"5": "<sup>5</sup> സർവേശ്വരാ, ഞാന്‍ അങ്ങയെ വിളിച്ചപേക്ഷിക്കുന്നു. “അങ്ങാണെന്‍റെ അഭയം, ജീവിക്കുന്നവരുടെ ദേശത്തെ എന്‍റെ ഓഹരിയും അവിടുന്നാകുന്നു.",
			"6": "<sup>6</sup> എന്‍റെ നിലവിളി ശ്രദ്ധിക്കണമേ, ഞാന്‍ ഏറ്റവും തകർന്നിരിക്കുന്നു. പീഡകരിൽനിന്ന് എന്നെ രക്ഷിക്കണമേ. അവർ എന്നെക്കാൾ ശക്തരാണല്ലോ.",
			"7": "<sup>7</sup> കാരാഗൃഹത്തിൽനിന്ന് എന്നെ മോചിപ്പിക്കണമേ, ഞാന്‍ അങ്ങയുടെ നാമത്തിനു സ്തോത്രം അർപ്പിക്കട്ടെ. അവിടുന്ന് എന്നോടു കാരുണ്യം കാണിക്കുന്നതുകൊണ്ടു, നീതിമാന്മാർ എന്‍റെ ചുറ്റും കൂടും.”"
		},
		"143": {
			"1": "<sup>1</sup> സർവേശ്വരാ, എന്‍റെ പ്രാർഥന കേൾക്കണമേ, എന്‍റെ യാചന ശ്രദ്ധിക്കണമേ. അവിടുന്ന് എനിക്ക് ഉത്തരമരുളണമേ. അവിടുന്നു വിശ്വസ്തനും നീതിമാനുമല്ലോ.",
			"2": "<sup>2</sup> ഈ ദാസനെ ന്യായവിധിക്ക് ഏല്പിക്കരുതേ. ഒരുവനും തിരുസന്നിധിയിൽ നീതിമാനല്ലല്ലോ.",
			"3": "<sup>3</sup> ശത്രു എന്നെ പിന്തുടരുന്നു, അവന്‍ എന്നെ പൂർണമായി കീഴ്പെടുത്തിയിരിക്കുന്നു. പണ്ടേ മരിച്ചവനെപ്പോലെ അവന്‍ എന്നെ ഇരുട്ടിൽ തള്ളിയിരിക്കുന്നു.",
			"4": "<sup>4</sup> ഞാന്‍ ആകെ തളർന്നിരിക്കുന്നു. ഞാന്‍ നിരാശനായിത്തീർന്നിരിക്കുന്നു.",
			"5": "<sup>5</sup> കഴിഞ്ഞ നാളുകൾ ഞാന്‍ ഓർക്കുന്നു. അവിടുന്നു ചെയ്ത എല്ലാ പ്രവൃത്തികളെയും ഞാന്‍ ധ്യാനിക്കുന്നു. അവിടുത്തെ പ്രവൃത്തികൾ ഞാന്‍ ചിന്തിക്കുന്നു.",
			"6": "<sup>6</sup> ഞാന്‍ അങ്ങയുടെ അടുക്കലേക്കു കൈകൾ നീട്ടുന്നു. ഉണങ്ങിവരണ്ട നിലംപോലെ ഞാന്‍ അങ്ങേക്കായി ദാഹിക്കുന്നു.",
			"7": "<sup>7</sup> സർവേശ്വരാ, വേഗം എനിക്ക് ഉത്തരമരുളണമേ. ഞാന്‍ ആകെ തളർന്നിരിക്കുന്നു. അങ്ങയുടെ മുഖം എന്നിൽനിന്നു മറയ്‍ക്കരുതേ. അല്ലെങ്കിൽ ഞാന്‍ പാതാളത്തിൽ പതിക്കുന്നവരെപ്പോലെ ആകുമല്ലോ.",
			"8": "<sup>8</sup> പ്രഭാതത്തിൽ അങ്ങയുടെ അചഞ്ചലസ്നേഹത്തെക്കുറിച്ച് എന്നെ കേൾപ്പിക്കണമേ. ഞാന്‍ അങ്ങയിൽ ആശ്രയിക്കുന്നുവല്ലോ. ഞാന്‍ പോകേണ്ട വഴി എനിക്കു കാണിച്ചു തരണമേ. അങ്ങയോടാണല്ലോ ഞാന്‍ പ്രാർഥിക്കുന്നത്.",
			"9": "<sup>9</sup> സർവേശ്വരാ, ശത്രുക്കളിൽനിന്ന് എന്നെ രക്ഷിക്കണമേ. അഭയം തേടി ഞാന്‍ അങ്ങയുടെ അടുക്കലേക്ക് ഓടിവരുന്നു.",
			"10": "<sup>10</sup> തിരുഹിതം നിറവേറ്റാന്‍ എന്നെ പഠിപ്പിക്കണമേ. അവിടുന്നാണല്ലോ എന്‍റെ ദൈവം. അങ്ങയുടെ നല്ല ആത്മാവ് എന്നെ സുരക്ഷിതമായ പാതയിലൂടെ നയിക്കട്ടെ.",
			"11": "<sup>11</sup> സർവേശ്വരാ, തിരുനാമത്തെപ്രതി എന്നെ പരിപാലിക്കണമേ. അവിടുത്തെ നീതിയാൽ എന്നെ കഷ്ടതയിൽ നിന്നു വിടുവിക്കണമേ.",
			"12": "<sup>12</sup> എന്നോടുള്ള അവിടുത്തെ അചഞ്ചലസ്നേഹത്താൽ, എന്‍റെ ശത്രുക്കളെ സംഹരിക്കണമേ. എന്‍റെ സകല വൈരികളെയും നശിപ്പിക്കണമേ. ഞാന്‍ അങ്ങയുടെ ദാസനല്ലോ."
		},
		"144": {
			"1": "<sup>1</sup> എന്‍റെ അഭയശിലയായ സർവേശ്വരന്‍ വാഴ്ത്തപ്പെടട്ടെ. അവിടുന്ന് എന്നെ യുദ്ധമുറകൾ പരിശീലിപ്പിക്കുന്നു. പട പൊരുതാന്‍ എന്നെ അഭ്യസിപ്പിക്കുന്നു.",
			"2": "<sup>2</sup> അവിടുന്ന് എന്‍റെ അഭയശിലയും എന്‍റെ കോട്ടയുമാണ്. എന്‍റെ അഭയസങ്കേതവും രക്ഷകനും പരിചയും അവിടുന്നാണ്, അങ്ങയിൽ ഞാന്‍ ശരണപ്പെടുന്നു. അവിടുന്നു ജനതകളെ കീഴടക്കുന്നു.",
			"3": "<sup>3</sup> സർവേശ്വരാ, അവിടുന്നു മനുഷ്യനെ ഓർക്കുവാന്‍ അവന് എന്തു മേന്മ? അവിടുത്തെ പരിഗണന ലഭിക്കുവാന്‍ അവന് എന്ത് അർഹത?",
			"4": "<sup>4</sup> മനുഷ്യന്‍ ഒരു ശ്വാസത്തിനു തുല്യനാണ്; അവന്‍റെ ജീവിതം കടന്നുപോകുന്ന നിഴൽ പോലെയാകുന്നു.",
			"5": "<sup>5</sup> സർവേശ്വരാ, അങ്ങ് ആകാശം ഭേദിച്ചു ഇറങ്ങിവരണമേ. അവിടുന്നു പർവതങ്ങളെ സ്പർശിക്കണമേ; അവ പുകയട്ടെ.",
			"6": "<sup>6</sup> അവിടുന്നു മിന്നൽ അയച്ചു ശത്രുക്കളെ ചിതറിക്കണമേ, അസ്ത്രങ്ങൾ അയച്ച് അവരെ തുരത്തണമേ.",
			"7": "<sup>7</sup> അവിടുന്ന് ഉയരത്തിൽനിന്നു കൈ നീട്ടി, പെരുവെള്ളത്തിൽനിന്ന് എന്നെ വലിച്ചെടുക്കണമേ. അന്യജനതകളുടെ പിടിയിൽനിന്ന് എന്നെ രക്ഷിക്കണമേ.",
			"8": "<sup>8</sup> അവർ വ്യാജം സംസാരിക്കുന്നു. വലങ്കൈ ഉയർത്തി കള്ളസ്സത്യം ചെയ്യുന്നു.",
			"9": "<sup>9</sup> ദൈവമേ, ഞാന്‍ അങ്ങേക്കു പുതിയ പാട്ടു പാടും. പത്തു കമ്പിയുള്ള വീണ മീട്ടി ഞാന്‍ അങ്ങയെ സ്തുതിക്കും.",
			"10": "<sup>10</sup> അവിടുന്നാണ് രാജാക്കന്മാർക്കു വിജയം നല്‌കുന്നത്. അവിടുന്നാണ് അവിടുത്തെ ദാസനായ ദാവീദിനെ രക്ഷിക്കുന്നത്.",
			"11": "<sup>11</sup> ക്രൂരരായ ശത്രുക്കളിൽനിന്ന് എന്നെ രക്ഷിക്കണമേ. വിജാതീയരുടെ കൈയിൽനിന്ന് എന്നെ മോചിപ്പിക്കണമേ. അവർ വ്യാജം സംസാരിക്കുന്നു. വലങ്കൈ ഉയർത്തി കള്ളസ്സത്യം ചെയ്യുന്നു.",
			"12": "<sup>12</sup> ഞങ്ങളുടെ പുത്രന്മാർ മുളയിലേ തഴച്ചുവളരുന്ന ചെടികൾപോലെയും ഞങ്ങളുടെ പുത്രിമാർ കൊട്ടാരത്തിലെ ശില്പസുന്ദരമായ തൂണുകൾപോലെയും ആയിരിക്കട്ടെ.",
			"13": "<sup>13</sup> എല്ലാവിധ ധാന്യങ്ങൾകൊണ്ടും ഞങ്ങളുടെ കളപ്പുരകൾ നിറഞ്ഞിരിക്കട്ടെ. ഞങ്ങളുടെ ആടുകൾ മേച്ചിൽപ്പുറങ്ങളിൽ ആയിരവും പതിനായിരവുമായി പെരുകട്ടെ.",
			"14": "<sup>14</sup> ഞങ്ങളുടെ കന്നുകാലികൾ വന്ധ്യതയോ അകാലപ്രസവമോ ഇല്ലാതെ സമൃദ്ധമായി വർധിക്കട്ടെ. ഞങ്ങളുടെ തെരുവീഥികളിൽ ദീനരോദനം കേൾക്കാതിരിക്കട്ടെ.",
			"15": "<sup>15</sup> ഇപ്രകാരം അനുഗ്രഹിക്കപ്പെട്ട ജനം ഭാഗ്യമുള്ളത്. സർവേശ്വരന്‍ ദൈവമായുള്ള ജനത അനുഗ്രഹിക്കപ്പെട്ടത്."
		},
		"145": {
			"1": "<sup>1</sup> “എന്‍റെ ദൈവവും രാജാവും ആയ അങ്ങയെ ഞാന്‍ പ്രകീർത്തിക്കും. തിരുനാമത്തെ ഞാന്‍ എന്നും വാഴ്ത്തും.",
			"2": "<sup>2</sup> ദിനംതോറും അങ്ങയെ ഞാന്‍ സ്തുതിക്കും; തിരുനാമത്തെ ഞാന്‍ എന്നേക്കും പ്രകീർത്തിക്കും.",
			"3": "<sup>3</sup> സർവേശ്വരന്‍ വലിയവനും അത്യന്തം സ്തുത്യനുമാണ്. അവിടുത്തെ മഹത്ത്വം ബുദ്ധിക്ക് അഗോചരമത്രേ.",
			"4": "<sup>4</sup> തലമുറ അടുത്ത തലമുറയോട് അവിടുത്തെ പ്രവൃത്തികളെ പ്രഘോഷിക്കും. അങ്ങു പ്രവർത്തിച്ച മഹാകാര്യങ്ങൾ അവർ പ്രസ്താവിക്കും.",
			"5": "<sup>5</sup> അവിടുത്തെ പ്രതാപത്തിന്‍റെ തേജസ്സുറ്റ മഹത്ത്വത്തെയും അദ്ഭുതപ്രവൃത്തികളെയും ഞാന്‍ ധ്യാനിക്കും.",
			"6": "<sup>6</sup> അങ്ങയുടെ വിസ്മയാവഹമായ പ്രവൃത്തികളുടെ ശക്തിയെപ്പറ്റി, മനുഷ്യർ പ്രസ്താവിക്കും. അങ്ങയുടെ മഹത്ത്വം ഞാന്‍ പ്രഘോഷിക്കും.",
			"7": "<sup>7</sup> അവിടുത്തെ ബഹുലമായ നന്മയെ അവർ പ്രകീർത്തിക്കും. അവർ അങ്ങയുടെ നീതിയെക്കുറിച്ച് ഉച്ചത്തിൽ പാടും.",
			"8": "<sup>8</sup> സർവേശ്വരന്‍ കാരുണ്യവാനും കൃപാലുവുമാകുന്നു. അവിടുന്നു ക്ഷമിക്കുന്നവനും സ്നേഹസമ്പന്നനുമാണ്.",
			"9": "<sup>9</sup> സർവേശ്വരന്‍ എല്ലാവർക്കും നല്ലവനാകുന്നു. തന്‍റെ സർവസൃഷ്‍ടികളോടും അവിടുന്നു കരുണ കാണിക്കുന്നു.",
			"10": "<sup>10</sup> പരമനാഥാ, അങ്ങയുടെ സകല സൃഷ്‍ടികളും അങ്ങേക്കു സ്തോത്രം അർപ്പിക്കും. അങ്ങയുടെ സകല ഭക്തന്മാരും അങ്ങയെ വാഴ്ത്തും.",
			"11": "<sup>11</sup> അങ്ങയുടെ രാജ്യത്തിന്‍റെ മഹത്ത്വത്തെക്കുറിച്ച് അവർ സംസാരിക്കും. അങ്ങയുടെ ശക്തിയെ അവർ വിവരിക്കും.",
			"12": "<sup>12</sup> അങ്ങനെ അവർ അങ്ങയുടെ ശക്തമായ പ്രവർത്തനങ്ങളെക്കുറിച്ചും, അങ്ങയുടെ രാജ്യത്തിന്‍റെ മഹത്ത്വപൂർവമായ പ്രതാപത്തെക്കുറിച്ചും, എല്ലാ മനുഷ്യരെയും അറിയിക്കും.",
			"13": "<sup>13</sup> അങ്ങയുടെ രാജത്വം ശാശ്വതമാണ്. അങ്ങയുടെ ആധിപത്യം എന്നേക്കും നിലനില്‌ക്കുന്നു. വാഗ്ദാനങ്ങളിൽ അവിടുന്നു വിശ്വസ്തനാകുന്നു. സകല പ്രവൃത്തികളിലും അവിടുന്നു കൃപാലുവുമാകുന്നു.",
			"14": "<sup>14</sup> നിരാശരായിരിക്കുന്നവരെ സർവേശ്വരന്‍ സഹായിക്കുന്നു. വീണുപോകുന്നവരെ അവിടുന്നു എഴുന്നേല്പിക്കുന്നു.",
			"15": "<sup>15</sup> എല്ലാവരും അങ്ങയെ പ്രത്യാശയോടെ നോക്കുന്നു. യഥാസമയം അങ്ങ് അവർക്ക് ആഹാരം കൊടുക്കുന്നു.",
			"16": "<sup>16</sup> തൃക്കൈ തുറന്നു നല്‌കുമ്പോൾ അവർ സംതൃപ്തരാകുന്നു.",
			"17": "<sup>17</sup> സകല വഴികളിലും അവിടുന്നു നീതിനിഷ്ഠനും, സകല പ്രവൃത്തികളിലും അവിടുന്നു കൃപാലുവുമാകുന്നു.",
			"18": "<sup>18</sup> സർവേശ്വരന്‍ തന്നെ വിളിച്ചപേക്ഷിക്കുന്നവർക്ക് പരമാർഥഹൃദയത്തോടെ വിളിച്ചപേക്ഷിക്കുന്നവർക്കു സമീപസ്ഥനാകുന്നു.",
			"19": "<sup>19</sup> അവിടുത്തെ ഭക്തന്മാരുടെ ആഗ്രഹം അവിടുന്നു നിറവേറ്റുന്നു. അവരുടെ നിലവിളി കേട്ട് അവരെ രക്ഷിക്കുന്നു.",
			"20": "<sup>20</sup> തന്നെ സ്നേഹിക്കുന്ന ഏവരെയും അവിടുന്നു പരിപാലിക്കുന്നു. എന്നാൽ സകല ദുഷ്ടന്മാരെയും അവിടുന്നു നശിപ്പിക്കും.",
			"21": "<sup>21</sup> ഞാന്‍ സർവേശ്വരനെ പ്രകീർത്തിക്കും. സർവജീവജാലങ്ങളും അവിടുത്തെ വിശുദ്ധനാമത്തെ വാഴ്ത്തട്ടെ!"
		},
		"146": {
			"1": "<sup>1</sup> സർവേശ്വരനെ സ്തുതിക്കുവിന്‍, എന്‍റെ ആത്മാവേ, സർവേശ്വരനെ സ്തുതിക്കുക,",
			"2": "<sup>2</sup> എന്‍റെ ആയുഷ്കാലം മുഴുവന്‍ ഞാന്‍ സർവേശ്വരനെ സ്തുതിക്കും. ജീവകാലം മുഴുവന്‍ ഞാന്‍ എന്‍റെ ദൈവത്തിനു സ്തുതിഗീതം പാടും.",
			"3": "<sup>3</sup> പ്രഭുക്കന്മാരിൽ ആശ്രയം വയ്‍ക്കരുത്; മനുഷ്യരിൽ ശരണപ്പെടരുത്; അവർക്ക് സഹായിക്കാന്‍ കഴിയുകയില്ല.",
			"4": "<sup>4</sup> ശ്വാസം പോകുമ്പോൾ അവർ മണ്ണിലേക്കു മടങ്ങുന്നു. അതോടെ അവരുടെ പദ്ധതികളും ഇല്ലാതാകുന്നു.",
			"5": "<sup>5</sup> യാക്കോബിന്‍റെ ദൈവം തുണയായിട്ടുള്ളവന്‍, തന്‍റെ ദൈവമായ സർവേശ്വരനിൽ പ്രത്യാശ വയ്‍ക്കുന്നവന്‍, അനുഗൃഹീതന്‍.",
			"6": "<sup>6</sup> അവിടുന്നാണ് ആകാശവും ഭൂമിയും സമുദ്രവും അവയിലുള്ള സമസ്തവും സൃഷ്‍ടിച്ചത്. അവിടുന്ന് എന്നേക്കും വിശ്വസ്തത പാലിക്കുന്നു.",
			"7": "<sup>7</sup> അവിടുന്നു പീഡിതർക്ക് നീതി നടത്തിക്കൊടുക്കുന്നു. വിശക്കുന്നവർക്ക് ആഹാരം നല്‌കുന്നു. സർവേശ്വരന്‍ ബദ്ധരെ മോചിപ്പിക്കുന്നു.",
			"8": "<sup>8</sup> സർവേശ്വരന്‍ അന്ധർക്കു കാഴ്ച നല്‌കുന്നു. അവിടുന്നു കൂനുള്ളവരെ നേരെ നില്‌ക്കുമാറാക്കുന്നു, നീതിമാന്മാരെ സ്നേഹിക്കുന്നു.",
			"9": "<sup>9</sup> സർവേശ്വരന്‍ പരദേശികളെ പരിപാലിക്കുന്നു. അനാഥരെയും വിധവകളെയും അവിടുന്നു സംരക്ഷിക്കുന്നു. എന്നാൽ അവിടുന്നു ദുഷ്ടന്മാരുടെ വഴികളെ നാശത്തിലേക്കു നയിക്കുന്നു.",
			"10": "<sup>10</sup> സർവേശ്വരന്‍ എന്നേക്കും രാജാവായി വാഴുന്നു. സീയോനേ, നിന്‍റെ ദൈവം എക്കാലവും വാഴും. സർവേശ്വരനെ സ്തുതിക്കുവിന്‍."
		},
		"147": {
			"1": "<sup>1</sup> സർവേശ്വരനെ സ്തുതിക്കുവിന്‍! നമ്മുടെ ദൈവത്തിനു സ്തുതിഗീതം ആലപിക്കുന്നത് എത്ര ഉചിതം! കാരുണ്യവാനായ അവിടുത്തെ പാടി സ്തുതിക്കുന്നത് ഉചിതംതന്നെ.",
			"2": "<sup>2</sup> സർവേശ്വരന്‍ യെരൂശലേമിനെ പണിയുന്നു. അവിടുന്നു പ്രവാസികളായ ഇസ്രായേല്യരെ തിരികെ കൊണ്ടുവരുന്നു.",
			"3": "<sup>3</sup> മനം തകർന്നവർക്ക് അവിടുന്നു സൗഖ്യം നല്‌കുന്നു. അവരുടെ മുറിവുകൾ വച്ചുകെട്ടുന്നു.",
			"4": "<sup>4</sup> അവിടുന്നു നക്ഷത്രങ്ങളുടെ എണ്ണം നിശ്ചയിക്കുന്നു. അവയ്‍ക്കെല്ലാം അവിടുന്നു പേരു നല്‌കുന്നു.",
			"5": "<sup>5</sup> നമ്മുടെ സർവേശ്വരന്‍ വലിയവനും സർവശക്തനുമാകുന്നു. അവിടുത്തെ ജ്ഞാനത്തിന് അതിരില്ല.",
			"6": "<sup>6</sup> സർവേശ്വരന്‍ എളിയവരെ ഉയർത്തുന്നു. അവിടുന്നു ദുഷ്ടരെ നിലംപരിചാക്കുന്നു.",
			"7": "<sup>7</sup> സർവേശ്വരനു സ്തോത്രഗീതം ആലപിക്കുവിന്‍; കിന്നരം മീട്ടി നമ്മുടെ ദൈവത്തെ സ്തുതിക്കുവിന്‍;",
			"8": "<sup>8</sup> അവിടുന്നു ആകാശത്തെ മേഘംകൊണ്ടു മൂടുന്നു അവിടുന്നു ഭൂമിക്കു മഴ നല്‌കുന്നു. മലകളിൽ പുല്ലു മുളപ്പിക്കുന്നു.",
			"9": "<sup>9</sup> അവിടുന്നു മൃഗങ്ങൾക്കും കരയുന്ന കാക്കക്കുഞ്ഞുങ്ങൾക്കും ആഹാരം നല്‌കുന്നു.",
			"10": "<sup>10</sup> അശ്വബലത്തിലോ യോദ്ധാക്കളുടെ ഭുജബലത്തിലോ അവിടുന്നു സന്തോഷിക്കുന്നില്ല.",
			"11": "<sup>11</sup> അവിടുത്തെ ഭയപ്പെടുകയും അവിടുത്തെ അചഞ്ചലസ്നേഹത്തിൽ ശരണപ്പെടുകയും ചെയ്യുന്നവരിലാണ് സർവേശ്വരന്‍ പ്രസാദിക്കുന്നത്.",
			"12": "<sup>12</sup> യെരൂശലേമേ, സർവേശ്വരനെ സ്തുതിക്കുക, സീയോനേ, നിന്‍റെ ദൈവത്തെ പ്രകീർത്തിക്കുക.",
			"13": "<sup>13</sup> അവിടുന്നു നിന്‍റെ കവാടങ്ങളുടെ ഓടാമ്പലുകളെ ഉറപ്പിക്കുന്നു. നിന്‍റെ കോട്ടയ്‍ക്കുള്ളിലെ ജനത്തെ അവിടുന്നു അനുഗ്രഹിക്കുന്നു.",
			"14": "<sup>14</sup> അവിടുന്നു നിന്‍റെ അതിർത്തികളിൽ സമാധാനം കൈവരുത്തുന്നു. മേത്തരം കോതമ്പുകൊണ്ടു നിനക്കു തൃപ്തി വരുത്തുന്നു.",
			"15": "<sup>15</sup> സർവേശ്വരന്‍ ഭൂമിയിലേക്ക് ആജ്ഞ അയയ്‍ക്കുന്നു. അവിടുത്തെ വചനം പാഞ്ഞെത്തുന്നു.",
			"16": "<sup>16</sup> അവിടുന്നു പഞ്ഞിപോലെ മഞ്ഞു പെയ്യിക്കുന്നു. ചാരംപോലെ തൂമഞ്ഞ് വിതറുന്നു.",
			"17": "<sup>17</sup> അവിടുന്ന് മഞ്ഞുകട്ട അപ്പംപോലെ വീഴ്ത്തുന്നു. അവിടുന്ന് അയയ്‍ക്കുന്ന ശൈത്യം സഹിച്ചുനില്‌ക്കാന്‍ ആർക്കു കഴിയും?",
			"18": "<sup>18</sup> അവിടുത്തെ കല്പനയാൽ അവ ഉരുകുന്നു. അവിടുന്നു കാറ്റടിപ്പിച്ചു വെള്ളത്തെ ഒഴുക്കുന്നു.",
			"19": "<sup>19</sup> അവിടുന്നു യാക്കോബ്‍വംശജർക്കു തന്‍റെ കല്പനകളും ഇസ്രായേൽജനത്തിനു തന്‍റെ ചട്ടങ്ങളും പ്രമാണങ്ങളും നല്‌കുന്നു.",
			"20": "<sup>20</sup> മറ്റൊരു ജനതയ്‍ക്കുവേണ്ടിയും അവിടുന്ന് ഇങ്ങനെ പ്രവർത്തിച്ചിട്ടില്ല. അവിടുത്തെ പ്രമാണങ്ങൾ അവർക്ക് അറിഞ്ഞുകൂടാ, സർവേശ്വരനെ സ്തുതിക്കുവിന്‍!"
		},
		"148": {
			"1": "<sup>1</sup> സർവേശ്വരനെ സ്തുതിക്കുവിന്‍, സ്വർഗത്തിൽനിന്നു സർവേശ്വരനെ സ്തുതിക്കുവിന്‍. ഉന്നതങ്ങളിൽനിന്ന് അവിടുത്തെ സ്തുതിക്കുവിന്‍.",
			"2": "<sup>2</sup> അവിടുത്തെ ദൂതന്മാരേ, സർവേശ്വരനെ സ്തുതിക്കുവിന്‍. സ്വർഗീയ സേനകളേ, അവിടുത്തെ സ്തുതിക്കുവിന്‍.",
			"3": "<sup>3</sup> സൂര്യചന്ദ്രന്മാരേ, അവിടുത്തെ സ്തുതിക്കുവിന്‍ മിന്നുന്ന നക്ഷത്രങ്ങളേ, അവിടുത്തെ സ്തുതിക്കുവിന്‍",
			"4": "<sup>4</sup> അത്യുന്നത സ്വർഗമേ, അവിടുത്തെ സ്തുതിക്കുവിന്‍. ആകാശത്തിനു മീതെയുള്ള ജലരാശിയേ, അവിടുത്തെ സ്തുതിക്കുവിന്‍.",
			"5": "<sup>5</sup> അവ സർവേശ്വരന്‍റെ നാമത്തെ സ്തുതിക്കട്ടെ. അവിടുന്നു കല്പിച്ചു, അവ സൃഷ്‍ടിക്കപ്പെട്ടു.",
			"6": "<sup>6</sup> അവിടുന്ന് അവയെ ശാശ്വതമായി സ്ഥാപിച്ചിരിക്കുന്നു. അവയ്‍ക്ക് അലംഘനീയമായ അതിർത്തികൾ അവിടുന്നു നിശ്ചയിച്ചിരിക്കുന്നു.",
			"7": "<sup>7</sup> ഭൂമിയിൽനിന്നു സർവേശ്വരനെ സ്തുതിക്കുവിന്‍. കടലിലെ ഭീകരജന്തുക്കളും അഗാധങ്ങളും അവിടുത്തെ സ്തുതിക്കട്ടെ.",
			"8": "<sup>8</sup> അഗ്നിയും കന്മഴയും മഞ്ഞും പൊടിമഞ്ഞും അവിടുത്തെ ആജ്ഞ നിറവേറ്റുന്ന കൊടുങ്കാറ്റും അവിടുത്തെ സ്തുതിക്കട്ടെ.",
			"9": "<sup>9</sup> പർവതങ്ങളും കുന്നുകളും ഫലവൃക്ഷങ്ങളും ദേവദാരുക്കളും",
			"10": "<sup>10</sup> മൃഗങ്ങളും കന്നുകാലികളും ഇഴജന്തുക്കളും പറവകളും സർവേശ്വരനെ സ്തുതിക്കട്ടെ.",
			"11": "<sup>11</sup> ഭൂമിയിലെ രാജാക്കന്മാരും ജനതകളും പ്രഭുക്കന്മാരും അധിപതികളും അവിടുത്തെ സ്തുതിക്കട്ടെ.",
			"12": "<sup>12</sup> യുവാക്കളും യുവതികളും വൃദ്ധരും കുട്ടികളും സർവേശ്വരന്‍റെ നാമത്തെ സ്തുതിക്കട്ടെ.",
			"13": "<sup>13</sup> അവിടുത്തെ നാമം മാത്രമാണ് അത്യുന്നതം. അവിടുത്തെ മഹത്ത്വം ഭൂമിയെയും ആകാശത്തെയുംകാൾ ഉയർന്നിരിക്കുന്നു.",
			"14": "<sup>14</sup> അവിടുന്നു തന്‍റെ ജനത്തിന് ഒരു കൊമ്പ് ഉയർത്തിയിരിക്കുന്നു. തന്നോടു ചേർന്നു നില്‌ക്കുന്ന ഇസ്രായേൽജനത്തിന്‍റെ മഹത്ത്വത്തിനായി തന്നെ. സർവേശ്വരനെ സ്തുതിക്കുവിന്‍!"
		},
		"149": {
			"1": "<sup>1</sup> സർവേശ്വരനെ സ്തുതിക്കുവിന്‍, സർവേശ്വരന് ഒരു പുതിയ പാട്ടു പാടുവിന്‍. ഭക്തന്മാരുടെ സഭയിൽ അവിടുത്തെ പ്രകീർത്തിക്കുവിന്‍.",
			"2": "<sup>2</sup> ഇസ്രായേൽ തങ്ങളുടെ സ്രഷ്ടാവിൽ സന്തോഷിക്കട്ടെ. സീയോന്‍നിവാസികൾ തങ്ങളുടെ രാജാവിൽ ആനന്ദിക്കട്ടെ.",
			"3": "<sup>3</sup> അവർ നൃത്തം ചെയ്തുകൊണ്ടു തിരുനാമത്തെ സ്തുതിക്കട്ടെ. തപ്പു കൊട്ടിയും കിന്നരം മീട്ടിയും അവർ അവിടുത്തെ പ്രകീർത്തിക്കട്ടെ.",
			"4": "<sup>4</sup> സർവേശ്വരന്‍ തന്‍റെ ജനത്തിൽ പ്രസാദിക്കുന്നു എളിയവരെ അവിടുന്നു വിജയം അണിയിക്കുന്നു.",
			"5": "<sup>5</sup> ഭക്തന്മാർ തങ്ങളുടെ വിജയത്തിൽ ആഹ്ലാദിക്കട്ടെ. അവർ തങ്ങളുടെ ശയ്യകളിൽ ആനന്ദംകൊണ്ടു പാടട്ടെ.",
			"6": "<sup>6</sup> അവർ ഇരുവായ്ത്തലയുള്ള വാൾ കൈയിലേന്തി ഉച്ചത്തിൽ ദൈവത്തെ സ്തുതിക്കട്ടെ.",
			"7": "<sup>7</sup> ജനതകളുടെമേൽ പ്രതികാരം നടത്താനും രാജ്യങ്ങൾക്കു ശിക്ഷ നല്‌കാനും",
			"8": "<sup>8</sup> അവരുടെ രാജാക്കന്മാരെ ചങ്ങലകൊണ്ടും പ്രഭുക്കന്മാരെ ഇരുമ്പുവിലങ്ങുകൊണ്ടും ബന്ധിക്കേണ്ടതിനും തന്നെ.",
			"9": "<sup>9</sup> അങ്ങനെ എഴുതപ്പെട്ടിരിക്കുന്ന ന്യായവിധി അവരുടെമേൽ നടത്തട്ടെ. ഇത് അവിടുത്തെ സകല ഭക്തന്മാർക്കും മഹത്ത്വകരമാണ്. സർവേശ്വരനെ സ്തുതിക്കുവിന്‍."
		},
		"150": {
			"1": "<sup>1</sup> സർവേശ്വരനെ സ്തുതിക്കുവിന്‍. വിശുദ്ധമന്ദിരത്തിൽ അവിടുത്തെ സ്തുതിക്കുവിന്‍; ബലിഷ്ഠമായ ആകാശവിതാനത്തിൽ അവിടുത്തെ സ്തുതിക്കുവിന്‍.",
			"2": "<sup>2</sup> തന്‍റെ വീര്യപ്രവൃത്തികൾ നിമിത്തം അവിടുത്തെ സ്തുതിക്കുവിന്‍. തന്‍റെ അളവറ്റ മഹത്ത്വത്തിനു ചേർന്നവിധം അവിടുത്തെ സ്തുതിക്കുവിന്‍.",
			"3": "<sup>3</sup> കാഹളനാദത്തോടെ അവിടുത്തെ സ്തുതിക്കുവിന്‍; വീണയും കിന്നരവും മീട്ടി അവിടുത്തെ സ്തുതിക്കുവിന്‍.",
			"4": "<sup>4</sup> തപ്പു കൊട്ടിയും നൃത്തം ചെയ്തും അവിടുത്തെ സ്തുതിക്കുവിന്‍. തന്ത്രികളും കുഴലുകളുംകൊണ്ട് അവിടുത്തെ സ്തുതിക്കുവിന്‍.",
			"5": "<sup>5</sup> ഇലത്താളം കൊട്ടി അവിടുത്തെ സ്തുതിക്കുവിന്‍; ഉച്ചനാദമുള്ള ഇലത്താളം കൊട്ടി അവിടുത്തെ സ്തുതിക്കുവിന്‍.",
			"6": "<sup>6</sup> സർവജീവജാലങ്ങളും സർവേശ്വരനെ സ്തുതിക്കട്ടെ; സർവേശ്വരനെ സ്തുതിക്കുവിന്‍."
		}
	}
};
module.exports = book;